{
    "author": "Leonardo Dati",
    "title": "Hyempsal tragoedia",
    "url": "http://www.poetiditalia.it/texts/DATI|hyem|001",
    "text": [
        [
            {
                "verse": "ad colendissimum dominum suum, dominum Prosperum cardinalemColumnam, in Hyempsalem tragoediam Leonardi Dathi florentini,episcopi massani, praefatio"
            },
            {
                "verse": "Ad dulce praesidium meum, ad certum domus"
            },
            {
                "verse": "Altae Columnae et unicum Romae decus,"
            },
            {
                "verse": "Ad Prosperum tendes, Hyempsal, et pede"
            },
            {
                "verse": "Grandi. At licet nec compta nec forsan ferax"
            },
            {
                "verse": "Sententiis, ut decet, ei tamen, ut reor,"
            },
            {
                "verse": "Quoniam mea es, futura grata principi:"
            },
            {
                "verse": "Nam et mitis est et me Dathum valde probat."
            },
            {
                "verse": "Tum pande quanti est invidia tenax mali,"
            },
            {
                "verse": "Quae regna scindit funditus, fratres necat;"
            },
            {
                "verse": "Quando et ita pestilens venenum livor est,"
            },
            {
                "verse": "Ut vitia tantum caetera excedat lue,"
            },
            {
                "verse": "Virtute quantum Prosper excellit viros."
            }
        ],
        [
            {
                "verse": "Leonardi Dathi Fiorentini Hyempsal tragoedia"
            }
        ],
        [
            {
                "verse": "primus actus"
            }
        ],
        [
            {
                "verse": "Ambitio"
            },
            {
                "verse": "Per et profundum et fulgidum et castum polum"
            },
            {
                "verse": "Molleque solum aetheris et per alitum vias"
            },
            {
                "verse": "Delapsa terris, huc, ad hos veteris meos"
            },
            {
                "verse": "Lauti hospites regni, dea et terra et mari"
            },
            {
                "verse": "Iactata confugio: ita me infensa et procax"
            },
            {
                "verse": "Partu sata meo, Invidia, prosequitur dolis,"
            },
            {
                "verse": "Monstrum vel inferis et invisum et grave."
            },
            {
                "verse": "O me parentem miseram, iterum et iterum mise-"
            },
            {
                "verse": "Ram! Tot latebris totque in orbis arcibus,"
            },
            {
                "verse": "Ad me tuendam nullus est datus locus:"
            },
            {
                "verse": "Quocumque tendo, nata perturbat viam."
            },
            {
                "verse": "Modestia"
            },
            {
                "verse": "Tibi quidem, fastu hoc tuo posito, tuis,"
            },
            {
                "verse": "O Ambitio, si temporibus obtemperes,"
            },
            {
                "verse": "Quoad poteris, ipsa consules. Stat enim mihi"
            },
            {
                "verse": "Vetus sacellum, quo deum pater atque rex"
            },
            {
                "verse": "Monstra atque curas progredi vetuit graves."
            },
            {
                "verse": "Ambitio"
            },
            {
                "verse": "Erumna ab ipsis infimis mortalibus"
            },
            {
                "verse": "Malo vel ex parte minima levarier,"
            },
            {
                "verse": "Quam omni a deorum grege gravi malo eripi."
            },
            {
                "verse": "Nam ab his quidem levi relato munere"
            },
            {
                "verse": "Pro maximo beneficii merito eximar."
            },
            {
                "verse": "At quis deorum est qui uspiam sibi esse par"
            },
            {
                "verse": "Putet relatum, ubi me suis meritis deam"
            },
            {
                "verse": "Devinxerit? Nempe insolens divum est genus,"
            },
            {
                "verse": "Quod in dies parvo moveri munere"
            },
            {
                "verse": "Dediscimus superi. At quid altas aedium"
            },
            {
                "verse": "Sedes inurentem intus Invidiam audio?"
            },
            {
                "verse": "Inde adeo iam, quoad fors feret, mihi consulam."
            },
            {
                "verse": "Cedam furenti: namque cedendo furor"
            },
            {
                "verse": "Frangitur. Abibo hinc ad Lares intro abditos."
            },
            {
                "verse": "Modestia"
            },
            {
                "verse": "Ast ego? Meam quo me urbis artifices pii"
            },
            {
                "verse": "Locaverant sudore sordidam petam"
            },
            {
                "verse": "Aram, ut protervam hanc et domum et gentem suum"
            },
            {
                "verse": "Ruentem in excidium subinde rideam,"
            },
            {
                "verse": "Quando hic quidem nostri apud eosdem numinis"
            },
            {
                "verse": "Ita nunc colendi ratio curave excidit."
            }
        ],
        [
            {
                "verse": "Asper"
            },
            {
                "verse": "Etenim, sator deorum et hominum, Iuppiter,"
            },
            {
                "verse": "Qui aethera potes mari atque terras aetheri"
            },
            {
                "verse": "Miscere nutu, numquid haud satis est tibi,"
            },
            {
                "verse": "Iras trisulca si exeris tuas face,"
            },
            {
                "verse": "Flammas et hinc et inde iaculans dextera"
            },
            {
                "verse": "Ni vel feram hanc hominumque perniciem ultimam"
            },
            {
                "verse": "Terris feras? O et tu, olympicum decus,"
            },
            {
                "verse": "Qui pulcher alta templa gemmis fulgidis"
            },
            {
                "verse": "Expicta lustras, fervidis praeceps rotis,"
            },
            {
                "verse": "Vincisque dum libet atque prosternis feras,"
            },
            {
                "verse": "Crinite Phoebe, usque adeo ne hos miseros potes"
            },
            {
                "verse": "Odisse mortalis, ut et quos Lucifer"
            },
            {
                "verse": "Praemissus abs te quemque nuncians diem"
            },
            {
                "verse": "Dulci a sopore matutinus excitet,"
            },
            {
                "verse": "Et quos tu agas exerceasque laboribus"
            },
            {
                "verse": "Sine fine duris atque morti concites,"
            },
            {
                "verse": "Eos item a feralibus foede undique"
            },
            {
                "verse": "Monstris sub oculo gaudeas tuo premi?"
            },
            {
                "verse": "Profecto sub te, Phoebe, respirat nihil"
            },
            {
                "verse": "Durius homine; vel quos homo tandem sibi"
            },
            {
                "verse": "Faciles habebit, usque tam exosus diis?"
            },
            {
                "verse": "Polymites"
            },
            {
                "verse": "Immo et quidem sub sole delitiae deum"
            },
            {
                "verse": "Est homo, modo se hominem velit, non belluam."
            },
            {
                "verse": "Asper"
            },
            {
                "verse": "Quodcunque vescitur aura et incolit globum,"
            },
            {
                "verse": "Quem premimus ipsi, plus diis cordi est quam homo."
            },
            {
                "verse": "Siquidem fames, langor, dolor, quae caeteris"
            },
            {
                "verse": "Extrema sunt mala, nos apud capita ultimis"
            },
            {
                "verse": "Angustiis obmersa non mala prima sunt,"
            },
            {
                "verse": "Adeo angimur solliciti et innumeris malis."
            },
            {
                "verse": "En stant comae mihi atque ab imis spiritus"
            },
            {
                "verse": "Praecordiis gelat. Heu cado, heu desum mihi"
            },
            {
                "verse": "Perculsus horrore, omnibus nervis fluens!"
            },
            {
                "verse": "O dulce, letum refugium, a diis datum"
            },
            {
                "verse": "Nostris malis! Per te quidem erumnas graves,"
            },
            {
                "verse": "Maerorem, inopiam ponimus; per te fera"
            },
            {
                "verse": "Monstra et refertam maximis vitam malis"
            },
            {
                "verse": "Fugimus beasque quo minus sero obvenis."
            },
            {
                "verse": "Polymites"
            },
            {
                "verse": "Sapiens statuet hoc munus in vita sibi"
            },
            {
                "verse": "Se se ut ferat, cum nullus adversus magis"
            },
            {
                "verse": "Homini aut molestus est magis, quam homo met sibi."
            },
            {
                "verse": "Tum qui suas apte volet res ducere,"
            },
            {
                "verse": "Is muniet mentem artibus bonis suam:"
            },
            {
                "verse": "Qua fretus haud ullas cohorrebit feras."
            },
            {
                "verse": "Virtuti opem superi ferunt: nocet nihil."
            },
            {
                "verse": "Asper"
            },
            {
                "verse": "Immo dii summi, infimi ac medioxumi,"
            },
            {
                "verse": "Virtutem odio habent, quando livorem impium"
            },
            {
                "verse": "Monstrumque virtuti insidens non amovent."
            },
            {
                "verse": "Vos ne, dii, hanc tam pestilentem bestiam"
            },
            {
                "verse": "Publicaque privataque volutantem loca"
            },
            {
                "verse": "Sinitis nec arcetis, dii, ne lurido"
            },
            {
                "verse": "Sacra et prophana omnia pedore polluat?"
            },
            {
                "verse": "Exanimor hoc equidem! Sed, o superi, probe"
            },
            {
                "verse": "Vestrae hinc saluti est additum: Invidiam simul"
            },
            {
                "verse": "Iecistis orbis monstruosi ad incolas"
            },
            {
                "verse": "Eique thalares fero monstro leves"
            },
            {
                "verse": "Vetuistis alarumque ventivolas iubas."
            },
            {
                "verse": "Quod si supernum volitet attingens polum,"
            },
            {
                "verse": "Non dubito quin audax comam Baccho secet,"
            },
            {
                "verse": "Discerpat ex humeris Dianae arcum aureum"
            },
            {
                "verse": "Pharetramque distrudatque clangifragam tubam"
            },
            {
                "verse": "Ensemque cornipedemque Mavorti fero,"
            },
            {
                "verse": "Phoebo lyram altiboanteque a maris deo"
            },
            {
                "verse": "Tridentem et ex tua, o Tonans, fulmen manu"
            },
            {
                "verse": "Vertat, novum, horrendum atque inauditum nefas,"
            },
            {
                "verse": "Caelumque caelicolasque non secus ac domum,"
            },
            {
                "verse": "Lares, Penates Masinisse dissipet."
            },
            {
                "verse": "Ita, quam timent luem et relegant dii procul,"
            },
            {
                "verse": "Virtute fretus quispiam, qui homo sit, feret?"
            },
            {
                "verse": "Monstris nefandis: nam ultro monstra hi provocant"
            },
            {
                "verse": "Passimque blandiuntur et coalunt sinu."
            },
            {
                "verse": "Ergo libet hinc effugere ab omni hominum grege."
            }
        ],
        [
            {
                "verse": "chorus"
            },
            {
                "verse": "Quicquid sub pelago natat"
            },
            {
                "verse": "Tetrum, quicquid in ultimis"
            },
            {
                "verse": "Speluncis libycis siti"
            },
            {
                "verse": "Squalens ac nocuum latet,"
            },
            {
                "verse": "Horrendum est minus ac minus"
            },
            {
                "verse": "Quam Livor, scelerum deus."
            },
            {
                "verse": "Cuius cum faciem canis"
            },
            {
                "verse": "Infernus videat, tremet"
            },
            {
                "verse": "Omnesque Eumenides simul."
            },
            {
                "verse": "Olli frons riget hispida"
            },
            {
                "verse": "Cervixque hirtis aspera setis,"
            },
            {
                "verse": "Subcrispat rabiem rugis,"
            },
            {
                "verse": "Protense et grave pendule"
            },
            {
                "verse": "Dependent ciliis cavis"
            },
            {
                "verse": "Alae geminae, atrae, pannosae,"
            },
            {
                "verse": "Noctua quales nocte fatigat,"
            },
            {
                "verse": "Retrusosque oculos brevi"
            },
            {
                "verse": "Succludunt luteos sinu."
            },
            {
                "verse": "Cum nox vellere tingitur"
            },
            {
                "verse": "Et Phoebe iacet abdita,"
            },
            {
                "verse": "Tum monstrum hoc acie valens"
            },
            {
                "verse": "Distorto ad lucem capite fremit"
            },
            {
                "verse": "Aeternumque leves circum deductitat aures,"
            },
            {
                "verse": "Ac tabo et sanie madens;"
            },
            {
                "verse": "Rumore alitur fraudis iniquae,"
            },
            {
                "verse": "Et studia hominum cordaque passim"
            },
            {
                "verse": "Scrutans vincit nare canum vim."
            },
            {
                "verse": "Sed lacerantes omnia tetri"
            },
            {
                "verse": "Dentes faucibus eminent,"
            },
            {
                "verse": "Semper dispare blacterat"
            },
            {
                "verse": "Pectore linguae,"
            },
            {
                "verse": "Efflans tabificam Stygem."
            },
            {
                "verse": "Sunt et pectus ei et manus,"
            },
            {
                "verse": "Quales ventre famelico"
            },
            {
                "verse": "Simia levis instabiles agitat."
            },
            {
                "verse": "Stat dorsum callo praeduro et morsibus ustum;"
            },
            {
                "verse": "Demum de femore in pedem"
            },
            {
                "verse": "Lascivus caper ambulat."
            },
            {
                "verse": "Cum caelum peteret Ambitio procax,"
            },
            {
                "verse": "Fama est patre tonitruo"
            },
            {
                "verse": "Monstrum invitis superis divis"
            },
            {
                "verse": "Progenitum et terris disrupta nube repulsum."
            },
            {
                "verse": "Hinc gelidis flammis aeternum pectore flagrat"
            },
            {
                "verse": "Pernixque omnem pervolat orbem."
            },
            {
                "verse": "Nunc arces, aditus, atria principum,"
            },
            {
                "verse": "Nunc et publica compita,"
            },
            {
                "verse": "Nunc mapalia et humilis glebas"
            },
            {
                "verse": "Observat celeri ambitu:"
            },
            {
                "verse": "Sed gymnasia pallidae"
            },
            {
                "verse": "Intrat penitus falsa Minervae."
            },
            {
                "verse": "Ex frugi atque pio impium"
            },
            {
                "verse": "Letumque malis comitum reddit,"
            },
            {
                "verse": "Fraudem iudiciis serit"
            },
            {
                "verse": "Frontemque notat scelere tristem."
            },
            {
                "verse": "Ipsum non Herebi fores"
            },
            {
                "verse": "Obiectae valeant procul"
            },
            {
                "verse": "Arcere: subit, perstat, inhaeret;"
            },
            {
                "verse": "Quin et semideos quoque"
            },
            {
                "verse": "Atrox hic furor occupat."
            },
            {
                "verse": "Heu Livor, quid non mortalia pectora cogis?"
            },
            {
                "verse": "Sed pestem hanc fugiet face"
            },
            {
                "verse": "Pre se ardenti fora qui lustret"
            },
            {
                "verse": "Vel qui sola rideat umbra."
            },
            {
                "verse": "At quid tristis prodit Hyempsal?"
            }
        ],
        [
            {
                "verse": "secundus actus"
            }
        ],
        [
            {
                "verse": "Hyempsal"
            },
            {
                "verse": "Velim furentis aethere obvolvi Nothos"
            },
            {
                "verse": "Vastisque convalles hiatibus hiscere"
            },
            {
                "verse": "Fragoreque ingenti superba rupium"
            },
            {
                "verse": "Circumruere culmina et ab imis sedibus"
            },
            {
                "verse": "Alte procellis concuti totum mare"
            },
            {
                "verse": "In ultimam pestem luemque gentium,"
            },
            {
                "verse": "Quandoquidem in hominum genere tam male liberos"
            },
            {
                "verse": "Iam tum parentes impii oderunt suos."
            },
            {
                "verse": "Quis adeo fortis est, quis est tam ferreus"
            },
            {
                "verse": "Qui non ut ego scelus in Micissa fulminet?"
            },
            {
                "verse": "En mihi furore pectus accensum labat."
            },
            {
                "verse": "Polymites"
            },
            {
                "verse": "Quisque facinus suum male admissum ferat"
            },
            {
                "verse": "Aegre et moleste, nil per alienum vigil."
            },
            {
                "verse": "Hyempsal"
            },
            {
                "verse": "Externa ab iniuria oritur vehemens dolor."
            },
            {
                "verse": "Polymites"
            },
            {
                "verse": "Tuum esse iam incipiet malum quo non bene"
            },
            {
                "verse": "Tecum sit et quicunque, secum dissidens,"
            },
            {
                "verse": "Animo suo illuctatur haud quaquam ocium"
            },
            {
                "verse": "Prestabit aliis. Esse te regem scias."
            },
            {
                "verse": "Hyempsal"
            },
            {
                "verse": "Servum scio atque ipsum quidem regnum est mise-"
            },
            {
                "verse": "Rum. Illi et mali hoc inest, ut omnia cum queas"
            },
            {
                "verse": "Tum et tibi nihil satis queas aeque ut velis."
            },
            {
                "verse": "Polymitis"
            },
            {
                "verse": "Iuvat in hominum vita minus velle ac minus"
            },
            {
                "verse": "Eniti in omni re usque quam possis tibi:"
            },
            {
                "verse": "Quo fit ut et inde plura possis quam velis."
            },
            {
                "verse": "Hyempsal"
            },
            {
                "verse": "At regium est grandia minus nolle ac queas."
            },
            {
                "verse": "O impium dirumque productum ex ea"
            },
            {
                "verse": "Dura impiaque stirpe Getula! O ferum,"
            },
            {
                "verse": "Cui filii tam sint odio ut hunc sordidum"
            },
            {
                "verse": "Adiecerit regni coheredem sui!"
            },
            {
                "verse": "Eum ne Iugurtham patre incerto editum"
            },
            {
                "verse": "Dolisque regiam male acturum suis?"
            },
            {
                "verse": "Et quem ille tu ne, tu ne regem, tu parem"
            },
            {
                "verse": "Regnique filiisque consortem tuis?"
            },
            {
                "verse": "Sceleste!"
            },
            {
                "verse": "Polymites"
            },
            {
                "verse": "Nemo solus imperium gerit."
            },
            {
                "verse": "Hyempsal"
            },
            {
                "verse": "Quisquis alieno arbitrio aget rem, serviet."
            },
            {
                "verse": "Polymites"
            },
            {
                "verse": "Profecto consiliis bonis nisi ultro rex"
            },
            {
                "verse": "Paruerit, aegre abinde parebit malis."
            },
            {
                "verse": "Hyempsal"
            },
            {
                "verse": "Quisquis malos timet, profecto omnes timet."
            },
            {
                "verse": "Homines vel oderunt vel optant quod neque-"
            },
            {
                "verse": "Unt; male qui et oderit, studet semper male."
            },
            {
                "verse": "Regique regem qui dabit, regnum abstrahet."
            },
            {
                "verse": "Polymites"
            },
            {
                "verse": "Frater ne fratrem non colet?"
            },
            {
                "verse": "Hyempsal"
            },
            {
                "verse": "Colet? Ubi nam"
            },
            {
                "verse": "Tutus erit amor, odisse cum possis homo"
            },
            {
                "verse": "Et nostra mens a rebus omnis pendeat?"
            },
            {
                "verse": "Polymites"
            },
            {
                "verse": "Amabere ut voles."
            },
            {
                "verse": "Hyempsal"
            },
            {
                "verse": "Volam ut tempus feret."
            },
            {
                "verse": "Polymites"
            },
            {
                "verse": "Modo ne hoc agas invitus et regum omnium"
            },
            {
                "verse": "Eris ipse foelicissimus."
            },
            {
                "verse": "Hyempsal"
            },
            {
                "verse": "Id optent licet."
            }
        ],
        [
            {
                "verse": "chorus"
            },
            {
                "verse": "Quo nam hinc agitur aut abit Hyempsal? Quid furit?"
            },
            {
                "verse": "Polymites"
            },
            {
                "verse": "Quo eum volentem fata praecipitant sua."
            },
            {
                "verse": "chorus"
            },
            {
                "verse": "Fatum est id homini nosse fatis cedere?"
            },
            {
                "verse": "Polymites"
            },
            {
                "verse": "Fatum ferendo vincitur."
            },
            {
                "verse": "chorus"
            },
            {
                "verse": "Quicquid feras,"
            },
            {
                "verse": "Premit atque fatum posse ferre fortiter"
            },
            {
                "verse": "Fatum est."
            },
            {
                "verse": "Polymites"
            },
            {
                "verse": "Enim hominum nemo foelix unquam erit"
            },
            {
                "verse": "Ii invitus. At Livor quod aspectu foret"
            },
            {
                "verse": "Truculentus ac foedus, quod horrendus nimis,"
            },
            {
                "verse": "A matre primum medio in oceani scoplo"
            },
            {
                "verse": "Expositus aspero et minaci rupibus,"
            },
            {
                "verse": "Alitur; abinde cadavere advectus petit"
            },
            {
                "verse": "Terras et extemplo mali accepti memor"
            },
            {
                "verse": "Totum per orbem persequitur odiis deam."
            },
            {
                "verse": "Exterrita illa metu, abdidit sese procul"
            },
            {
                "verse": "Spelunca opaca intra nemus Ericthonium."
            },
            {
                "verse": "Subinde nostram regiam Ambitio haec parens"
            },
            {
                "verse": "Ut subiit, heu, Livor inimicus appulit"
            },
            {
                "verse": "Turbatque prosternitque cuncta funditus."
            }
        ],
        [
            {
                "verse": "chorus"
            },
            {
                "verse": "Non est invidia quis minus invido"
            },
            {
                "verse": "Dignus: nam miser est quilibet invidus,"
            },
            {
                "verse": "Obiecte simulac invidet aree."
            },
            {
                "verse": "Inprimisque sibi est ille nocentior"
            },
            {
                "verse": "Qui livore alium findere nititur,"
            },
            {
                "verse": "Aeternum siquidem tristibus uritur"
            },
            {
                "verse": "Curis sollicito pectore languidus:"
            },
            {
                "verse": "Sic auctor propriis obteritur malis."
            },
            {
                "verse": "Vos Numidae igitur discite puberes"
            },
            {
                "verse": "Virtutis studio quaerere gloriam."
            },
            {
                "verse": "Virtus praesidium est nobile et unicum,"
            },
            {
                "verse": "Virtus imperium non violabile."
            },
            {
                "verse": "Vindicte et satis est, si prius invidens"
            },
            {
                "verse": "Multo praedoluit quam male missili"
            },
            {
                "verse": "Contorto potuit laedere quempiam."
            },
            {
                "verse": "Ecce Iugurtham quoties periclis"
            },
            {
                "verse": "Vidimus missum probitate et armis!"
            },
            {
                "verse": "Ipse fortunam invidiamque parto"
            },
            {
                "verse": "Nomine vicit."
            },
            {
                "verse": "Caeteros quantum superabat acri"
            },
            {
                "verse": "Gloria, tantum et meritis studebat"
            },
            {
                "verse": "Omnibus charus fore liberali"
            },
            {
                "verse": "Pectore et ore."
            },
            {
                "verse": "Strenuus ferro, genio sagaci"
            },
            {
                "verse": "Plenus et rebus bene consulendis"
            },
            {
                "verse": "Aptus, ac spes et nova Masinissae"
            },
            {
                "verse": "Gloria gentis,"
            },
            {
                "verse": "Usque virtutis cupidus magis quam"
            },
            {
                "verse": "Laudis; hic unus didicit ferendo"
            },
            {
                "verse": "Imperi leges, simul esse quantus"
            },
            {
                "verse": "Debeat armis."
            },
            {
                "verse": "Ergo virtutem cole, prompta pubes;"
            },
            {
                "verse": "Te tibi exorna et decus et decorem"
            },
            {
                "verse": "Et genus, laudemque tibi ipsa soli"
            },
            {
                "verse": "Posce, iuventus."
            },
            {
                "verse": "Nam sibi quisquis sciet imperare,"
            },
            {
                "verse": "Ille proh quantum et sibi quam perenne"
            },
            {
                "verse": "Regnum habet, semper nihil occupata"
            },
            {
                "verse": "Mente triumphat."
            },
            {
                "verse": "Non eum tum fors furiosa vexat,"
            },
            {
                "verse": "Non et irati superi lacessunt."
            },
            {
                "verse": "Gaudet aeternum, celebri invidentes"
            },
            {
                "verse": "Luce fatigat."
            }
        ],
        [
            {
                "verse": "tertius actus"
            }
        ],
        [
            {
                "verse": "Adherbal"
            },
            {
                "verse": "Non tanta, quantam qui intulerit, iniuria est,"
            },
            {
                "verse": "Sed tanta, quantam quis sibi illatam estimat."
            },
            {
                "verse": "Hyempsal"
            },
            {
                "verse": "Modicum est nihil, quod a dolore est maximo."
            },
            {
                "verse": "Adherbal"
            },
            {
                "verse": "Dolebis in dies minus, cum plus sapis."
            },
            {
                "verse": "Hyempsal"
            },
            {
                "verse": "Homini sat est nosse agere rem ex sententia."
            },
            {
                "verse": "Quaeque institueris rite, facile est exequi:"
            },
            {
                "verse": "Consilia probet eventus. Interim hac mea"
            },
            {
                "verse": "Fruor voluptate ac libidinem expleo:"
            },
            {
                "verse": "Medio ne consessu quasi et parentem eum"
            },
            {
                "verse": "Dignabimur nostro, ne sordidum in domum"
            },
            {
                "verse": "Nostram hunc calonem pene conventitium."
            },
            {
                "verse": "Operae precium abiisse sit eum tristius"
            },
            {
                "verse": "A sede quam, velut arrogans est, abfuit."
            },
            {
                "verse": "Confingat ut vult modo Iugurtha atque ut solet."
            },
            {
                "verse": "Hoc ipse letor quando sub risu impio"
            },
            {
                "verse": "Undare sensi lachrymas moestas suo."
            },
            {
                "verse": "Sed cum molestus esse cuiquam ceperis,"
            },
            {
                "verse": "Opprimito, moles interim in te ne ruat."
            },
            {
                "verse": "Adherbal"
            },
            {
                "verse": "Immo et, molestus esse cuiquam ut coeperis"
            },
            {
                "verse": "Desinito, ne tuum in caput molem struas."
            },
            {
                "verse": "Qui e fronte risu tedium abstersit sua,"
            },
            {
                "verse": "Cum consulit sibi, tum et infestis simul"
            },
            {
                "verse": "Importat ut doleant; et usque principem"
            },
            {
                "verse": "Beneficiis clarum esse pulchre condecet."
            },
            {
                "verse": "Hyempsal"
            },
            {
                "verse": "Beneficio ne tu satis hominem tuo,"
            },
            {
                "verse": "Qui prebet ingratum inde se, devincies?"
            },
            {
                "verse": "En gratum hominem amarique dignum qui, inmemor"
            },
            {
                "verse": "Doni a Micissa patre collati sibi,"
            },
            {
                "verse": "Decreta, quibus est tractus in regnum, rogo"
            },
            {
                "verse": "Vix funerum extincto, esse per se turpiter"
            },
            {
                "verse": "Rescissa studeat impudens, et impudens"
            },
            {
                "verse": "Qui exordium regni eruendi patriis"
            },
            {
                "verse": "Sanctisque vertendis capiat a legibus:"
            },
            {
                "verse": "Regni luem excidiumque nimirum parat."
            },
            {
                "verse": "Cavendum, Adherbal, tibi necem is ferox parat."
            },
            {
                "verse": "Adherbal"
            },
            {
                "verse": "Fastum quidem obsequio propere vinces tuo."
            },
            {
                "verse": "Hyempsal"
            },
            {
                "verse": "Quin fastus obsequio procacius intumet,"
            },
            {
                "verse": "Et insolentem qui haud cohercet, illicit."
            },
            {
                "verse": "Sed familiae nostros Penates ac deos"
            },
            {
                "verse": "Probe in dies opem esse laturos scio."
            },
            {
                "verse": "Adherbal"
            },
            {
                "verse": "Spem esse meriti filiam vulgo ferunt,"
            },
            {
                "verse": "Sperasse et adeo bona bene merendo licet."
            },
            {
                "verse": "Hyempsal"
            },
            {
                "verse": "Apud inmerentem bene mereri dum voles"
            },
            {
                "verse": "Demerueris."
            },
            {
                "verse": "Adherbal"
            },
            {
                "verse": "Rem egisse pro officio sat est."
            }
        ],
        [
            {
                "verse": "Adherbal"
            },
            {
                "verse": "Et quid soluto crine, nudo pectore"
            },
            {
                "verse": "Scissaque Phitonissa veste cursitat?"
            },
            {
                "verse": "Quid se furore concitat? Quid igneos"
            },
            {
                "verse": "Obvolvit oculos atque murmurans tumet?"
            },
            {
                "verse": "En ut repente, quasi obviis exterrita"
            },
            {
                "verse": "Umbris grave infestis, propere haerens loco"
            },
            {
                "verse": "Vim ponit irarum atque conatus fremens."
            },
            {
                "verse": "Phitonissa"
            },
            {
                "verse": "Euhoe!"
            },
            {
                "verse": "Hyempsal"
            },
            {
                "verse": "Ut inter clamitandum obmutuit"
            },
            {
                "verse": "Truculenta, ut introrsus renitens faucibus"
            },
            {
                "verse": "Verba negat, ut se se premens totis simul"
            },
            {
                "verse": "Exaestuans membrisque nervisque attremit,"
            },
            {
                "verse": "Ut torpet, ut modo pone subvertit solo"
            },
            {
                "verse": "Obliqua lumina, modo subrepta altius"
            },
            {
                "verse": "Cervice torvos erigit vultus. Papae!"
            },
            {
                "verse": "Phitonissa"
            },
            {
                "verse": "Io Libes misere, Libes misere, libes"
            },
            {
                "verse": "Matresque nurusque misere, complete, io,"
            },
            {
                "verse": "Complete sylvas atque montes planctibus!"
            },
            {
                "verse": "Te, te quidem te cerno Tyrmidam impiam:"
            },
            {
                "verse": "Tu male latentem clave adultera necas;"
            },
            {
                "verse": "Et te tridentem, una resecta cuspide,"
            },
            {
                "verse": "Male in duas findi hinc et inde dissides"
            },
            {
                "verse": "Partis video. Tu Cirtha profugum, he he, tuo"
            },
            {
                "verse": "Profugum, tuo haud gremio satis servas diu!"
            },
            {
                "verse": "Stat ales Evandri atque rostro et unguibus"
            },
            {
                "verse": "Libycos male exturbat gravi nidos lue."
            },
            {
                "verse": "Heu, Zama, purpureis madescis imbribus!"
            },
            {
                "verse": "Vaccea pubes, tertio haud rides die!"
            },
            {
                "verse": "Igne tibi, Tala, facis tenebras ultimas!"
            },
            {
                "verse": "Capsa, aureos tum reddis ungues aliti"
            },
            {
                "verse": "Et tibi, Mulucha, non cocleis laetus tuis"
            },
            {
                "verse": "Noctem iubare fuscat alacrem Titan suo!"
            },
            {
                "verse": "Et tu ipse, quem surrepta servat litera,"
            },
            {
                "verse": "Ne crede, ne crede veteri atavorum hospiti!"
            },
            {
                "verse": "Plura vetat hac in parte Phoebus proloqui,"
            },
            {
                "verse": "Sed fata summum denique exuperant Iovem."
            },
            {
                "verse": "Adherbal"
            },
            {
                "verse": "O plena numine, cui futura Phytius"
            },
            {
                "verse": "Ordine aperit, si precibus ullis flecteris,"
            },
            {
                "verse": "Nostros aperte iam edoce casus, precor!"
            },
            {
                "verse": "Quo liceat evitasse per te aut fortiter"
            },
            {
                "verse": "Subiisse, praevisum imminens quicquid mali est."
            },
            {
                "verse": "Phitonissa"
            },
            {
                "verse": "Euhoe, nefandus Livor infernas agit"
            },
            {
                "verse": "Res pessime, ingrediens eburna vortices"
            },
            {
                "verse": "Stygios sub afflatu usque concretos dedit"
            },
            {
                "verse": "In marmor; Alectoque atque ipse mutuis"
            },
            {
                "verse": "Utrinque Gorgoneis venenis obsiti"
            },
            {
                "verse": "Sese efferunt in rabiem, et interior stupet"
            },
            {
                "verse": "Tartarea sedes ac tumultu contremit,"
            },
            {
                "verse": "Stridoreque ululatuque latrans Cerberus"
            },
            {
                "verse": "Cedit metu. Quin rex et infernus metu"
            },
            {
                "verse": "Una tyranno colla subclinat novo"
            },
            {
                "verse": "Novumque sontibus additum est poenae genus."
            },
            {
                "verse": "Sibi quisque tormentum alterius optet magis:"
            },
            {
                "verse": "Euhoe libes matresque nurusque heu libes!"
            }
        ],
        [
            {
                "verse": "chorus"
            },
            {
                "verse": "Hominem quisquis condere primus"
            },
            {
                "verse": "Statuit, vultus oraque divum"
            },
            {
                "verse": "Contemplatus faciem finxit"
            },
            {
                "verse": "Arte manuque prope divinam,"
            },
            {
                "verse": "Tum crinem nitido surpuit aureum"
            },
            {
                "verse": "Phoebo: nobile, nobile furtum!"
            },
            {
                "verse": "Hunc ubi sensit radiis tenebras"
            },
            {
                "verse": "Pellere et flammis coquere aestuosis"
            },
            {
                "verse": "Arce velut celsa, lucem sub fronte locavit"
            },
            {
                "verse": "Fervoremque procul subter praecordia adegit."
            },
            {
                "verse": "Hoc opus quidam superi ut moveri,"
            },
            {
                "verse": "Ut frui vita simul intuentur,"
            },
            {
                "verse": "Forsan, ut fama est, operi invidentes,"
            },
            {
                "verse": "Ne novus terris deus et colonus"
            },
            {
                "verse": "Viveret, morbos varios dedere."
            },
            {
                "verse": "Urunt etenim frigora et aestus"
            },
            {
                "verse": "Siccisque sitis faucibus haeret"
            },
            {
                "verse": "Ventremque fames improba mordet,"
            },
            {
                "verse": "Sternit et hunc febrisque dolorque"
            },
            {
                "verse": "Hinc sollicito pectore factus"
            },
            {
                "verse": "Odit amat ve."
            },
            {
                "verse": "Et sic aestu rapitur rerum"
            },
            {
                "verse": "Ut continuo verbere turbo."
            },
            {
                "verse": "At laboranti hic opifex misertus"
            },
            {
                "verse": "Aegrum si quando torrent incendia pectus"
            },
            {
                "verse": "Extingui dedit alveo"
            },
            {
                "verse": "In Pegaseo."
            },
            {
                "verse": "Sed nos miseri mente proterva"
            },
            {
                "verse": "In scelus acti labimur ultro."
            },
            {
                "verse": "Hinc erumnis premimur crebris,"
            },
            {
                "verse": "Hinc est nobis vita molesta,"
            },
            {
                "verse": "Hinc est aliquid semper ubi nos"
            },
            {
                "verse": "Acti poeniteat mali"
            },
            {
                "verse": "Atque et nobis semper in horas"
            },
            {
                "verse": "Novus incumbat trepidis casus,"
            },
            {
                "verse": "Tu ne fortunam poteris, Hyempsal,"
            },
            {
                "verse": "His tuam tristem tibi non dedisse"
            },
            {
                "verse": "Moribus? Scis ne ut novus ignis igne,"
            },
            {
                "verse": "Sic et ex flamma petulantis irae"
            },
            {
                "verse": "Iam lacessitos animos et ira"
            },
            {
                "verse": "Surgere contra?"
            },
            {
                "verse": "Impetum frena male mentis actae."
            },
            {
                "verse": "Disce ne nolis tibi quaeque possis,"
            },
            {
                "verse": "Vinces alios, te modo vincas."
            },
            {
                "verse": "Tibi eris qualem statues ipse."
            }
        ],
        [
            {
                "verse": "quartus actus"
            }
        ],
        [
            {
                "verse": "Iugurtha"
            },
            {
                "verse": "Iuppiter ab alto cuncta prospectans polo,"
            },
            {
                "verse": "Vosque veteris Manes Masinisse pii,"
            },
            {
                "verse": "Quibus parentandum bonis a me reor"
            },
            {
                "verse": "Studiis et ad laudem quoque aemulo gradu,"
            },
            {
                "verse": "Vosque patrii obtestor dii et deae libes:"
            },
            {
                "verse": "Non sponte me haec animo sed invitum mihi"
            },
            {
                "verse": "Contra impios regnique consortes datos"
            },
            {
                "verse": "Sumpsisse odia. Sed evenit id usu quidem:"
            },
            {
                "verse": "Ut sole pix quae liquitur, eadem ab aestibus"
            },
            {
                "verse": "Itemque itemque usta evitrescat horrida,"
            },
            {
                "verse": "Sic et virorum saepius animi exciti"
            },
            {
                "verse": "Iniuriis, inviti inhorrescunt he heu."
            },
            {
                "verse": "Aude invidum domesticumque hostem tuum"
            },
            {
                "verse": "Hostem putare, piumque ducito fore"
            },
            {
                "verse": "Tuae referre dignitati quicquid im-"
            },
            {
                "verse": "Piis et improbis merentibus inferas."
            },
            {
                "verse": "Semper ne perferemus hoc: ut qui modis"
            },
            {
                "verse": "Nos omnibus laedere per invidiam parent,"
            },
            {
                "verse": "Non sui aliquando iure poeniteat nefas?"
            },
            {
                "verse": "Nunquam ne te tot atque tantis obrutum"
            },
            {
                "verse": "Iniuriis, Iugurtha, te ostendes virum?"
            },
            {
                "verse": "Nunquam ne te posse aliquid in petulantium"
            },
            {
                "verse": "Protervitatem proferes? Livor scelus."
            },
            {
                "verse": "Aude, anime, superis non vetantibus diis,"
            },
            {
                "verse": "Eumque presta te virum, qualem solet"
            },
            {
                "verse": "Armatus hostis metuere. An te forsitan"
            },
            {
                "verse": "Ignobili editum parente scilicet"
            },
            {
                "verse": "Fastidiunt proceres? Sumus cuncti a Iove."
            },
            {
                "verse": "Sed mea perinde me satis virtus fovet"
            },
            {
                "verse": "Satisque, quisquis ille sit, sibi met genus"
            },
            {
                "verse": "Dignum parat, quem victor orbis comprobet"
            },
            {
                "verse": "Populus. Mea haec laus atque nobilitas mea est."
            },
            {
                "verse": "Non id meum est sed patris, Hyempsal, dedecus,"
            },
            {
                "verse": "Si dedecus talem edidisse filium,"
            },
            {
                "verse": "Qualem Micissa, si rogetur, liberum"
            },
            {
                "verse": "Quam quos habet multo editum malit sibi."
            },
            {
                "verse": "At vero ego patre proinde non certo satos"
            },
            {
                "verse": "Arbitror eos, qui tam impares se pristinis"
            },
            {
                "verse": "Nostrae familiae moribus nunc praebeant."
            },
            {
                "verse": "Uter Masinissae est avo similis magis,"
            },
            {
                "verse": "Illi ne qui superbia atque ignavia"
            },
            {
                "verse": "Degunt iuventam, an et Iugurtha? Qui quidem"
            },
            {
                "verse": "His artibus quibus imperium avus nactus est,"
            },
            {
                "verse": "Pridem integrum libycum merebar unicus?"
            },
            {
                "verse": "Meam ego meo labore partam gloriam"
            },
            {
                "verse": "Nostrae ad familiae contuli certum decus."
            },
            {
                "verse": "Illi hunc perisse optant virum cuius micat"
            },
            {
                "verse": "Splendore domus: omnis et honos titulis nitet."
            },
            {
                "verse": "Verum, ut aiunt, quod agas agito pro viribus."
            },
            {
                "verse": "Iuvabit interim simulasse id artibus."
            }
        ],
        [
            {
                "verse": "Polymites"
            },
            {
                "verse": "Regni labes est principum discordia."
            },
            {
                "verse": "Ammon"
            },
            {
                "verse": "Cum principes ipsi mali sint, id boni"
            },
            {
                "verse": "Optent."
            },
            {
                "verse": "Polymites"
            },
            {
                "verse": "Bene usquam nulla successit bonis"
            },
            {
                "verse": "Res, quae ocium perturbet inde publicum."
            },
            {
                "verse": "Ammon"
            },
            {
                "verse": "Si dura tempora fuerint et principes"
            },
            {
                "verse": "Ipsi mali rempublicam gerant male,"
            },
            {
                "verse": "Quis audeat praestare se civem bonum?"
            },
            {
                "verse": "Polymites"
            },
            {
                "verse": "Quisquis bonum se se esse civem quam vide-"
            },
            {
                "verse": "Ri malit, ad bene agendum habet semper bona"
            },
            {
                "verse": "Is ipse tempora, et homo frugi, quisquis est,"
            },
            {
                "verse": "Sibi unico haud duros putet eos principes,"
            },
            {
                "verse": "Quos et populus omnis ferat."
            },
            {
                "verse": "Ammon"
            },
            {
                "verse": "Suo in malo"
            },
            {
                "verse": "Nemo quidem luget aliorum lachryrimis."
            },
            {
                "verse": "Quaeque mala sunt muta atque mox fient bona."
            },
            {
                "verse": "Polymites"
            },
            {
                "verse": "Erunt bona ipsos quaeque delectant bonos."
            },
            {
                "verse": "Hoc ego nihil placere placatis scio"
            },
            {
                "verse": "Civibus et intimis dolere probos ani-"
            },
            {
                "verse": "Mis: regulos gaza atque sedibus ocyus"
            },
            {
                "verse": "Sectis temere et abisse diversos locis."
            },
            {
                "verse": "Ammon"
            },
            {
                "verse": "Qui dissident animis, eadem aegre queunt"
            },
            {
                "verse": "Umbra tegi."
            },
            {
                "verse": "Polymites"
            },
            {
                "verse": "Ni aliquo tenentur invicem"
            },
            {
                "verse": "Animi usque vinculo, haud coherent insimul."
            },
            {
                "verse": "Tum si Iugurtham, si satis novi virum,"
            },
            {
                "verse": "Tandem is vereor nequid ferus acerbi paret:"
            },
            {
                "verse": "Stat frons ei vultusque pallentes gravi"
            },
            {
                "verse": "Cura igneoque furore suffuse genae."
            },
            {
                "verse": "Latet quid alta mente subvolvat mali,"
            },
            {
                "verse": "Neque temere illud est quod impexam comam"
            },
            {
                "verse": "Secum ipse iam tum inmurmurans quassat suam."
            },
            {
                "verse": "Ammon"
            },
            {
                "verse": "Animo ubi sunt alto viri usquam praediti,"
            },
            {
                "verse": "Semper animis secum alta versant ac parant."
            },
            {
                "verse": "Sperasseque et de fortibus viris bene"
            },
            {
                "verse": "Multo magis quam metuere satis condecet."
            },
            {
                "verse": "Proinde privati domum curent suam,"
            },
            {
                "verse": "Rempublicam reges suo curent gradu."
            }
        ],
        [
            {
                "verse": "chorus"
            },
            {
                "verse": "Fata ne rerum inconstansque dea"
            },
            {
                "verse": "An magis hominum segnis ratio"
            },
            {
                "verse": "Ita mortalibus ocia turbat?"
            },
            {
                "verse": "Utrum haec Libyae regia et armis"
            },
            {
                "verse": "Et opum luxu nobilis aula,"
            },
            {
                "verse": "Hanc usque diem clara per orbem,"
            },
            {
                "verse": "Ultro et fato et sorte suapte"
            },
            {
                "verse": "An hominum vi ruet ab imo?"
            },
            {
                "verse": "Orta ne levis haec odii flamma"
            },
            {
                "verse": "Inter proceres, inter fratres,"
            },
            {
                "verse": "Irae tantos exciit ignes?"
            },
            {
                "verse": "An hinc sumpta superi causa"
            },
            {
                "verse": "Instituerunt penitus Libyae"
            },
            {
                "verse": "Invisam sibi perdere gentem?"
            },
            {
                "verse": "Te altitonantis, te, Iuno, Iovis"
            },
            {
                "verse": "Soror et coniunx, cui res Libyae"
            },
            {
                "verse": "Cordi aeternum credimus esse,"
            },
            {
                "verse": "Te et Getulie Mavors veteris"
            },
            {
                "verse": "Masinissae simul invoco alumnum:"
            },
            {
                "verse": "Bene et o omnes diique deaeque"
            },
            {
                "verse": "Quaeque parantur vertite scelera,"
            },
            {
                "verse": "Impendentem tollite diram"
            },
            {
                "verse": "Fortunam, neu tam adeo sinite"
            },
            {
                "verse": "Conscelerari pia delubra,"
            },
            {
                "verse": "Ignes, aras vestraque tecta"
            },
            {
                "verse": "Furiis, ferro, caede cruenta"
            },
            {
                "verse": "Inter se se turpe furentum."
            },
            {
                "verse": "Vosque expertes rerum iuvenes,"
            },
            {
                "verse": "Desinite virum laedere fortem,"
            },
            {
                "verse": "Namque ex surdo pelagi fluctu"
            },
            {
                "verse": "Vis erumpet saeva procellae."
            },
            {
                "verse": "Et tu Libyae, Iugurtha, decus,"
            },
            {
                "verse": "Te et virtutem et fortia facta"
            },
            {
                "verse": "Ad consilium protinus adde,"
            },
            {
                "verse": "Ut quo clypeo pectoris olim"
            },
            {
                "verse": "Regnum et laudem clarus inisti,"
            },
            {
                "verse": "Hoc ipso etiam et gentem et famam"
            },
            {
                "verse": "Illaesam tibi patiens serves."
            },
            {
                "verse": "Gravia in castris Marteque saevo"
            },
            {
                "verse": "Passum atque hostem ferre furentem"
            },
            {
                "verse": "Suetum, levibus levium offensis"
            },
            {
                "verse": "Iuvenum dedecet acre moveri."
            },
            {
                "verse": "Aspera primum nosse subire est"
            },
            {
                "verse": "Regia virtus, regia virtus."
            },
            {
                "verse": "Satus Alcmena caelum didicit"
            },
            {
                "verse": "Petere et gravia et multa ferendo."
            },
            {
                "verse": "Quin et Iuppiter ipse tacendo"
            },
            {
                "verse": "Quam terribili fulmine quasso"
            },
            {
                "verse": "Grandia solus longe exequitur."
            },
            {
                "verse": "Perfer igitur pectore duro,"
            },
            {
                "verse": "Perfer dum mox monitu divum"
            },
            {
                "verse": "Secum indoleant impia facta"
            },
            {
                "verse": "Iuvenes. Nihil est certius usquam,"
            },
            {
                "verse": "Nihil adnexum magis est rebus"
            },
            {
                "verse": "Quam ut poeniteat quemque admissi."
            },
            {
                "verse": "Perfer, siquidem deerit nusquam"
            },
            {
                "verse": "Ne quem lateat quanto stomacho"
            },
            {
                "verse": "Etiam possis ipse moveri."
            }
        ],
        [
            {
                "verse": "quintus actus"
            }
        ],
        [
            {
                "verse": "Polymites"
            },
            {
                "verse": "Metus an dolor vexet magis mortalium"
            },
            {
                "verse": "Animos apud me non quidem constat satis."
            },
            {
                "verse": "Ita me vel invitum novae deum minae"
            },
            {
                "verse": "Exterritum ante ora positae longe premunt."
            },
            {
                "verse": "chorus"
            },
            {
                "verse": "O Polymites, o et interpres deum,"
            },
            {
                "verse": "Quid est quod apportas novi?"
            },
            {
                "verse": "Polymites"
            },
            {
                "verse": "Libyae luem,"
            },
            {
                "verse": "Siqua est malis adhibenda portentis fides."
            },
            {
                "verse": "chorus"
            },
            {
                "verse": "Virtute consilioque praestans ac potens,"
            },
            {
                "verse": "Similis tibi vir frontem ubi suam gravem"
            },
            {
                "verse": "Portendit, arduas adesse res liquet."
            },
            {
                "verse": "Polymites"
            },
            {
                "verse": "O patria, patria, sic ne sacrarum aedium"
            },
            {
                "verse": "Insigne culmen turbine avulsum ruit?"
            },
            {
                "verse": "Ex ultimo aenei colossi vertice"
            },
            {
                "verse": "Lateque fuseque albicantes ignium"
            },
            {
                "verse": "Arsere flammae. Fertur et formiceis"
            },
            {
                "verse": "Populis vagis horrere pulvinar deum."
            },
            {
                "verse": "Ruptisque vinclis, taurus excaepto fugax"
            },
            {
                "verse": "Cervice ferro cessit ex ara petens"
            },
            {
                "verse": "Cruore sparsos regios iuvenes suo."
            },
            {
                "verse": "Quin etiam Hyempsal ipse, prodiens domo"
            },
            {
                "verse": "Pollice sub illiso moleste limiti,"
            },
            {
                "verse": "Faciem in suam pronus propere lapsus gemit."
            },
            {
                "verse": "Incendiariaque avis alta a porticu"
            },
            {
                "verse": "Volitans patrum simulacra polluit aurea."
            },
            {
                "verse": "nuncius"
            },
            {
                "verse": "Accursito ut vatem deumque interpretem"
            },
            {
                "verse": "Hunc certiorem Polymitem de novis"
            },
            {
                "verse": "Mirisque rebus ordine faciam celer."
            },
            {
                "verse": "Polymites"
            },
            {
                "verse": "Meliora superi!"
            },
            {
                "verse": "nuncius"
            },
            {
                "verse": "Res inauditas fero."
            },
            {
                "verse": "Polymites"
            },
            {
                "verse": "Malo malum congruit."
            },
            {
                "verse": "nuncius"
            },
            {
                "verse": "At emori expedit,"
            },
            {
                "verse": "O Polymites."
            },
            {
                "verse": "Polymites"
            },
            {
                "verse": "Quid ita?"
            },
            {
                "verse": "nuncius"
            },
            {
                "verse": "Tanta nos mala"
            },
            {
                "verse": "Coram obsident."
            },
            {
                "verse": "Polymites"
            },
            {
                "verse": "Imo et quidem vel maxime"
            },
            {
                "verse": "Superesse nunc expedit, ut inde vincere"
            },
            {
                "verse": "Malum ferendo denique assuescas magis."
            },
            {
                "verse": "nuncius"
            },
            {
                "verse": "O te virum fortem, ipse si factis tibi"
            },
            {
                "verse": "Aeque atque dictis es!"
            },
            {
                "verse": "Polymites"
            },
            {
                "verse": "Etenim ex dictis probe"
            },
            {
                "verse": "Egisse discimus. At quid apportas novi?"
            },
            {
                "verse": "nuncius"
            },
            {
                "verse": "Iras deum: nam busta patrum regia"
            },
            {
                "verse": "Sanctaque sepulcra sponte aperta ex ultimis"
            },
            {
                "verse": "Imisque sedibus usque tertii Iovis"
            },
            {
                "verse": "Dedere gemitum ac iurgio altercarier"
            },
            {
                "verse": "Circum theatra larvulas visas ferunt."
            },
            {
                "verse": "En et sacelli veteris obversas fores"
            },
            {
                "verse": "Lemures tenere laremque regium deum"
            },
            {
                "verse": "Crepitu strepentique sonitu triclinia"
            },
            {
                "verse": "Cuncta labefactare atque mixtim sedibus"
            },
            {
                "verse": "Ultro citro mutatis Penates propalam"
            },
            {
                "verse": "Migrasse, multaque alia tetra atque horrida"
            },
            {
                "verse": "Et visa et audita optimi patres ferunt."
            },
            {
                "verse": "Polymites"
            },
            {
                "verse": "Vos quaeso me, o proceres, labans ne corruam"
            },
            {
                "verse": "Tenete: ruo, ruo. Quippe spiritus fugit,"
            },
            {
                "verse": "Totumque nervi animique deficiunt. Humi"
            },
            {
                "verse": "Consternor et oculi et genua fluunt simul:"
            },
            {
                "verse": "Tantus dolor metus ve me rerum tenet."
            },
            {
                "verse": "nuncius"
            },
            {
                "verse": "Hinc illud est, o Polymites, quod solet"
            },
            {
                "verse": "Dici: viros doctos, ut es tu, fortiter"
            },
            {
                "verse": "De rebus asperis ferendis dicere,"
            },
            {
                "verse": "Nescisse tamen adversa, sicut caeteri"
            },
            {
                "verse": "Homines solent, non ferre tandem molliter."
            },
            {
                "verse": "Verum quid est quod pro re agendum censeas?"
            },
            {
                "verse": "Polymites"
            },
            {
                "verse": "Votis deos mox esse placandos reor,"
            },
            {
                "verse": "Lustranda passim templa, iustitium urbibus"
            },
            {
                "verse": "Ubilibet indicendum; et inde ego hinc simul"
            },
            {
                "verse": "Secedo, me quo linteis sacris parem."
            },
            {
                "verse": "Vos et sequimini. Supplices movent deos!"
            }
        ],
        [
            {
                "verse": "Discordia"
            },
            {
                "verse": "Confecta pulchre res mihi ex sententia est."
            },
            {
                "verse": "Nam me Invidia mater Herebo accitam ultimo"
            },
            {
                "verse": "Complexa dudum et suavio libans suo:"
            },
            {
                "verse": "\"O\", inquit, \"omne, o unicum decus meum,"
            },
            {
                "verse": "Discordia, modo prebeas te ipsam mihi"
            },
            {
                "verse": "Facilem atque morigeram! Opus est ad id rei"
            },
            {
                "verse": "Quam dignitatis gratia meae paro."
            },
            {
                "verse": "Genus hoc enim Numidiae et tumidum et ferox"
            },
            {
                "verse": "Et insolens odi. Id quidem cum caeteras"
            },
            {
                "verse": "Ob res tum eo quod Ambitio dea, quam unice"
            },
            {
                "verse": "Perisse cupio, a se recepta splendidis"
            },
            {
                "verse": "Colitur honoribus, aureo praestans gradu."
            },
            {
                "verse": "Proinde decretum est apud me funditus"
            },
            {
                "verse": "Delere gentem. Fuerit officium tuum"
            },
            {
                "verse": "Matri obsequi praesertim in hac causa mea,"
            },
            {
                "verse": "Qua, si sit opus, equidem et mori, ut tandem meo"
            },
            {
                "verse": "Satis furori fiat, audens expetam\"."
            },
            {
                "verse": "Haec ubi parens me mea precatur lachrymans,"
            },
            {
                "verse": "Per Styga, per infernas paludes, per grave"
            },
            {
                "verse": "Pallentis atrae noctis horrendum caput"
            },
            {
                "verse": "Iuravi et obstrinxi volens pro viribus"
            },
            {
                "verse": "Me prorsus acturam, mea ut noscat parens"
            },
            {
                "verse": "Quid ego sibi a me iure deberi putem,"
            },
            {
                "verse": "Quidve artibus meis in hominum denique"
            },
            {
                "verse": "Possim luem Discordia. Ergo ex abdito"
            },
            {
                "verse": "Orco mihi socios truces ad horridum"
            },
            {
                "verse": "Coexequendum facinus eductos agens"
            },
            {
                "verse": "Exercui ac passim pallantes late agros"
            },
            {
                "verse": "Tectaque furore et pessima opplevi lue."
            },
            {
                "verse": "Sed ecce Perfidia uti prona est ad scelus!"
            },
            {
                "verse": "Viden quibus se se dolis, qua fronte, quo"
            },
            {
                "verse": "Vultu atque gestu penitus ostentat piam?"
            },
            {
                "verse": "En iri obindutam aurea ferro igneque"
            },
            {
                "verse": "Malo et veneno subter armatam deam,"
            },
            {
                "verse": "Quae quidem hominum sensim per astum ambit greges."
            },
            {
                "verse": "Perfidia"
            },
            {
                "verse": "Quae facto opus fuere belle exegimus."
            },
            {
                "verse": "Nam res eo ducta est loci ut satellites"
            },
            {
                "verse": "Noctu Iugurthae in Hyempsalis domum dolis"
            },
            {
                "verse": "Irruperint illicque diversi ocyus"
            },
            {
                "verse": "Regem frequentes quaeritant, internecant,"
            },
            {
                "verse": "Alii oscitantis dormientisque obvios"
            },
            {
                "verse": "Omnes et impetu et mucrone competunt,"
            },
            {
                "verse": "Mactant et inversos tenus sternunt solo,"
            },
            {
                "verse": "Scrutari et alii abdita, alii diffringere"
            },
            {
                "verse": "Clausa loca non cessant; domusque omnis simul"
            },
            {
                "verse": "Cadentium gemitu et fragore et aspero"
            },
            {
                "verse": "Plagis tumultu exterrita intus volvitur,"
            },
            {
                "verse": "Tandem repertum Hyempsalem opprimunt, caput"
            },
            {
                "verse": "Ferro amputant. Res hunc igitur acta in modum est."
            },
            {
                "verse": "Ego nunc et ad comites revertor ut exequar"
            },
            {
                "verse": "Ex instituto reliqua, ut hinc et plenius"
            },
            {
                "verse": "Vestram libidinem expleam. Adducam mihi"
            },
            {
                "verse": "Et Inopiam et Furtum et Rapinam concitas,"
            },
            {
                "verse": "Quarum opera huic calamitas genti magis"
            },
            {
                "verse": "Magisque dura sit,"
            },
            {
                "verse": "Discordia"
            },
            {
                "verse": "Ergo matura."
            },
            {
                "verse": "Perfidia"
            },
            {
                "verse": "Obsequor."
            },
            {
                "verse": "Discordia"
            },
            {
                "verse": "Ego vero ad Invidiam parentem pervolo."
            }
        ],
        [
            {
                "verse": "Phenissa"
            },
            {
                "verse": "Ite io, matronae, et sacrum et opacum in nemus"
            },
            {
                "verse": "Io demus hunc celebrem simul Baccho diem!"
            },
            {
                "verse": "Io Bacche, formose io matrone io!"
            },
            {
                "verse": "Tu flamen aereae Tonantis coniugi,"
            },
            {
                "verse": "Matri deum tu, Galle, plaudito Cybeli."
            },
            {
                "verse": "Vos et pudicae virgines mecum lybes"
            },
            {
                "verse": "Patrios deos placate votis thureque,"
            },
            {
                "verse": "Quatite io thyrsos, quatite pulchro deo."
            },
            {
                "verse": "Simul io matrone, io Bacche inclite!"
            },
            {
                "verse": "Phytonissa"
            },
            {
                "verse": "Io Libes, Libes, io parens, parens,"
            },
            {
                "verse": "Ditique Manibusque litandum tibi!"
            },
            {
                "verse": "matronae"
            },
            {
                "verse": "Ferale Phytonissae abigite omen, dei."
            },
            {
                "verse": "Phenissa"
            },
            {
                "verse": "Quid penditis, matronae? Agite Baccho diem"
            },
            {
                "verse": "Sacrum, agite festum, io agite Bacho diem!"
            },
            {
                "verse": "Phytonissa"
            },
            {
                "verse": "Io Libes, io Libes, misere Libes,"
            },
            {
                "verse": "Ululatibus luctuque complenda est dies."
            },
            {
                "verse": "Phenissa"
            },
            {
                "verse": "Me miseram! Id omen horridum quemnam petit?"
            },
            {
                "verse": "nuncius"
            },
            {
                "verse": "Qui nuncium, prout fertur, apportat malum,"
            },
            {
                "verse": "Is commodus etiam si eat molestus est."
            },
            {
                "verse": "Quid inde agam nescio. Ne vero non feram"
            },
            {
                "verse": "Nati ad parentem immane discrimen sui,"
            },
            {
                "verse": "Ut, siquid opis habet, peroccurrat malis?"
            },
            {
                "verse": "matronae"
            },
            {
                "verse": "Et quid is Hyempsalis haesitans venit puer?"
            },
            {
                "verse": "nuncius"
            },
            {
                "verse": "Tibi filium gravi in periclo nuncio,"
            },
            {
                "verse": "O mater, esse. Nanque noctu vi aedium"
            },
            {
                "verse": "Fractis foribus intro satellites globis"
            },
            {
                "verse": "Quaque irruentes vulnere et caede et lue"
            },
            {
                "verse": "Totam penitus Hyempsalis vexant domum."
            },
            {
                "verse": "Stant lubrici undantesque scalarum omnium"
            },
            {
                "verse": "Cruore fuso alte gradus ac undique"
            },
            {
                "verse": "Strepitu atque fremitu tecta et una omnis domus"
            },
            {
                "verse": "Tremit et suum strage intus atra congemit."
            },
            {
                "verse": "At sibi suis non prorsus iratis diis:"
            },
            {
                "verse": "Cadentium ex cumulis Hyempsal diffugit."
            },
            {
                "verse": "Tu, mater, his praesentibus rebus metu"
            },
            {
                "verse": "Luctuque secluso tibique consule."
            },
            {
                "verse": "matronae"
            },
            {
                "verse": "Oe miseram matrem! Sed eccum et alterum"
            },
            {
                "verse": "Hyempsalis properantem et anxium intimum."
            },
            {
                "verse": "nuncius"
            },
            {
                "verse": "O tempora, o mores! Ita ne frater necem"
            },
            {
                "verse": "Fratri parat? Ubi nam, ubi erit, o cives, fides?"
            },
            {
                "verse": "Ubi pietas apud homines tandem sita,"
            },
            {
                "verse": "Hanc si integram non iura servant sanguinis?"
            },
            {
                "verse": "Tibi, o miserrima omnium mater, tuos"
            },
            {
                "verse": "Unde aut inibis aut acerbos finies"
            },
            {
                "verse": "Luctus?"
            },
            {
                "verse": "matronae"
            },
            {
                "verse": "Quid et tu denique apportas mali?"
            },
            {
                "verse": "nuncius"
            },
            {
                "verse": "Iugurtha herum ferro he extinxit meum."
            },
            {
                "verse": "matronae"
            },
            {
                "verse": "He he he! Adeste, accurrite, he succedite,"
            },
            {
                "verse": "Lapsamque prae dolore et exanguem solo"
            },
            {
                "verse": "Stratam parentem tollite hanc in regiam"
            },
            {
                "verse": "Funestam et infaustam domum. Vos, o probi"
            },
            {
                "verse": "Cives, bonis fatis, bonis et moribus,"
            },
            {
                "verse": "Iam bene valete, et quid nefandum ac pestilens"
            },
            {
                "verse": "Malum invidia possit per haec agnoscite."
            }
        ],
        []
    ]
}