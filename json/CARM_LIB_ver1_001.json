{
    "author": "carmina libraria",
    "title": "Ad Vergilii opera omnia loci aliquot a Georgio Leonbergero in gratiam studiosorum editi",
    "url": "http://www.poetiditalia.it/texts/CARM_LIB|ver1|001",
    "text": [
        [
            {
                "verse": "ad Vergilii studiosum Erasmus Vulphius"
            }
        ],
        [
            {
                "verse": "Non sic Vergilium, non sic legeremus Homerum"
            },
            {
                "verse": "Hoc quodcumque legis, si latuisset opus."
            },
            {
                "verse": "Si latuissset enim, nos optima quaeque laterent"
            },
            {
                "verse": "Quae nunc sunt media lucidiora die."
            },
            {
                "verse": "Magna sed utilitas magno quaesita labore"
            },
            {
                "verse": "Nec caret ingenio, nec caret artis ope."
            },
            {
                "verse": "Namque tot autores tantos evolvere libros"
            },
            {
                "verse": "Nonne solet longi temporis esse labor?"
            },
            {
                "verse": "Est igitur quod agant grates tibi docte Georgi"
            },
            {
                "verse": "Qui sibi, qui studiis consuluisse volunt."
            }
        ],
        [],
        [
            {
                "verse": "Sebastianus Solidus"
            }
        ],
        [
            {
                "verse": "Quod si nosse velis abscondita sensa Maronis"
            },
            {
                "verse": "Perlege quae parvus iste libellus habet."
            },
            {
                "verse": "Forsitan invenies quod te legisse iuvabit"
            },
            {
                "verse": "Et trivisse brevem rite legendo moram."
            },
            {
                "verse": "Sic precor Andinae curras per gramina rupis"
            },
            {
                "verse": "Felix, sic latices ex Helicone bibas."
            }
        ]
    ]
}