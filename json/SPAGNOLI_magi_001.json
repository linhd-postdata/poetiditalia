{
    "author": "Battista Mantovano",
    "title": "de suscepto theologico magisterio",
    "url": "http://www.poetiditalia.it/texts/SPAGNOLI|magi|001",
    "text": [
        [
            {
                "verse": "AD IACOBUM CARPHORUM FERRARIENSEMDE SUSCEPTO THEOLOGICO MAGISTERIO"
            }
        ],
        [
            {
                "verse": "Hactenus imparibus numeri mea musa cucurrit,"
            },
            {
                "verse": "Picta genas fuco, picis redimita coronis"
            },
            {
                "verse": "Per iuvenum curas, et per tua castra cupido"
            },
            {
                "verse": "Nunc opus est maiore lyra, nunc seria nobis"
            },
            {
                "verse": "Sunt dicenda, sales abeant, risusque iocique,"
            },
            {
                "verse": "Nunc se difficilem praebet nimis impia Iuno."
            },
            {
                "verse": "Nec solum negat auxilium, verum aspera contra"
            },
            {
                "verse": "Bella movens vetat ex humili discedere vulgo."
            },
            {
                "verse": "Copia quae multis Acheloia frugibus implet"
            },
            {
                "verse": "Cornua, conversis alio mea vultibus ora"
            },
            {
                "verse": "Ferre nequit, coelique potens ruit impetus in me."
            },
            {
                "verse": "Saturni Martisque graves vix vincimus iras."
            },
            {
                "verse": "Vix Citherea Venus tanti est, vix Iupiter ipse."
            },
            {
                "verse": "Tempora Calliope pullo velavit amictu,"
            },
            {
                "verse": "Contractisque superciliis, et pallida vultum:"
            },
            {
                "verse": "Anxia sollicito suspiria pectore ducens,"
            },
            {
                "verse": "Afflictae indignum mentis confessa dolorem est."
            },
            {
                "verse": "Sicut in Orphaeo quondam moestissima fato"
            },
            {
                "verse": "Nam subito dulcis natis conterrita casu"
            },
            {
                "verse": "Languit et Lachrymas oculi fudere tepentes,"
            },
            {
                "verse": "Quem missum in liquidas Hebri caput audiit undas,"
            },
            {
                "verse": "Sublatamque lyram nitidis agnovit in astris."
            },
            {
                "verse": "Huius inornato moerens tibi carmine pandam"
            },
            {
                "verse": "Moesticiae causas, Tu mitia pectora praebe"
            },
            {
                "verse": "Auxilioque gravem curam solare precantis,"
            },
            {
                "verse": "Semper ego a teneris (sic sors mea me tulit) annis"
            },
            {
                "verse": "Et Phoebi, et tetricae studiis haerere Minerve"
            },
            {
                "verse": "Consului, durusque tuli subiique labores,"
            },
            {
                "verse": "Dum Samiae sublime note, dextrumque cacumen"
            },
            {
                "verse": "Scandere conarer. Gaudent sudoribus artes,"
            },
            {
                "verse": "Et sua difficilem reddunt ad limina cursum."
            },
            {
                "verse": "Nam totos cum nocte dies in somnis, et expers"
            },
            {
                "verse": "Loenaei et cereris, macilentus et ore subalbo"
            },
            {
                "verse": "Inter odoratas Lauros Phoeboque dicatas"
            },
            {
                "verse": "Eurotae ad ripas consumere saepe solebam"
            },
            {
                "verse": "Tantae Pallas erat curae, me tantus agebat"
            },
            {
                "verse": "Ardor, ut et propriae nescirem parcere vitae."
            },
            {
                "verse": "Si quando humanam rapiunt, coelestia mentem"
            },
            {
                "verse": "Numina terrenis spoliant affectibus, inde"
            },
            {
                "verse": "Saepe fit, ut viresque suas sua protinus arma"
            },
            {
                "verse": "Colligat, et fugiens clamosi murmura vulgi"
            },
            {
                "verse": "In loca se deserta ferat, lucosque silentes,"
            },
            {
                "verse": "Aethereo solum Regi placitura, sibique"
            },
            {
                "verse": "Artibus humana postquam ratione repertis"
            },
            {
                "verse": "Tantum operae impendi, sacram tentare Minervam"
            },
            {
                "verse": "Consilium fuit, et divinas volvere Chartas."
            },
            {
                "verse": "His didici quis fit magno qui praesidet orbi,"
            },
            {
                "verse": "Et solum summumque bonum, quo ducimur omnes"
            },
            {
                "verse": "Primaque nascentis vidi primordia mundi,"
            },
            {
                "verse": "De nihiloque aliquid factum, nec vera locutus"
            },
            {
                "verse": "Phoenices, Persasque magos, Druydasque severos."
            },
            {
                "verse": "Pocula Tantalei semper manantia saxi"
            },
            {
                "verse": "Hausimus, et magni calicem potavimus Esrae."
            },
            {
                "verse": "His ubi me quidam satis invigilasse putarunt,"
            },
            {
                "verse": "Meque isto suadesse satis videre sub axe,"
            },
            {
                "verse": "Consuluere una patrios non spernere mores,"
            },
            {
                "verse": "Neve mihi oblatum parvi diadema putarem."
            },
            {
                "verse": "His monitis longa tandem prece victus adhaesi,"
            },
            {
                "verse": "Atque ea quae doctos redimunt insigna sumpsi."
            },
            {
                "verse": "Saepe quidem dixi non hoc me dignor honore."
            },
            {
                "verse": "Non decet hos humeros tantae supponere moli"
            },
            {
                "verse": "Quoad potuit renui, variasque opponere causas,"
            },
            {
                "verse": "Ne fieret studui, verum ars non profuit ulla"
            },
            {
                "verse": "Et frustra excusans consumpsi tempora."
            },
            {
                "verse": "Vicit amicorum pietas, vicere diurnae"
            },
            {
                "verse": "Nocturnae preces, nec enim mihi cornea fibra."
            },
            {
                "verse": "Supplicibus dictis deducere sydera coelo"
            },
            {
                "verse": "Saepe Magus potuit, ferrumque adamantaque durum"
            },
            {
                "verse": "Solvere, et cineres potuit convertere saxa."
            },
            {
                "verse": "Assiduis hominum precibus mitissima fiunt"
            },
            {
                "verse": "Numina, quae fuerant odiis accensa malignis."
            },
            {
                "verse": "Carminibus, precibusque piis et supplice cantu"
            },
            {
                "verse": "Thraicius Vates potuit Phlegethonta movere."
            },
            {
                "verse": "Lacte ferae catuli virosque ubere pasti"
            },
            {
                "verse": "Montibus in summis, in duris cotibus, inter"
            },
            {
                "verse": "Aspera dumeta, et spinis abscondita lustra"
            },
            {
                "verse": "Humanis nunquam loca cognita gressibus orti,"
            },
            {
                "verse": "Obsequiis, blandisque solent mansuescere dictis."
            },
            {
                "verse": "Ipse manus in vincla dedi, fecique coactos"
            },
            {
                "verse": "Non equidem quod ego, sed quod voluistis amici."
            },
            {
                "verse": "Cum me pauperies et res angusta teneret,"
            },
            {
                "verse": "Aonios adii fontes, sanctasque sorores,"
            },
            {
                "verse": "Supplicibus dictis ad opem incurvare ferendam"
            },
            {
                "verse": "Dum propero, Deus is qui me tibi fecit amicum"
            },
            {
                "verse": "Cur ignave siles dixit, cur carmen et artes"
            },
            {
                "verse": "Non agitas nostras? Frustra ergo in montibus istis"
            },
            {
                "verse": "A puero errasti, tibi nil mea proderit ergo"
            },
            {
                "verse": "Laurus, et unda sacri tua quae rigat ora liquoris?"
            },
            {
                "verse": "Sume lyram, cantusque move, maestumque timorem"
            },
            {
                "verse": "Pone, tuis pronas precibus qui porrigat aures"
            },
            {
                "verse": "Divitiis Iacobon habes, animoque potentem."
            },
            {
                "verse": "Ipse tuam sortem miserans succurret, et auro"
            },
            {
                "verse": "Pauperiem tollet, pone istas pectore curas."
            },
            {
                "verse": "Spem dedit hanc misero Cyrrhae qui praesidet arci,"
            },
            {
                "verse": "Et nocturna suis renovat splendoribus astra."
            },
            {
                "verse": "Miratae rupes Phoebum collesque loquentem"
            },
            {
                "verse": "Assensere suo Regi, sacraeque sorores"
            },
            {
                "verse": "Pauperis in misero casu gemuere Poetae."
            },
            {
                "verse": "Quare age si sacras penitus non despicis artes"
            },
            {
                "verse": "Et nisi te veteris mutato pectore nostrae"
            },
            {
                "verse": "Taedet amicitiae, si qua est clementia, si pars"
            },
            {
                "verse": "Ulla tibi pietatis adhuc, si numina curas,"
            },
            {
                "verse": "Prome aliquid, vatique fave, dextrumque iacenti"
            },
            {
                "verse": "Porrige, et in tenebris erranti lumina pande."
            },
            {
                "verse": "Et pudet, et durum est mihi mendicare, pudorem"
            },
            {
                "verse": "Res miserae superant, et quae cogit egestas."
            },
            {
                "verse": "Ite mei verus, et non redeatis inane"
            },
            {
                "verse": "Si quod habet numen nunc experiemur Apollo."
            }
        ]
    ]
}