{
    "author": "Marco Girolamo Vida",
    "title": "ars poetica",
    "url": "http://www.poetiditalia.it/texts/VIDA|arsp|001",
    "text": [
        [],
        [
            {
                "verse": "Sit fas vestra mihi vulgare arcana per orbem"
            },
            {
                "verse": "Pierides, penitusque sacros recludere fontes."
            },
            {
                "verse": "Dum vatem egregium teneris educere ab annis."
            },
            {
                "verse": "Heroum qui facta canat laudesve deorum"
            },
            {
                "verse": "Mente agito vestrisque in vertice sistere montis."
            },
            {
                "verse": "Ecquis erit iuvenum, segni qui plebe relicta,"
            },
            {
                "verse": "Sub pedibus, pulchrae laudis succensus amore,"
            },
            {
                "verse": "Ausit inaccessae mecum se credere rupi"
            },
            {
                "verse": "Laetae ubi Pierides, cithara dum pulcher Apollo"
            },
            {
                "verse": "Personat, indulgent choreis et carmina dicunt."
            },
            {
                "verse": "Primus ades, Francisce, sacras ne despice Musas"
            },
            {
                "verse": "Regia progenies cui regum debita sceptra"
            },
            {
                "verse": "Gallorum, cum firma annis accesserit aetas."
            },
            {
                "verse": "Haec tibi parva ferunt iam nunc solatia dulces"
            },
            {
                "verse": "Dum procul a patria raptum amplexuque tuorum"
            },
            {
                "verse": "Ah dolor Hispanis sors impia detinet oris"
            },
            {
                "verse": "Henrico cum frater, patris sic fata tulerunt"
            },
            {
                "verse": "Magnanimi dum Fortuna luctatur iniqua."
            },
            {
                "verse": "Parce tamen, puer, o lacrimis! Fata aspera forsan"
            },
            {
                "verse": "Mitescent aderitque dies mitissima tandem"
            },
            {
                "verse": "Post triste exilium  patriis cum redditus oris"
            },
            {
                "verse": "Laetitiam ingentem populorum omnesque per urbes"
            },
            {
                "verse": "Accipies plausus et latas undique voces"
            },
            {
                "verse": "Votaque pro reditu persolvent debita matres."
            },
            {
                "verse": "Interea te Pierides comitentur. In altos"
            },
            {
                "verse": "Iam te Parnassi mecum aude attollere lucos."
            },
            {
                "verse": "Iamque adeo in primis ne te non carminis unum"
            },
            {
                "verse": "Praetereat genus esse, licet celebranda reperti"
            },
            {
                "verse": "Ad sacra sint tantum versus laudesve deorum"
            },
            {
                "verse": "Dicendas ne relligio sine honore iaceret."
            },
            {
                "verse": "Nam traxere etiam paulatim ad cetera Musas"
            },
            {
                "verse": "Versibus et variis cecinerunt omnia vates."
            },
            {
                "verse": "Sed nullum e numero carmen praestantius  omni"
            },
            {
                "verse": "Quam quo post divos heroum facta recensent"
            },
            {
                "verse": "Vocibus unde etiam nomen fecere minores"
            },
            {
                "verse": "Munere concessum Phoebi venerabile donum"
            },
            {
                "verse": "Phoemones quae prima dedit (si vera vetustas)"
            },
            {
                "verse": "Ex adyto haud aliis numeris responsa per orbem."
            },
            {
                "verse": "Tu vero ipse humeros explorans consule primum"
            },
            {
                "verse": "Atque tuis prudens genus elige viribus aptum."
            },
            {
                "verse": "Nam licet hic divos ac dis genitos heroas"
            },
            {
                "verse": "In primum doceam canere et res dicere gestas"
            },
            {
                "verse": "Haec tamen interdum mea te praecepta iuvabunt"
            },
            {
                "verse": "Seu scaenam ingrediens populo spectacula praebes"
            },
            {
                "verse": "Sive elegis iuvenum lacrimas quibus ipse medullas"
            },
            {
                "verse": "Urit amor, seu pastorum de more querelas"
            },
            {
                "verse": "Et lites Siculi vatis modularis avena,"
            },
            {
                "verse": "Sive aliud quodcumque canis quo carmine cumque"
            },
            {
                "verse": "Numquam hic (ne dubita) prorsum inconsultus abibis."
            },
            {
                "verse": "Atque ideo, quodcuumque audes, quodcumque paratus"
            },
            {
                "verse": "Aggrederis, tibi sit placitum atque arriserit ultro"
            },
            {
                "verse": "Ante animo, nec iussa canas, nisi forte coactus"
            },
            {
                "verse": "Magnorum imperio regum. Si quis tamen usquam"
            },
            {
                "verse": "Primores nostros inter qui talia curet."
            },
            {
                "verse": "Omnia sponte sua, quae nos elegimus ipsi"
            },
            {
                "verse": "Proveniunt. Duro assequimur vix iussa labore."
            },
            {
                "verse": "Sed neque cum primum tibi mentem inopina cupido"
            },
            {
                "verse": "Atque repens calor attigerit, subito aggrediendum est"
            },
            {
                "verse": "Magnum opus. Adde moram tecumque impensius ante"
            },
            {
                "verse": "Consule, quicquid id est partesque expende per omnes"
            },
            {
                "verse": "Mente diu versans donec nova cura senescat."
            },
            {
                "verse": "Ante etiam pelago quam pandas vela patenti"
            },
            {
                "verse": "Incumbasque operi incipiens, tibi digna supellex"
            },
            {
                "verse": "Verborum reumque paranda est, proque videnda"
            },
            {
                "verse": "Instant multa prius quorum vatum indiget usus."
            },
            {
                "verse": "Illis tempus erit, mox cum laetabere partis"
            },
            {
                "verse": "Sponte sua dum forte etiam nil tale putamus"
            },
            {
                "verse": "In mentem quaedam veniunt quae forsitan ultro"
            },
            {
                "verse": "Si semel exciderint, numquam revocata redibunt"
            },
            {
                "verse": "Atque eadem studio frustra expectabis inani."
            },
            {
                "verse": "Nec mihi non placent qui fundamenta laborum"
            },
            {
                "verse": "Cum iaciunt veterum explorantopera inclyta vatum"
            },
            {
                "verse": "Noctes atque dies passimque accommoda cogunt"
            },
            {
                "verse": "Auxilia intentique aciem per cuncta volutant."
            },
            {
                "verse": "Quin etiam prius effigiem formare solutis"
            },
            {
                "verse": "Totiusque operis simulacrum fingere verbis"
            },
            {
                "verse": "Proderit atque omne sex ordine nectere partes"
            },
            {
                "verse": "Et seriem rerum et certos tibi ponere fines,"
            },
            {
                "verse": "Per quos tuta regens vestigia tendere pergas."
            },
            {
                "verse": "Iamque hic tempus erat dare vela vocantibus Euris"
            },
            {
                "verse": "Condendique operis primas praescribere leges."
            },
            {
                "verse": "At prius aetati tenerae quae iura colendae"
            },
            {
                "verse": "Dicendum quantus puero labor impendendus."
            },
            {
                "verse": "Nulli etenim insignem dabitur gestare coronam"
            },
            {
                "verse": "Pieridum choreas teneris nisi norit ab annis."
            },
            {
                "verse": "Postquam igitur primas fandi puer hauserit artes,"
            },
            {
                "verse": "Iam tunc incipiat riguoos accedere fontes"
            },
            {
                "verse": "Et Phoebum et dulces Musas assuescat amare."
            },
            {
                "verse": "Ille autem parvum qui primis artibus ante"
            },
            {
                "verse": "Imbuit atque modos docuit legesque loquendi"
            },
            {
                "verse": "Syncerus vocis cuperem ac purissimus oris"
            },
            {
                "verse": "Contigerit, fandi ne fors puer atque nefandi"
            },
            {
                "verse": "Nescius imbiberit male gratae semina linguae"
            },
            {
                "verse": "Quae post infecto ex animo radicitus ulla"
            },
            {
                "verse": "Non valeas meliora docens evellere cura."
            },
            {
                "verse": "Iccirco mihi ne quisquam persuadeat oro"
            },
            {
                "verse": "Ut placeant qui dum cupiunt se numine laevo"
            },
            {
                "verse": "Tollere humo et penitus iactant se ignota docere"
            },
            {
                "verse": "Conventu in medio septique impube corona"
            },
            {
                "verse": "Insolito fandi penitus de more magistri"
            },
            {
                "verse": "Obscuras gaudent in vulgum spargere voces"
            },
            {
                "verse": "Irrisi fodam illuviem atque immania monstra."
            },
            {
                "verse": "Non minus a recta mentis ratione feruntur"
            },
            {
                "verse": "Decepti quam qui liquidi cum pocula fontes"
            },
            {
                "verse": "Sufficiant malunt grave olente haurire paludem."
            },
            {
                "verse": "Ne mihi ne tenerae talis se admoverit auri."
            },
            {
                "verse": "Se procul, o procul ista ferat natosque Getarum"
            },
            {
                "verse": "Imbuat, aut si qua est gens toto obtusior orbe."
            },
            {
                "verse": "Iamque igitur mea cura puer penetralia vatum"
            },
            {
                "verse": "Ingrediatur et Aonia se proluat unda."
            },
            {
                "verse": "Iamque sacrum teneris vatem veneretur ab annis"
            },
            {
                "verse": "Quem Musae Minci herbosis aluere sub antris"
            },
            {
                "verse": "Atque olim simile poscat sibi numina versum"
            },
            {
                "verse": "Admirans artem, admirans praeclara reperta."
            },
            {
                "verse": "Nec mora, iam favet Ascanio tactusque dolore"
            },
            {
                "verse": "Impubes legit aequales, quos impius hausit"
            },
            {
                "verse": "Ante diem Mavors et acerbo funere mersit."
            },
            {
                "verse": "Multa super Lauso super et Pallante perempto"
            },
            {
                "verse": "Multa rogat, lacrimas inter quoque singula fundit"
            },
            {
                "verse": "Carmina crudeli quam raptum morte parenti"
            },
            {
                "verse": "Ah misere legit Euryalum pulchrosque per artus"
            },
            {
                "verse": "Purpureum leto dum volvitur ire cruorem."
            },
            {
                "verse": "Nec non interea Graios accedere vates"
            },
            {
                "verse": "Audeat et linguam teneris assuescat utramque"
            },
            {
                "verse": "Auribus, exercens nunc hunc nunc impiger illam."
            },
            {
                "verse": "Nulla mora est; nostro Aeneae iam conferet igneis"
            },
            {
                "verse": "Atque ambos saepe impellet concurrere vates."
            },
            {
                "verse": "Nunc geminas, puer, huc, aures, huc dirige mentem."
            },
            {
                "verse": "Nam quia non paucos parte ex utraque poetas"
            },
            {
                "verse": "Nostrosque Graiosque tibi se offerre videbis,"
            },
            {
                "verse": "Quos hic evites quibus idem fidere tutus"
            },
            {
                "verse": "Evaleas dicam, ne quis te fallere possit."
            },
            {
                "verse": "Haud multos labor auctores tibi prodere Graios,"
            },
            {
                "verse": "Quos inter potitur sceptris insignis Homerus."
            },
            {
                "verse": "Hunc omnes alli observant, hinc pectore numen"
            },
            {
                "verse": "Concipiunt vates blandumque Heliconis amorem."
            },
            {
                "verse": "Felices quos illa aetas, quos protulit illi"
            },
            {
                "verse": "Proxima! Divino quanto quisque hortus Homero"
            },
            {
                "verse": "Vicinus magis, est tanto praestantior omnis."
            },
            {
                "verse": "Degenerant adeo magis ac magis usque minores"
            },
            {
                "verse": "Obliti veterum praeclara inventa parentum."
            },
            {
                "verse": "Iamque fere Inachiae restincta est gloria linguae"
            },
            {
                "verse": "Omnis et Argolici iussi concedere avitis"
            },
            {
                "verse": "Sunt pulsi reges soliis civesque coacti"
            },
            {
                "verse": "Diversa exilia atque aliena quaerere terras"
            },
            {
                "verse": "Huc illuc inopes errant; habet omnia victor"
            },
            {
                "verse": "Barbarus et versis nunc luget Graecia fatis."
            },
            {
                "verse": "Nostri autem ut sanctum divas Helicona colentes"
            },
            {
                "verse": "Coeperunt primum in Latium transferre fluebant"
            },
            {
                "verse": "Versu incomposito informes artisque Pelasgae"
            },
            {
                "verse": "Indociles Musa fundebant carmina agresti"
            },
            {
                "verse": "Silvicolas inter Faunos; tuc omne sonabat"
            },
            {
                "verse": "Arbustum fremitus silvai frondosai."
            },
            {
                "verse": "Nondum acies, nondum arma rudi pater Ennius ore"
            },
            {
                "verse": "Tentarat, qui mox Graio de vertice primus"
            },
            {
                "verse": "Est ausus viridem in Latio sperare coronam."
            },
            {
                "verse": "Tum rerum causas naturae arcana latentis"
            },
            {
                "verse": "Explorare ausi cecinerunt carmine dulci"
            },
            {
                "verse": "Omnia Pierio spargentes nectere vates."
            },
            {
                "verse": "Atque ita deinde rudes paulatim sumere versus"
            },
            {
                "verse": "Coeperunt formam insignem penitusque Latini"
            },
            {
                "verse": "Tempestas veluti coeli post nubile et imbres"
            },
            {
                "verse": "Extulit os sacrum soboles certissima Phoebi"
            },
            {
                "verse": "Virgilius, qui mox veterum squalore situque"
            },
            {
                "verse": "Deterso in melius mira omnia rettulit arte"
            },
            {
                "verse": "Vocem animumque deo similis. Date lilia plenis"
            },
            {
                "verse": "Pierides calathis tantoque assurgite alumno."
            },
            {
                "verse": "Unus hic ingenio praestanti gentis Achivae"
            },
            {
                "verse": "Divinos vates longe superavit et arte"
            },
            {
                "verse": "Aures, immortale sonans. Stupet ipsa pavetque"
            },
            {
                "verse": "Quamvis ingentem miretur Graecia Homerum."
            },
            {
                "verse": "Haud alio Latium tantum se tempore iactat:"
            },
            {
                "verse": "Tunc linguae Ausoniae potuit  quae maxima virtus"
            },
            {
                "verse": "Esse fuit coeloque ingens se gloria vexit"
            },
            {
                "verse": "Italiae; sperare nefas sit vatibus ultra."
            },
            {
                "verse": "Nulla more ex illo  in peius ruere omnia visa"
            },
            {
                "verse": "Degenerare animi atque retro res lapsa referri."
            },
            {
                "verse": "Hic namque ingenio confisus posthabet artem:"
            },
            {
                "verse": "Ille furit strepitu tenditque aequare tubarum"
            },
            {
                "verse": "Voce sonos versuque tonat sine more per omnes."
            },
            {
                "verse": "Dant alii cantus vacuos et inania verba"
            },
            {
                "verse": "Incassum sola captum dulcedine vocis"
            },
            {
                "verse": "Pierides donec Romam et tiberina fluenta"
            },
            {
                "verse": "Deseruere Italis expulsae protinus oris."
            },
            {
                "verse": "Tanti causa mali Latio gens aspera aperto"
            },
            {
                "verse": "Saepius irrumpens. Sunt iussi vertere morem"
            },
            {
                "verse": "Ausonidae victi, victoris vocibus usi."
            },
            {
                "verse": "Cessit amor Musarum, artes subiere repente"
            },
            {
                "verse": "Indignae atque opibus cuncti incubuere parandis."
            },
            {
                "verse": "Iampridem tamen Ausonios invisere rursus"
            },
            {
                "verse": "Coeperunt, Medycum revocatae munere Musae,"
            },
            {
                "verse": "Tuscorum Medycum quos tandem protulit aetas"
            },
            {
                "verse": "Europae in tantis solamen dulce ruinis."
            },
            {
                "verse": "Illi etiam Graiae miserati incommoda gentis,"
            },
            {
                "verse": "Ne Danaum penitus caderet cum nomine virtus,"
            },
            {
                "verse": "In Latium advectos iuvenes iuvenumque magistros"
            },
            {
                "verse": "Argolicas artesquibus esset cura tueri"
            },
            {
                "verse": "Securos Musas iussere, atque otia amare."
            },
            {
                "verse": "Illi etiam captas Latiae misere per urbes"
            },
            {
                "verse": "Qui doctas tabulas veterum monimenta virorum"
            },
            {
                "verse": "Mercari pretio  adveherent quae barbarus igni"
            },
            {
                "verse": "Tradebat. Danaum regnis opibusque potitus"
            },
            {
                "verse": "Et tentamus adhuc sceptris imponere nostris"
            },
            {
                "verse": "Externum, nec dum civiles condimus enses."
            },
            {
                "verse": "Haec aetas omnis vatum haec fortuna priorum."
            },
            {
                "verse": "Ergo ipsum ante alios animo venerare Maronem"
            },
            {
                "verse": "Atque unum sequere, utque pote vestigia serva;"
            },
            {
                "verse": "Qui si fonte tibi non omnis sufficit unus,"
            },
            {
                "verse": "Adde illi natos eodem quoque tempore vates."
            },
            {
                "verse": "Parce dehinc puer atque alios ne quaere doceri,"
            },
            {
                "verse": "Nec te discendi capiat tam dira cupido."
            },
            {
                "verse": "Tempus erit tibi mox cum firma advenerit aetas,"
            },
            {
                "verse": "Spectatos ut cunctos impune accedere detur."
            },
            {
                "verse": "Interea moniti vos hic audite parentes."
            },
            {
                "verse": "Quaerendus rector de milibus eque legendus"
            },
            {
                "verse": "Sicubi Musarum studiis insignis et arte"
            },
            {
                "verse": "Qui curas dulces carique parentis amorem"
            },
            {
                "verse": "Induat atque velit blandum perferre laborem."
            },
            {
                "verse": "Illa suis niti nondum ausit viribus aetas"
            },
            {
                "verse": "Externae sed opis alienaeque indiga curae."
            },
            {
                "verse": "Nam puerum ni praesentis vis fida regentis"
            },
            {
                "verse": "Adsit et hunc dulcem studiorum infundat amorem,"
            },
            {
                "verse": "Illecebrae sacris avertant mille Cameonis"
            },
            {
                "verse": "Deceptum falsa melioris imagine curae."
            },
            {
                "verse": "Sic quoque ubi cultis plantas defodit in hortis"
            },
            {
                "verse": "Agricola et teneras telluri credidit almae,"
            },
            {
                "verse": "Fraxineos contos subito erigit et sua cuique"
            },
            {
                "verse": "Robora, ut innixae ventos caelique ruinam"
            },
            {
                "verse": "Contemnant surgantque leves impune per auras."
            },
            {
                "verse": "Ille autem pueri cui credita cura colendi"
            },
            {
                "verse": "Artibus egregiis in primis optet amari"
            },
            {
                "verse": "Atque odium cari super omnia vitet alumni:"
            },
            {
                "verse": "Ne forte et sacras simul oderit ille Camoenas"
            },
            {
                "verse": "Imprudens et adhuc tantae dulcedinis expers"
            },
            {
                "verse": "Deficiantque animi studiorum in limine primo."
            },
            {
                "verse": "Ponite crudeles iras et flagra magistri,"
            },
            {
                "verse": "Foeda ministeria atque minis absistite acerbis."
            },
            {
                "verse": "Ne mihi ne queso puerum quis verbera cogat"
            },
            {
                "verse": "Dura pati; neque enim lacrimas aut dulcis alumni"
            },
            {
                "verse": "Ferre queant Musae femitus aegraeque recedunt;"
            },
            {
                "verse": "Illiusque cadunt animi nec iam amplius audet"
            },
            {
                "verse": "Sponte sua quicquam egregium ingratumque laborem"
            },
            {
                "verse": "Invitus trahit aegre animoque ad verbera durat."
            },
            {
                "verse": "Vidi ego qui semper levia ob commissa vocabat"
            },
            {
                "verse": "Ad poenam pueros, furiis insurgere et ira"
            },
            {
                "verse": "Terribilem, invisos veluti saeviret in hostes."
            },
            {
                "verse": "Hinc semper gemitus, hinc verbera dira sonabant."
            },
            {
                "verse": "Atque equidem memini cum formidatus iniquis"
            },
            {
                "verse": "Urgeret poenis solitoque immanior ille"
            },
            {
                "verse": "Terreret turbam invalidam, miserabile visu,"
            },
            {
                "verse": "Forte  puer prima signans nondum ora iuventa"
            },
            {
                "verse": "Insignis facie ante alios exegerat omnem"
            },
            {
                "verse": "Cum sociis ludens lucem oblitusque timoris"
            },
            {
                "verse": "Posthabuit ludo iussos ediscere versus."
            },
            {
                "verse": "Ecce furens animis multum increpat ille, minisque"
            },
            {
                "verse": "Insurgens, saevo, pavitantem territat ore"
            },
            {
                "verse": "Horrrendum et loris dextram crudelibus armat."
            },
            {
                "verse": "Quo subito terrore puer miserabilis acri"
            },
            {
                "verse": "Corripitur morbo. Parvo is post tempore vitam"
            },
            {
                "verse": "Crescentem blanda coeli sub luce reliquit."
            },
            {
                "verse": "Illum populifer Padus, illum Serius imis"
            },
            {
                "verse": "Seriadesque diu Nymphae flevere sub undis."
            },
            {
                "verse": "Tempore iam ex illo vatem cum dura iubentem"
            },
            {
                "verse": "Phoevigenam Alcides animo indignante peremit"
            },
            {
                "verse": "Vocali invisam feriens testudine frontem"
            },
            {
                "verse": "Debuerat saevos factum saevisse magistros."
            },
            {
                "verse": "Vos tamen, o iussi iuvenes, parete regentum"
            },
            {
                "verse": "Imperiis ultroque animos summittite vestros."
            },
            {
                "verse": "Si quem igitur clari formandi gloria vatis"
            },
            {
                "verse": "Digna manet, verbis puerum compellat amici"
            },
            {
                "verse": "Saepe rogans laudisque animum compellat amore."
            },
            {
                "verse": "Quandoquidem, hunc imis postquam semel ossibus ignem"
            },
            {
                "verse": "Implicuit, labor inde levis: sese excitat ardens"
            },
            {
                "verse": "Sponte sua durosque volens fert ille labores"
            },
            {
                "verse": "Et tacito vivens crescit sub pectore flamma."
            },
            {
                "verse": "Quid memorem (socium nam mos aequalibus annis"
            },
            {
                "verse": "Iungere, cui paribus studiis contendat alumnus)"
            },
            {
                "verse": "Aemula cum virtus  stimulis agitarit honestis?"
            },
            {
                "verse": "Praesertim si victori sua praemia rector"
            },
            {
                "verse": "Pollicitus celeremve canem pictamve pharaetram."
            },
            {
                "verse": "Continuo videas studio gestire legendi"
            },
            {
                "verse": "Ardentem ac sera sub nocte urgere laborem,"
            },
            {
                "verse": "Dum timet alterius capiti spectare coronam."
            },
            {
                "verse": "Ast ubi sponte sua studia haec assuerit amare,"
            },
            {
                "verse": "Iam non laudis amor, non illum gloria tantum"
            },
            {
                "verse": "Sollicitat, sed mira operum dulcedine  captus"
            },
            {
                "verse": "Musarum nequit avelli complexibus arctis."
            },
            {
                "verse": "Nonne vides duri natos ubi saepe parentes"
            },
            {
                "verse": "Dulcibus amorunt studiis et discere avaras"
            },
            {
                "verse": "Iusserunt artes, mentem si quando libido"
            },
            {
                "verse": "Nota subit solitaque animum dulcedine movit"
            },
            {
                "verse": "Ut laeti rursum irriguos accedere fontes"
            },
            {
                "verse": "Ardescat studiis et nota revisere Tempe?"
            },
            {
                "verse": "Exultant animi cupidi pugnatque parentum"
            },
            {
                "verse": "Imperiis. Nequit ardentes vis ulla morari."
            },
            {
                "verse": "Sic assuetus equus iam duris ora lupatis,"
            },
            {
                "verse": "Forte procul notis si armenta aspexit in arvis,"
            },
            {
                "verse": "Huc veterum ferri cupit haud oblitus amorum"
            },
            {
                "verse": "Atque hic atque illic haeret frenisque repugnat:"
            },
            {
                "verse": "Quove magis stimulis instas, hoc acrius ille"
            },
            {
                "verse": "Perfurit. It tandem multo vix verbere victus"
            },
            {
                "verse": "Ceptum iter; ipsa tamen respectans crebra moratur"
            },
            {
                "verse": "Pascua et hinnitu late loca complet acuto."
            },
            {
                "verse": "Ah quoties aliquis sacros reminiscitur aeger"
            },
            {
                "verse": "Fontes incassum et lucos suspirat amatos"
            },
            {
                "verse": "Dulcibus ereptus Musis puer, atria ut alta"
            },
            {
                "verse": "Incoleret regum, rebus praefectus agendis!"
            },
            {
                "verse": "Tibure quam mallet, gelido aut sub Tusculo iniquam"
            },
            {
                "verse": "Pauperiemque pati et ventos perferre nivales!"
            },
            {
                "verse": "Contra autem, vanum multi effudere laborem,"
            },
            {
                "verse": "Quos frustra excoluisse solum male pinguis arenas"
            },
            {
                "verse": "Poenituit ventisque viam tentasse negatis."
            },
            {
                "verse": "Quod ne cui sero contingat forte docenti,"
            },
            {
                "verse": "Continuo poterit certis praesciscere signis."
            },
            {
                "verse": "Namque puer nullis rectorum hortatibus ipse"
            },
            {
                "verse": "Sponte sua exercetur amatque rogatque docentes"
            },
            {
                "verse": "Primus inardescitque ingenti laudis amore."
            },
            {
                "verse": "Provocat hinc socios pulchra ad certamina primus"
            },
            {
                "verse": "Exultatque animo victor, superatus amaris"
            },
            {
                "verse": "Mordetur curis latebrasque et sola requirit"
            },
            {
                "verse": "Infelix loca; ad aequales pudet ire gravesque"
            },
            {
                "verse": "Vultus ferre nequit cari rectoris inultus;"
            },
            {
                "verse": "Nec lacrimis penitus caruerunt ora decoris."
            },
            {
                "verse": "Hic mihi se divis fatisque volentibus affert:"
            },
            {
                "verse": "Huic Musae indulgent omnes, hunc poscit Apollo."
            },
            {
                "verse": "At nullam prorsus tibi spem frustra excitet ille"
            },
            {
                "verse": "Quem non ulla movet praedulcis gloria famae"
            },
            {
                "verse": "Et praecepta negat duras dimittere in aures"
            },
            {
                "verse": "Immemor auditi: cui turpis inertia mentem"
            },
            {
                "verse": "Deicit atque hebetes torpent in corpore sensus."
            },
            {
                "verse": "Huic curam moneo ne quisquam impendat inanem."
            },
            {
                "verse": "Nec placet ante annos vates puer; omnia iusto"
            },
            {
                "verse": "Tempore proveniant. Ah ne mihi olentia poma"
            },
            {
                "verse": "Mitescant prius autumnus bicoloribus uvis"
            },
            {
                "verse": "Quam redeat spumetque cadis vindemia plenis."
            },
            {
                "verse": "Ante diem nam lapsa cadent ramosque relinquent"
            },
            {
                "verse": "Maternos: calcabit humi proiecta viator."
            },
            {
                "verse": "Nec ludos puero abnuimus. Subducere mentem"
            },
            {
                "verse": "Interdum studiis liceat; defessus amoena"
            },
            {
                "verse": "Rura petat, saepe et mores observet agrestum"
            },
            {
                "verse": "Et venator agat de vertice Tiburtino"
            },
            {
                "verse": "Veloces capreas, aut tendat retia cervis."
            },
            {
                "verse": "Non ille interea penitus patietur inanem"
            },
            {
                "verse": "Ire diem. Comitum coetu se subtrahet ultro"
            },
            {
                "verse": "Interdum et sola secum meditabitur umbra"
            },
            {
                "verse": "Agrestem Faunis laudem Musasque sub alta"
            },
            {
                "verse": "Consulet Albunea vitreas Anienis ad undas."
            },
            {
                "verse": "Nempe etiam alternis requiescere foetibus arva"
            },
            {
                "verse": "Permittunt sponte agricolae et cessare novales."
            },
            {
                "verse": "Interea vires tellus inarata resumit,"
            },
            {
                "verse": "Quique subit largis respondet frugibus annus."
            },
            {
                "verse": "Verum non eadem tamen omnibus esse memento"
            },
            {
                "verse": "Ingenia. Inventus saepe est cui carmina curae,"
            },
            {
                "verse": "Cui placeant Musae, cui sit non laeva voluntas,"
            },
            {
                "verse": "Nititur ille tamen frustra et contendit inani"
            },
            {
                "verse": "Delusus studio vetitisque accingitur ausis."
            },
            {
                "verse": "Numina laeva obstant precibusque vocatus Apollo."
            },
            {
                "verse": "Orabit melius causas fors ille animoque"
            },
            {
                "verse": "Naturam et caecos rerum scrutabitur ortus."
            },
            {
                "verse": "Saepe tamen cultusque frequens et cura docentum"
            },
            {
                "verse": "Imperat ingeniis naturaque flectitur arte."
            },
            {
                "verse": "Nec labor ille quidem rectoribus ultimus acres"
            },
            {
                "verse": "Incauto iuveni stimulos avertere amoris,"
            },
            {
                "verse": "Donec crescentem doceat maturior aetas"
            },
            {
                "verse": "Ferre iugum atque faces saevique Cupidinis iras."
            },
            {
                "verse": "Saepe etenim tectos immitis in ossibus ignes"
            },
            {
                "verse": "Versat amor mollesque est intus cura medullas,"
            },
            {
                "verse": "Nec miserum patitur vatum meminisse nec undae"
            },
            {
                "verse": "Castaliae. Tantum suspirat vulnere caeco."
            },
            {
                "verse": "Ante oculos simulacra volant noctesque diesque"
            },
            {
                "verse": "Nuntia virginei vultus, quem perditus ardet."
            },
            {
                "verse": "Nec potis est alio fixam traducere mentem"
            },
            {
                "verse": "Saucius. Ignari frustra miscere parentes"
            },
            {
                "verse": "Paeonios succos medicasque Machaonis artes"
            },
            {
                "verse": "Consulere. Interea penitus calor ille reliquit"
            },
            {
                "verse": "Pierius. Torquent alii cor molle calores."
            },
            {
                "verse": "Cum vero iam pubescens mente altius hausit"
            },
            {
                "verse": "Musarum dulcem sanctique Heliconis amorem"
            },
            {
                "verse": "Et sese Phoebo addixit propriumque sacravit,"
            },
            {
                "verse": "Haud tantum exploret vatum monimenta, sed idem"
            },
            {
                "verse": "Consulat atque alios autores discat, ut acri"
            },
            {
                "verse": "Nulla sit ingenio quam non libaverit artem."
            },
            {
                "verse": "Proderit in primis linguam Ciceronis ad unguem"
            },
            {
                "verse": "Fingere et eloquii per campos ire patentes."
            },
            {
                "verse": "Ille decus Latii, magnae lux altera Romae"
            },
            {
                "verse": "Ore effundit opes, fandi certissimus autor,"
            },
            {
                "verse": "Tantum omnes superans praeclarae munere linguae,"
            },
            {
                "verse": "Quantum iit ante alias Romana potentia gentes."
            },
            {
                "verse": "Profuit et varios mores hominumque, locorumque"
            },
            {
                "verse": "Explorasse situs, multas terraque, marique"
            },
            {
                "verse": "Aut vidisse ipsum urbes, aut narrantibus illas"
            },
            {
                "verse": "Ex aliis novisse et pictum in pariete mundum."
            },
            {
                "verse": "Quid referam qui, ut saeva queant aequare canendo"
            },
            {
                "verse": "Proelia, non horrent certamina Martis adire,"
            },
            {
                "verse": "Per mediasque acies vadunt et bella lacessunt?"
            },
            {
                "verse": "At quia dura vetant longum nos fata morari"
            },
            {
                "verse": "In cunctis, revocatque angusti terminus aevi,"
            },
            {
                "verse": "Vos sat erit, pueri, tantum omnes isse per artes,"
            },
            {
                "verse": "Quarum summa sequi saltem fastigia oportet."
            },
            {
                "verse": "Nec refert, rate qui varias legit aequoris oras,"
            },
            {
                "verse": "Mercis ut in patriam referat se dives opimae,"
            },
            {
                "verse": "Si non cuncta oculis lustraverit oppida passim"
            },
            {
                "verse": "Et circumfusis longum terat otia terris."
            },
            {
                "verse": "Sat fuerit portus extremaque litora tantum"
            },
            {
                "verse": "Explorasse: secus toto vagus exulet aevo"
            },
            {
                "verse": "Et serus natos dulces patriamque reviset."
            },
            {
                "verse": "Nulla dies tamen interea, tibi nulla abeat nox,"
            },
            {
                "verse": "Quin aliquid vatum sacrorum e fontibus almis"
            },
            {
                "verse": "Hauseris ac dulcem labris admoveris amnem."
            },
            {
                "verse": "Sed tibi praesertim princeps tunc haereat illa"
            },
            {
                "verse": "Cura animo, noctem atque diem te te excitet una,"
            },
            {
                "verse": "Omnem quam propter libuit perferre laborem."
            },
            {
                "verse": "Non hic te quibus aut pedibus spatiisve monebo"
            },
            {
                "verse": "Tendantur ducti versus. Labor iste regentum"
            },
            {
                "verse": "Postulat haud multum curae, qui saepe morando"
            },
            {
                "verse": "Ipsa minutatim metiri carmina sectis"
            },
            {
                "verse": "In partes membris et tempora certa docebunt."
            },
            {
                "verse": "Continuo edico iam tunc animosus alumnus"
            },
            {
                "verse": "In numerum incipiat sub leges cogere verba."
            },
            {
                "verse": "Iam tunc summissa meditetur carmina voce"
            },
            {
                "verse": "Sermonum memor antiquis quos vatibus hausit."
            },
            {
                "verse": "Tum votis sibi centum aures, tum lumina centum"
            },
            {
                "verse": "Exoptat dubius rerum metuensque pericli:"
            },
            {
                "verse": "Dividit huc illuc animum cunctamque pererrat"
            },
            {
                "verse": "Naturam rerum versatque per omnia mentem,"
            },
            {
                "verse": "Quis rebus dexter modus aut quae mollia fandi"
            },
            {
                "verse": "Tempora. Vertuntur species in pectore mille."
            },
            {
                "verse": "Nec mora nec requies, dubio sententia surgit"
            },
            {
                "verse": "Multa animo variatque. Omnes convertitur anceps"
            },
            {
                "verse": "In facies nescitque etiam notissima et haeret"
            },
            {
                "verse": "Attonitus. Nunc multa animum, nunc consulit aures"
            },
            {
                "verse": "Secum mente agitans si qua olim audita recursent"
            },
            {
                "verse": "Sponte sua et memorem mentem excitat atque repostas"
            },
            {
                "verse": "Thesauris depromit opes laetusque laboris"
            },
            {
                "verse": "Ipse sui parto fruitur. Multa ecce repente"
            },
            {
                "verse": "Fors inopina aperit cunctanti aliudque putanti."
            },
            {
                "verse": "Iamque haec iamque illa attentat, texitque retexitque"
            },
            {
                "verse": "Et variis indefessus conatibus instat."
            },
            {
                "verse": "Saepe etenim occurrunt haud dictu mollia, ubi haeret"
            },
            {
                "verse": "Cura diu multoque exercita corda labore."
            },
            {
                "verse": "Nunc hos nunc illos aditus vestigat et omnia"
            },
            {
                "verse": "Attentans scopulo longum luctatur iniquo,"
            },
            {
                "verse": "Dum se qua ostendat facilis via; denique multa"
            },
            {
                "verse": "Aut vi aut caeli et fortunae munere victor"
            },
            {
                "verse": "Exultat domitoque animis it ad aethera monstro."
            },
            {
                "verse": "Ast ubi nulla viam nec vis nec dextra aperit fors"
            },
            {
                "verse": "Nec prodest vires fessas renovate nec aptum"
            },
            {
                "verse": "Nunc hic nunc illic captare ad carmina tempus,"
            },
            {
                "verse": "Invitus cura absistit tristisque relinquit"
            },
            {
                "verse": "Coepta infecta, pedem referens; ceu forte viator"
            },
            {
                "verse": "Siquis tendat iter campis cui se amnis abundans"
            },
            {
                "verse": "Ecce viae in medio obiciat spumisque fragosos"
            },
            {
                "verse": "Post imbrem volvens montis de vertice fluctus,"
            },
            {
                "verse": "Horrescit ripaque moratus obambulat anceps:"
            },
            {
                "verse": "Tum demum metuens retro redit aeger iterque"
            },
            {
                "verse": "Aut alia tenet aut cedant dum flumina, differt."
            },
            {
                "verse": "Sed neque inexpertus rerum iam texere longas"
            },
            {
                "verse": "Audeat Iliadas; paulatim assuescat et ante"
            },
            {
                "verse": "Incipiat graciles pastorum inflare cicutas."
            },
            {
                "verse": "Iam poterit culicis numeris feta dicere fata"
            },
            {
                "verse": "Aut quanta ediderit certamine fulmineus mus"
            },
            {
                "verse": "Funera in argutas et amantes humida turmas"
            },
            {
                "verse": "Ordirive dolos et retia tenuis aranei."
            },
            {
                "verse": "Consiliis etiam hic nostris vobisque docentes"
            },
            {
                "verse": "Est monitis opus. Ingeniis nam parcere multa"
            },
            {
                "verse": "Fas teneris, donec paulatim attollere sese"
            },
            {
                "verse": "Incipiant animi videantque in carmine labem"
            },
            {
                "verse": "Per se ipsi et tacito rubeant ultro ora pudore."
            },
            {
                "verse": "Nam maculas si forte omnes per carmina monstret"
            },
            {
                "verse": "Quaesitor ferus, abiciant spem protinus omnem"
            },
            {
                "verse": "Atque alias animo potius vertantur ad artes."
            },
            {
                "verse": "Nostrum igitur si forte adeat puer indole limen"
            },
            {
                "verse": "Egregia, ut consulta petat parere paratus"
            },
            {
                "verse": "Quique velit sese arbitrio supponere nostro,"
            },
            {
                "verse": "Excipiam placidus, nec me iuvenile pigebit"
            },
            {
                "verse": "Ad caelum vultu simulato extollere carmen"
            },
            {
                "verse": "Laudibus et stimulos acres sub pectore figam."
            },
            {
                "verse": "Post tamen ut multa spe mentem arrexerit ardens,"
            },
            {
                "verse": "Si quis forte inter veluti de vulnere claudus"
            },
            {
                "verse": "Tardus eat versus, quem non videt inscius ipse"
            },
            {
                "verse": "Delususque sonis teneras fallacibus aures,"
            },
            {
                "verse": "Haud medicas afferre manus aegroque mederi"
            },
            {
                "verse": "Addubitem et semper meliora ostendere pergam."
            },
            {
                "verse": "Quod superest etiam moneo creberque monebo"
            },
            {
                "verse": "Ne quisquam nisi curarum liberque Iaborum"
            },
            {
                "verse": "Inchoet egregium quicquam: verum procul urbis"
            },
            {
                "verse": "Attonitae fugiat strepitus et amoena silentis"
            },
            {
                "verse": "Accedat Ioca ruris, ubi Dryadesque puellae"
            },
            {
                "verse": "Panesque Faunique et montivagi silvani."
            },
            {
                "verse": "Hic laeti haud magnis opibus, non divite cultu"
            },
            {
                "verse": "Vitam agitant vates; procul est sceleratus habendi"
            },
            {
                "verse": "Hinc amor, insanae spes Ionge atque impia vota"
            },
            {
                "verse": "Et nunquam dirae subeunt ea limina curae,"
            },
            {
                "verse": "Dulcis et alma quies ac paucis nota voluptas."
            },
            {
                "verse": "At nimium trux ille ferisque e cautibus ortus"
            },
            {
                "verse": "Qui sanctos, genus innocuum populumque deorum"
            },
            {
                "verse": "Aut armis audet vates aut laedere dictis."
            },
            {
                "verse": "Vidi ego qui ad summos Musarum munere honores"
            },
            {
                "verse": "Evecti, mox ingratos contemnere Musas,"
            },
            {
                "verse": "Nec vates saltem alloquio dignarier ipsos."
            },
            {
                "verse": "Parcite, mortales, sacros vexare poetas,"
            },
            {
                "verse": "Ultores sperate deos sub numine quorum"
            },
            {
                "verse": "Semper vita fuit vatum defensa piorum."
            },
            {
                "verse": "Illi omnes sibi fortunas posuere volentes"
            },
            {
                "verse": "Sub pedibus regumque et opes et sceptra superba"
            },
            {
                "verse": "Ingenti vincunt animo ac mortalia rident."
            },
            {
                "verse": "Non illis usquam scelerum mens conscia caecos"
            },
            {
                "verse": "Horrescit caeli crepitus ignemve coruscum,"
            },
            {
                "verse": "Cum pater omnipotens praeruptas fulmine turres"
            },
            {
                "verse": "Ingeminans quatit ac montes diverberat altos."
            },
            {
                "verse": "Securi terrorum hilares ad sidera mentes"
            },
            {
                "verse": "Arrexere deumque agitant sine crimine vitam."
            },
            {
                "verse": "Dona deum Musee: vulgus procul este profanum!"
            },
            {
                "verse": "Has magni natas Iovis olim duxit ab astris"
            },
            {
                "verse": "Callidus in terras insigni fraude Prometheus,"
            },
            {
                "verse": "Cum Iiquidos etiam mortalibus attulit ignes."
            },
            {
                "verse": "Quippe rudes hominum mentes et pectora dura"
            },
            {
                "verse": "Ipse sagax animo miseratus, ubi astra per aurea"
            },
            {
                "verse": "Ire datum ac superum laetis accumbere mensis,"
            },
            {
                "verse": "Miratus sonitum circumvolventis Olympi"
            },
            {
                "verse": "Ingentem magnique argutos aetheris orbes,"
            },
            {
                "verse": "Quos sua quemque cient vario discrimine Musae;"
            },
            {
                "verse": "Continuo utilius ratus est mortalibus addi"
            },
            {
                "verse": "Post ignem nil posse animumque ad callida movit"
            },
            {
                "verse": "Furta vigil. Di mox caelestia dona volentes"
            },
            {
                "verse": "Concessere, doli licet audentissimus ipse"
            },
            {
                "verse": "Autor caucaseo saevas det vertice poenas."
            },
            {
                "verse": "Quo terrore nisi multo post tempore inertes"
            },
            {
                "verse": "Non ausi dias homines accersere Musas."
            },
            {
                "verse": "Sed ventura prius pandebant carmine soli"
            },
            {
                "verse": "Caelicolae dubiisque dabant oracula rebus."
            },
            {
                "verse": "Ipse pater divum Dodoneae carmina primus"
            },
            {
                "verse": "Et Libycis cecinit lucis; mox Phocidis antro"
            },
            {
                "verse": "Insonuit Themis alma; suos quoque pulcher Apollo"
            },
            {
                "verse": "Responsis monuit Delphos nec defuit olim"
            },
            {
                "verse": "Antiquis Faunus caneret qui fata Latinis."
            },
            {
                "verse": "Tum Solymum prisci vates, tum sacra Sibyllae"
            },
            {
                "verse": "Nomina divinas caeli in penetralia mentes"
            },
            {
                "verse": "Arripuere deumque animis hausere furentes."
            },
            {
                "verse": "Nec mora, quae primum Fauni vatesque canebant"
            },
            {
                "verse": "Carmina mortales passim didicere per urbes,"
            },
            {
                "verse": "Post epulas Iaudes heroum et facta canentes."
            },
            {
                "verse": "Quid mirandum homini caelo divinitus usque"
            },
            {
                "verse": "Concessum? Mortale genus tua numina sentit,"
            },
            {
                "verse": "Quisquis es ille, deus certe, qui pectora vatum"
            },
            {
                "verse": "Incolis afflatasque rapis super aethera mentes."
            },
            {
                "verse": "Te sine nil nobis laetum nec amabile quicquam."
            },
            {
                "verse": "Ipse etiam volucres vario tua numina cantu"
            },
            {
                "verse": "Testantur; pecudesque ferae mutaeque natantes"
            },
            {
                "verse": "Ad tua iussa citae properant; tua munera saxa"
            },
            {
                "verse": "Dura movent silvasque trahunt hinc inde sequentes"
            },
            {
                "verse": "Te quoque senserunt olim impia Tartara et umbrae"
            },
            {
                "verse": "Pallentes stupuere; minas tibi ianitor Orci"
            },
            {
                "verse": "Oblitus saevas posuere et Erinnydes iras."
            },
            {
                "verse": "Tu Iovis ambrosiis das nos accumbere mensis,"
            },
            {
                "verse": "Tu nos dis aequas superis, tu blanda laborum"
            },
            {
                "verse": "Sufficis et durae praesens solatia vita."
            },
            {
                "verse": "Salve, hominum dulcis requies divurnque voluptas."
            },
            {
                "verse": "Ipse tuae egregios audax nunc laudis honores"
            },
            {
                "verse": "Ingredior vates idem superumque sacerdos"
            },
            {
                "verse": "Sacraque dona fero teneris comitatus alumnis."
            }
        ]
    ]
}