{
    "author": "Stefanardo da Vimercate",
    "title": "de gestis in civitate Mediolani",
    "url": "http://www.poetiditalia.it/texts/ST_VIME|gest|001",
    "text": [
        [],
        [
            {
                "verse": "Metropolis lacrimas, civilis prelia litis,"
            },
            {
                "verse": "Presulis exilium dubium cedentis in orbem,"
            },
            {
                "verse": "Milicie reducis partum mucrone triumphum,"
            },
            {
                "verse": "Diva, refer. Rupes vati pegasea faveto."
            },
            {
                "verse": "Heroycis cedant elegi, quia fata relinquo"
            },
            {
                "verse": "In patrios bacata lares; nunc gesta supersunt"
            },
            {
                "verse": "Meonio pangenda metro. Pete, musa, superni"
            },
            {
                "verse": "Numinis afflatum, vires aspiret amicas"
            },
            {
                "verse": "Qui metro: fient et sic cudenda labori"
            },
            {
                "verse": "Pervia; pierius percurret et obice moto"
            },
            {
                "verse": "Ardor opus, litus contingent vela secundo"
            },
            {
                "verse": "Flamine, pigra manus celerem vertetur in usum."
            },
            {
                "verse": "Erroibus pollet, populi fecunda potentis,"
            },
            {
                "verse": "Urbs nota et felix, longoque celebris ab evo,"
            },
            {
                "verse": "Imperii condam sedes ac emula iuris,"
            },
            {
                "verse": "Lanea sus medio quam pretulit esse futuram"
            },
            {
                "verse": "Miram visa loco quo structor menia iecit;"
            },
            {
                "verse": "Nactaque prodigio est divino nomen ab ipso;"
            },
            {
                "verse": "Ipso sive situ, medio amnum condita; dives"
            },
            {
                "verse": "Quin etiam scatebris arentes irrigat agros"
            },
            {
                "verse": "Iugibus, ut gratos sic dent pro gramine flores:"
            },
            {
                "verse": "Diliciis miranda suis hec plena decoris."
            },
            {
                "verse": "Hanc tenuit forti Gallorum marte iuventus,"
            },
            {
                "verse": "Tuscis deletis, patriis prius ipsa fugata"
            },
            {
                "verse": "Sedibus, haud paciens fraterni pondera belli."
            },
            {
                "verse": "Urbs honor Italie, Ligurisque potentia sevi,"
            },
            {
                "verse": "Ambrosii decorata fuit fulgoribus almis;"
            },
            {
                "verse": "Iusticie fomes, celesti sedula cultu,"
            },
            {
                "verse": "Conscilii radios Lacium diffudit in omne."
            },
            {
                "verse": "Urbibus et reliquis solita est prebere ducatum"
            },
            {
                "verse": "Prudentem, ingentes et opes effundere sumptu"
            },
            {
                "verse": "Magnifico, cuius victricia signa rebelles"
            },
            {
                "verse": "Auditis tremuere minis, aciemque coruscam"
            },
            {
                "verse": "Armis, innumero consertam milite. Florens"
            },
            {
                "verse": "Gaudebat; sed ea civilia iurgia; sevit"
            },
            {
                "verse": "Nuper livor edax, tractant privata coloni,"
            },
            {
                "verse": "Et neglecta perit res publica: iura tribuni"
            },
            {
                "verse": "Esse putant facinus, exlex regnatque voluntas."
            },
            {
                "verse": "Soccumbit ratio, cedes viget atque rapina,"
            },
            {
                "verse": "Iusticium infelix urbis dominatur in aula."
            },
            {
                "verse": "Diripit ambitio immeritos temeraria fasces."
            },
            {
                "verse": "Gurges avaritie nullo saciabilis haustu"
            },
            {
                "verse": "Fundamenta quatit, titubant hinc menia, casum"
            },
            {
                "verse": "Inclinata gravem quasi iam ruitura minantur."
            },
            {
                "verse": "Importuna sitis, quamvis se proluat auro"
            },
            {
                "verse": "Toto, semper avet, discrimina nulla veretur."
            },
            {
                "verse": "Gloria, dulce malum, dominandi seva cupido"
            },
            {
                "verse": "Ad prerupta suos cives rapit, ardor ad ima"
            },
            {
                "verse": "Precipites quos sepe facit lugubris honoris."
            },
            {
                "verse": "Liber adest aditus sceleri, correptio cedit;"
            },
            {
                "verse": "Corruit excusso Superum reverentia collo."
            },
            {
                "verse": "Consilium periit, suus est dementia princeps."
            },
            {
                "verse": "Vix ibi quid tutum est; sedes Astrea supernas"
            },
            {
                "verse": "Secedens petiit, fraudes subiere tumorque."
            },
            {
                "verse": "Nulla fides veterum fidei successit, et atrox"
            },
            {
                "verse": "Infrenisque, loco prisci moderaminis, ira."
            },
            {
                "verse": "Delituere sacre leges ei iura, patrumque"
            },
            {
                "verse": "Abstulit infelix claros oblivio mores."
            },
            {
                "verse": "Te super adduxit vecors inimicaque pacis"
            },
            {
                "verse": "Ambitio cladem, populi quesita potestas"
            },
            {
                "verse": "Quam quoque civili plures petiere tumulto."
            },
            {
                "verse": "Vix etenim patitur consors consortis honores."
            },
            {
                "verse": "Hinc urbs concutitur, hinc bellis acta tabescit."
            },
            {
                "verse": "Dantur et adversis ducibus confinia; iussis"
            },
            {
                "verse": "Contemptis repetit populi sed menia pretor"
            },
            {
                "verse": "Festinus, vicosque capit, non obviat ullus."
            },
            {
                "verse": "Arma silent; sibimet Cremonam federe iunxit;"
            },
            {
                "verse": "Militie Verona favet, dominusque vocatur"
            },
            {
                "verse": "Ipsius ad litem civilem, milite septus,"
            },
            {
                "verse": "Metropolis qui invasit agros: concussa pavore"
            },
            {
                "verse": "Corda tremunt Ligurum, vires animumque resumunt"
            },
            {
                "verse": "At cives acies ut norunt esse paratas"
            },
            {
                "verse": "Fulgentemque armis celeri succurrere gressu"
            },
            {
                "verse": "Cremonam; arma petunt, egressi bella minantur."
            },
            {
                "verse": "Metropoli sed terga dedit Verona sequenti,"
            },
            {
                "verse": "Cremone occurrit venienti, pila cohortes"
            },
            {
                "verse": "Miscent opposite; cessit Verona, fugaque"
            },
            {
                "verse": "Spem, duce percusso, sola posuere salutis."
            },
            {
                "verse": "Non etenim dudum est certatum, principe capto."
            },
            {
                "verse": "Confractas acies ut miles vidit amicas,"
            },
            {
                "verse": "Metropolis gratam gemebundus deserit urbem;"
            },
            {
                "verse": "Non hostile ferens robur, secessit et ultro"
            },
            {
                "verse": "Edibus a patriis, lacualem transiit amnem,"
            },
            {
                "verse": "Abdua cui nomen, conatur protinus inde"
            },
            {
                "verse": "Ad reditum, sed fata vetant: capiuntur in arce"
            },
            {
                "verse": "Nomine Tebiago plures, que preminet undis"
            },
            {
                "verse": "Lambri; nobilium, post prelia, dura ligatos"
            },
            {
                "verse": "Plaustra vehunt multos; clauduntur carcere duro;"
            },
            {
                "verse": "Ignotas reliquos fatum dispersit in oras,"
            },
            {
                "verse": "Desevire ferox ac implacabile semper"
            },
            {
                "verse": "Ut cepit miseris, sed nec desistere novit"
            },
            {
                "verse": "Ni tandem innumeris crassato cedibus ense."
            },
            {
                "verse": "Gaudent victores, meror perfudit amicos"
            },
            {
                "verse": "Vinctorum; tristes lacrime delubra frequentant"
            },
            {
                "verse": "Liminibus devota sacris ac oscula fundunt"
            },
            {
                "verse": "Merentes animi. Nunc illinc pectora tundunt,"
            },
            {
                "verse": "Flectunt inde genu, nunc immerguntur ad aras."
            },
            {
                "verse": "Pulsant vota Deos, et munera templa coronant."
            },
            {
                "verse": "Gaudia cesserunt miseris annalia fatis,"
            },
            {
                "verse": "Leta iuventutis iam non consorcia florent."
            },
            {
                "verse": "Orrida mutata est iam serica vestis in arma,"
            },
            {
                "verse": "Prelia pro ludo fraterna parantur equestri;"
            },
            {
                "verse": "Occidit in lites mutue iam splendor atroces"
            },
            {
                "verse": "Gratus amicicie, patrii fomenta gemendi"
            },
            {
                "verse": "Excidii; cessant iam simbola, luctus in edes"
            },
            {
                "verse": "Funditur, ac risus lugubri fugit ab ore."
            },
            {
                "verse": "In te flagrantem pinum deiecit Erinis,"
            },
            {
                "verse": "Iamque Megera, sue demens non immemor artis,"
            },
            {
                "verse": "Hospes adest; animi prisci furata vigorem,"
            },
            {
                "verse": "In te litigeros vomuit clamosa tumultus."
            },
            {
                "verse": "Tisiphoneque tuis ululavit in edibus ultrix;"
            },
            {
                "verse": "Impia bacatur, nullo satiata cruore."
            },
            {
                "verse": "Implevit laniata comas gemebunda teatra"
            },
            {
                "verse": "Flebilis Alecto. Turbantis regna cometis"
            },
            {
                "verse": "Sidus signa dedit, caudam fundentis ad austrum"
            },
            {
                "verse": "Axe sub artoo visum, num cladis amare?"
            },
            {
                "verse": "Parte vel occidua micuit quod nuper ybero"
            },
            {
                "verse": "Se mergens pelago, fumumque effudit eois"
            },
            {
                "verse": "Prodigium meroris erat stragisque future?"
            },
            {
                "verse": "Patria, proh! miserum lesisti vulnere grandi"
            },
            {
                "verse": "Vatem, conspicuum quem fecit seva ruina,"
            },
            {
                "verse": "Exicio nam fama suo fit nocior eius."
            },
            {
                "verse": "Fulmineo nomen Capanei crevit ut ictu,"
            },
            {
                "verse": "Progenies facta est sic huius fabula vulgi,"
            },
            {
                "verse": "Et pro cede sua lucrum suscepit honoris"
            },
            {
                "verse": "Flebilis. In leto patruelis flore iuventus"
            },
            {
                "verse": "Languit, ac geminos huic tu solatia fratres"
            },
            {
                "verse": "Cara recidisti; probitas ornaverat ambos,"
            },
            {
                "verse": "Arridebat eia fallax fortuna, deditque"
            },
            {
                "verse": "Praecipites; duro consumpsit carcere. Cedit."
            },
            {
                "verse": "Semper successus iniusto vulnere. Livor"
            },
            {
                "verse": "Sevior exarsit postremo, patre perempto"
            },
            {
                "verse": "Iam sene, quem meror, quem iam confecerat evum,"
            },
            {
                "verse": "Longaque pauperies, quem triste fugarat in urbes"
            },
            {
                "verse": "Fatum, iudicium quem tandem perculit atrox."
            },
            {
                "verse": "Cur in tam miseram gladium sevire senectam"
            },
            {
                "verse": "Non puduit? Canos, heu!, non miseratio iuvit,"
            },
            {
                "verse": "Non antiquus amor patrie, non sudor amice"
            },
            {
                "verse": "Militie exibitus etiam iuvenilibus annis:"
            },
            {
                "verse": "Infausto nam nulla seni suffragia prosunt;"
            },
            {
                "verse": "Spiritus ethereas cuius subvectus in auras,"
            },
            {
                "verse": "Luciferas, prestante Deo, conscendat in edes."
            },
            {
                "verse": "Ultima fortune non sit sententia concors,"
            },
            {
                "verse": "Dii faciant! fato felici tristia cedant."
            },
            {
                "verse": "Interea divo cum sedes alma vacaret"
            },
            {
                "verse": "Metropolis, meritis clarus suscepit honorem"
            },
            {
                "verse": "Octo flamineum, quem pretulit Aula duobus"
            },
            {
                "verse": "Electis: sacris prefecit fascibus ipsum"
            },
            {
                "verse": "Urbanus, qui tunc fastigia summa tenebat"
            },
            {
                "verse": "Ecclesie. Preceps hinc laxis fertur habenis"
            },
            {
                "verse": "Ira potens Urbis Pretoris et occupat agros"
            },
            {
                "verse": "Protinus Ecclesie: fit vis mensuraque iuris;"
            },
            {
                "verse": "Presuleum pro fratre suo culmenque negatum"
            },
            {
                "verse": "Querit, sed votis obstat constantia Patrum."
            },
            {
                "verse": "Invasas Antistes opes fructusque refundi"
            },
            {
                "verse": "Otto petit raptos suplex. A sede citantur"
            },
            {
                "verse": "Metropolis Cives, quartus parereque iussit"
            },
            {
                "verse": "Clemens, iusticia precinctus, fata Sinedris"
            },
            {
                "verse": "Quem posuere sacris, quem iusti secta Catonis"
            },
            {
                "verse": "Extulit, huicque fidem faciunt responsa futuri"
            },
            {
                "verse": "Numinis. Alma soror, studiis intenta supernis,"
            },
            {
                "verse": "Hec previsa refert. Fratrem vocat illa laborans"
            },
            {
                "verse": "Extremo langore suum. Germane, reconde,"
            },
            {
                "verse": "Inquit, que didici condam lustrata superni"
            },
            {
                "verse": "Luminis aflatu, longo celata sed euo."
            },
            {
                "verse": "(Conscilium celeste quidem reverentia servat"
            },
            {
                "verse": "Interdum, fortasse suo ne vileat usu,"
            },
            {
                "verse": "At tumulis tandem non id cum funere claudit"
            },
            {
                "verse": "Ne pereat divinus honos). Fastigia, fatur,"
            },
            {
                "verse": "Te complura manent; virtus te, famaque, fasces"
            },
            {
                "verse": "Efferet ad letos; conscendes alta per almos"
            },
            {
                "verse": "Ipse gradus, mores pariter cum numine crescent,"
            },
            {
                "verse": "Virtutisque datos studio complebis honores."
            },
            {
                "verse": "Ordo tibi bicolor, doctrine semina spargens"
            },
            {
                "verse": "Dive, carus erit. Superis hic sedulus offert"
            },
            {
                "verse": "Obsequium gratum. Celestia lumina vidi"
            },
            {
                "verse": "Descendisse polo subito, lustrasseque sanctum"
            },
            {
                "verse": "Ignem celicolas, ac ipsos esse probatos"
            },
            {
                "verse": "Ostendit famulos, et amoris plena calore"
            },
            {
                "verse": "Alma divorum ferventia pectora fratrum."
            },
            {
                "verse": "Phebus et occiduas cum iam contingeret undas,"
            },
            {
                "verse": "Lucis adhuc terris splendore superstite, cum iam"
            },
            {
                "verse": "Antiphonam devota cohors cantaret in unum"
            },
            {
                "verse": "Virginis excelse, solito de more salutans"
            },
            {
                "verse": "Christiferam celi reginam, plebis asilium,"
            },
            {
                "verse": "Alma Dei genitrix me coram substitit; inquit:"
            },
            {
                "verse": "A pedibus nostris discedere, filia, noli."
            },
            {
                "verse": "Inde corum laudes lustravit utrumque canentem,"
            },
            {
                "verse": "Cuilibet inclinans, sancti reverenter amoris"
            },
            {
                "verse": "Signa dat et placide, demisso vertice, laudis."
            },
            {
                "verse": "Cantica dant fratres et vocibus ethera pulsant."
            },
            {
                "verse": "Inclinata caput grates et Virgo rependit."
            },
            {
                "verse": "Singulus antidotum iubilans accepit honoris"
            },
            {
                "verse": "Exibiti, dum sic pia mater visitat omnes."
            },
            {
                "verse": "Denique, maturo gressu, processit ad aram"
            },
            {
                "verse": "Et delata stetit paulisper lumina iuxta."
            },
            {
                "verse": "Mox subito sedes petiit festina supernas"
            },
            {
                "verse": "Quam sequor affectu mira dulcedine fuso."
            },
            {
                "verse": "Visio celestis triduo me fovit eadem"
            },
            {
                "verse": "Hora, Virgineam curam testata Deique"
            },
            {
                "verse": "Erga Celicolas locupletes munere Divum."
            },
            {
                "verse": "Ut pater his aderis, iugique fovebis amore"
            },
            {
                "verse": "Illos, hos serva, nunquam fiducia desit"
            },
            {
                "verse": "His tua, iam dudum sincero pectore fovi"
            },
            {
                "verse": "Quos ego; cum cara sit idem tibi velle sorore."
            },
            {
                "verse": "Hec germana tulit. Mox iam non fata morantur"
            },
            {
                "verse": "Previsas offerre viro celestia sedes."
            },
            {
                "verse": "Claviger asumptus nutu num iura superno"
            },
            {
                "verse": "Non munire potest, non rebelles impugnare?"
            },
            {
                "verse": "Quem ratio, quem lexque regit, naturaque format"
            },
            {
                "verse": "Ipsa, rei privatus amor fortunaque cedit."
            },
            {
                "verse": "Nam nec honor nec opes nec vota domestica iusti"
            },
            {
                "verse": "Iudicium avertunt, caris amplexibus heret"
            },
            {
                "verse": "Qui quoque iusticie, puro quam pretulit auro."
            },
            {
                "verse": "Urbis legati veniunt ad limina missi"
            },
            {
                "verse": "Iudicis etherei, qui sunt a sede repulsi"
            },
            {
                "verse": "Ni parere velint: renuunt sed iussa penatum."
            },
            {
                "verse": "Sceptra petunt Karoli, querunt regisque favorem."
            },
            {
                "verse": "Regia maiestas misit qui numina flectat"
            },
            {
                "verse": "Legatum. Rediere simul, peciere sinedras,"
            },
            {
                "verse": "In quibus ima regens residet clementia presul."
            },
            {
                "verse": "Iam datur accessus, permissa licentia fandi est,"
            },
            {
                "verse": "Non concessa prius, tunc summus, luce statuta,"
            },
            {
                "verse": "Convocat Antistes claros ad sceptra penates."
            },
            {
                "verse": "Consedere patres, at turme Claviger alme"
            },
            {
                "verse": "Eminet ethereus. Karoli sic nuncius orsus"
            },
            {
                "verse": "Hec ait: O mundi sol, Clemens, vosque verendi"
            },
            {
                "verse": "Patres, prima quibus funduntur lumina Phebi,"
            },
            {
                "verse": "Aures contingat brevis hec oratio sacras."
            },
            {
                "verse": "Sidera phebeis radiis perfusa superno"
            },
            {
                "verse": "Infima vivificant dono; distincta per almos"
            },
            {
                "verse": "Sic apicis probitas proceres hunc confovet orbem."
            },
            {
                "verse": "Urbi vos igitur vestre conferte fideli"
            },
            {
                "verse": "Presidium, superi doni ne sola sit expers."
            },
            {
                "verse": "Gracia precellens ac indelebilis ullo"
            },
            {
                "verse": "Tempore mente Patrum vivat quam, Sede iubente,"
            },
            {
                "verse": "Prona tulit parens dilecte filia matri."
            },
            {
                "verse": "Nonne vias Regis grata ad iussa paravit"
            },
            {
                "verse": "Pontificis, multi discriminis immemor? Unde"
            },
            {
                "verse": "Contigit Ecclesie libertas, Apula regna"
            },
            {
                "verse": "E manibus direpta Ducis sunt, reddita presse"
            },
            {
                "verse": "Ytalie quesita toga est. Hec sola superstes"
            },
            {
                "verse": "Subiciet et Ligures Aule, servireque coget."
            },
            {
                "verse": "Non bene Metropolis gladios in viscera mergens"
            },
            {
                "verse": "Propria nobilitas egit, cum signa tiranni"
            },
            {
                "verse": "Erigere in tanta vult formidabilis urbe;"
            },
            {
                "verse": "Ottoque preficitur cur presul, sanguinis alti"
            },
            {
                "verse": "Sit licet, invito populo, qui nominis extat"
            },
            {
                "verse": "Tanti, pro superis qui semper tanta peregit?"
            },
            {
                "verse": "Vota precesque Ducis, sacris iam fundo potentis"
            },
            {
                "verse": "Numinibus coram; dive <o> Clementia sedis"
            },
            {
                "verse": "Metropolis precibus faveat; qui promptus in omni"
            },
            {
                "verse": "Re parere tamen vobis est: hocque placebit"
            },
            {
                "verse": "Illi quod semper decreverit alma potestas,"
            },
            {
                "verse": "Dum non posse neget sors, cui est velle paratum."
            },
            {
                "verse": "Vestrum iussa dari, Karoli complere quod optat"
            },
            {
                "verse": "Sedes, cui numquam deerit fiducia Regis."
            },
            {
                "verse": "Hec ait et, patribus demisso vertice, sedit."
            },
            {
                "verse": "Alter Metropoli sic fatur missus ab ipsa:"
            },
            {
                "verse": "Orbis apex, cui astra favent, quem terra veretur,"
            },
            {
                "verse": "Almi vosque Patres, consortes culminis alti,"
            },
            {
                "verse": "Vera loquar, paciens dignatio prebeat ausum."
            },
            {
                "verse": "Longa quidem series? brevibus conserta patere"
            },
            {
                "verse": "Nescit. Cura tamen resecare superflua solers"
            },
            {
                "verse": "Nunc erit, o Superi: narrandaque plura silebo."
            },
            {
                "verse": "Metropolis Ligurum, clarum cui nomen ab evo"
            },
            {
                "verse": "Multo, Numinibus sacris que semper adhesit,"
            },
            {
                "verse": "Sit memor Aula potens, quantos est passa labores."
            },
            {
                "verse": "Hostibus Ecclesie constanti lite rebellis"
            },
            {
                "verse": "Condam dira tulit, prisco quassataque numquam"
            },
            {
                "verse": "Destitit a voto, nec enim olim matris amorem"
            },
            {
                "verse": "Deseruit. Maiora pati pro iure tuendo"
            },
            {
                "verse": "Ecclesie numquam vitabit dampna, sed una"
            },
            {
                "verse": "Vobiscum gaudere cupit, sentireque dira."
            },
            {
                "verse": "Sors semper comunis erit, nec lucro putaret"
            },
            {
                "verse": "Letos successus si numina diva iacerent."
            },
            {
                "verse": "Iussa libens explet Superum, decretaque servat."
            },
            {
                "verse": "Ut iussere Patres, Gallorum nonne maniplis"
            },
            {
                "verse": "Pandit iter Sicula petent cum regna, periclum"
            },
            {
                "verse": "Contempsitque suum? quo fata dedere triumphum."
            },
            {
                "verse": "Non moveatque fides vos condam pacta tiranno."
            },
            {
                "verse": "In propriam citius naturam ficta redivit"
            },
            {
                "verse": "Federeque rupto patrium revocavit amorem."
            },
            {
                "verse": "Non oblita sui moris compulsa voluntas,"
            },
            {
                "verse": "Cum licet usque statum repetit matura vetustum."
            },
            {
                "verse": "In scelus invisum nam nos timor impulit ingens,"
            },
            {
                "verse": "Civibus infandis reliqui cum dextra tiranni"
            },
            {
                "verse": "Se iunxit, Sillam nec non superasse Neronem"
            },
            {
                "verse": "Sanguine qui fertur. Ferro desevit iniquo."
            },
            {
                "verse": "Hic pietatis inops urbes populatus, et ipsas"
            },
            {
                "verse": "Ingressus metas nostre regionis, ut urbis"
            },
            {
                "verse": "Menia non modico tremerent concussa pavore."
            },
            {
                "verse": "Speravit populos Ligura vicisse, subacto"
            },
            {
                "verse": "Robore Metropolis; fuit obvia celica virtus"
            },
            {
                "verse": "Illi, libertas ne tunc lombardi periret."
            },
            {
                "verse": "Vulnere Roma metus tanti non languit olim,"
            },
            {
                "verse": "Vicinas Penus transcendit ut Anibal alpes,"
            },
            {
                "verse": "Innumero septus plena tirone cohorte;"
            },
            {
                "verse": "Cesar ut hesperiis tumidus consedit in arvis"
            },
            {
                "verse": "Agmine Gallorum comitatus in arma furente,"
            },
            {
                "verse": "Nobilis Urbs quanti, subito preventa quirite,"
            },
            {
                "verse": "Internis excita dolis; nam vulnus amicum"
            },
            {
                "verse": "Plura pericla parit, semper letalius herens."
            },
            {
                "verse": "In patrias leges quod cives arte prophani"
            },
            {
                "verse": "Commisere scelus vesani mente, parantes"
            },
            {
                "verse": "Arsuras in tecta faces, patriamque laresque,"
            },
            {
                "verse": "Igniferi dum castra viri summeque rebellis"
            },
            {
                "verse": "Aule conducunt? nam nulla piacula possent"
            },
            {
                "verse": "Hoc delere nefas; superat genus omne rigoris."
            },
            {
                "verse": "Non privata petunt hi dum nituntur in urbe"
            },
            {
                "verse": "Tanta devicto soli regnare senatu."
            },
            {
                "verse": "Non satis id facinus: iuncti voluere tiranno"
            },
            {
                "verse": "Quem quoque repulimus, sceleri connectere crimen."
            },
            {
                "verse": "Tam pravos venia quis dignos iudicet ausus?"
            },
            {
                "verse": "Crimina quid tanta o satis meruere, penates?"
            },
            {
                "verse": "In patrios agros iurata quis arma fovebit?"
            },
            {
                "verse": "Excidium civile pium sed censuit esse"
            },
            {
                "verse": "Ambrosii successor, opum, non urbis amator"
            },
            {
                "verse": "Natalis, veterum non degener ipse suorum."
            },
            {
                "verse": "Illius in patrias semper conata ruinas"
            },
            {
                "verse": "Est quoque progenies. Dampnato milite fultus"
            },
            {
                "verse": "Nuper et ipse ruit civilia fusus in arva."
            },
            {
                "verse": "Arma sacre movere manus, non fascibus apta"
            },
            {
                "verse": "Nempe suis, ipsi maculam fuditque parentum"
            },
            {
                "verse": "Impietas, potuit merito qua a sede repelli."
            },
            {
                "verse": "Infames nec honor tede, cum vota sororis"
            },
            {
                "verse": "Ecclesie iunxit comiti fideique rebelli."
            },
            {
                "verse": "Hinc, exosa dati plebs numen Presulis, orret"
            },
            {
                "verse": "Ipsius adventum; pocius pastore carere"
            },
            {
                "verse": "Que cupit, hostili quam se subponere cure."
            },
            {
                "verse": "Nobilitas patrie tutrix, fortuna superno"
            },
            {
                "verse": "Cui favit iussu, superumque intenta favori"
            },
            {
                "verse": "Zelatrix fidei, que debet munera tantis"
            },
            {
                "verse": "Sumere pro meritis, patres? meruit ne repelli"
            },
            {
                "verse": "A pedibus sanctis, percelli tamque severo"
            },
            {
                "verse": "Divorum gladio? merces hec debita tantis"
            },
            {
                "verse": "Ergo viris, veteri patrie, fideique Deumque"
            },
            {
                "verse": "Pro cultu? Meritum nunquid delebitur ingens"
            },
            {
                "verse": "Serpserit incautus licet illis error? At ipsi"
            },
            {
                "verse": "Verberibus proni pacientia terga parantes"
            },
            {
                "verse": "Ut libet a matris numquam vellentur honore."
            },
            {
                "verse": "Hec ubi sic fatus sedit legatus: utrinque"
            },
            {
                "verse": "It concussa fides, alternaque murmura certant."
            },
            {
                "verse": "Magestas immota silet sed fata recondit"
            },
            {
                "verse": "Pectore celesti. Mox supplex Otto sedili"
            },
            {
                "verse": "Astitit Antistes; veneranda voce Penates"
            },
            {
                "verse": "Alloquitur sacros. Vos, orbis lumina clari,"
            },
            {
                "verse": "Inquit, et in varios nutantis regula mundi"
            },
            {
                "verse": "Casus, iusticie fautores, lora labentum"
            },
            {
                "verse": "In preceps hominum, sermones exulis alme"
            },
            {
                "verse": "Suscipiant aures. Affectu condita semper"
            },
            {
                "verse": "Urbs nativa fuit tenero, comunis honorque"
            },
            {
                "verse": "Estque dolor, cuius tantum mea portio maior."
            },
            {
                "verse": "Hoc caput o utinam civiles tollere clades"
            },
            {
                "verse": "Dampnatum posset! tocius vulnera litis"
            },
            {
                "verse": "Exciperem letus, sedarem iurgia cari"
            },
            {
                "verse": "Ipse libens populi iuguli finita cruore"
            },
            {
                "verse": "Devoti. Data non hec sors. Iniuria saltem"
            },
            {
                "verse": "Nulla fuit. Quis sit lesus? nisi forte quod urbis"
            },
            {
                "verse": "Non placuere michi cedes, nec menia condam"
            },
            {
                "verse": "Libera tam multis dominis servire, carebit"
            },
            {
                "verse": "Quod nunquam livore truci, qui semina belli"
            },
            {
                "verse": "Profert civilis, semper mersere potentes"
            },
            {
                "verse": "Que populos: degit nam principe tuta sub uno"
            },
            {
                "verse": "Urbs omnis: si forte biceps, disissa fatiscit."
            },
            {
                "verse": "Nutat in oppositos odio succensa tumultus"
            },
            {
                "verse": "Civili, casum cicius tristemque minatur."
            },
            {
                "verse": "Hinc odisse feror recte patriamne? Salutem"
            },
            {
                "verse": "Cuius ego totis amplector viribus exul?"
            },
            {
                "verse": "Quid genus? Urbis onus nostre si forte petatur"
            },
            {
                "verse": "In testem non plus ipsam delator amabit."
            },
            {
                "verse": "Non aliud mihi crimen erit nisi forte quod olim"
            },
            {
                "verse": "Paruerim sedi captis ut fascibus audax"
            },
            {
                "verse": "Iudicer oblatis. Veniam concedite, Patres,"
            },
            {
                "verse": "Si qua tacenda loquor, pocius me noscite lesum."
            },
            {
                "verse": "Cum petitur venerandus Apex precibusque minisque"
            },
            {
                "verse": "Aulaque disentit iuria vallata vigore"
            },
            {
                "verse": "Presul et instituor per Sedem, protinus ipsos"
            },
            {
                "verse": "Invadunt fructus, inhibent et nomen honoris"
            },
            {
                "verse": "Post modo sanguineas inhiant immittere palmas"
            },
            {
                "verse": "In patrem, concessa michi cum missus ab almo"
            },
            {
                "verse": "Iura peto solio, nam spes irritat honoris"
            },
            {
                "verse": "Irrita quesiti livorem; bella parantur"
            },
            {
                "verse": "Impigre, castra struunt celeres, invador et ipse"
            },
            {
                "verse": "Presul in Arona: confligunt fasque nefasque."
            },
            {
                "verse": "Heu fas succumbit. Quociens Astrea ruinam"
            },
            {
                "verse": "Sustinet! at crebro recipit superata vigorem."
            },
            {
                "verse": "Sternitur et nunquam cedit, que more resurgit"
            },
            {
                "verse": "Antei, perpes succissum pululat eius"
            },
            {
                "verse": "Germen, et in frondes plures succrescere novit."
            },
            {
                "verse": "Denique conveniunt partes, castrumque reliqui"
            },
            {
                "verse": "Concessum, mediat fedus; quia sedula certat"
            },
            {
                "verse": "Impietas auro ferroque sed accrius auro."
            },
            {
                "verse": "Nam foris insultus, intus sed munera pugnant."
            },
            {
                "verse": "Eruitur castrum, mox opida cetera strage"
            },
            {
                "verse": "Ecclesie celeri sternuntur funditus, uno"
            },
            {
                "verse": "Servato, colubris id enim non incola novit."
            },
            {
                "verse": "Non arsere meis patrii populatibus agri,"
            },
            {
                "verse": "Non in dampna rui predo: mea iura petebam."
            },
            {
                "verse": "Hec grandis mea culpa fuit, quod solus, inermis"
            },
            {
                "verse": "Non veni, fauces hostiles sanguine fuso"
            },
            {
                "verse": "Ut sic implerem. Quid si vicina renitens"
            },
            {
                "verse": "In iuga, Nobilitas, dudum fugitiva per orbem"
            },
            {
                "verse": "Coniugibus natisque suis conpassa, volebat"
            },
            {
                "verse": "Ad proprium remeare solum? num luctus eorum"
            },
            {
                "verse": "Perpes erit; crimen penis ne piabitur umquam?"
            },
            {
                "verse": "Sola quidem Manum nescit dampnatio finem."
            },
            {
                "verse": "Acer in extinctos cineres heu prelia tandem"
            },
            {
                "verse": "Movit delator, fidei quos tramite lapsos"
            },
            {
                "verse": "Asserit. Est testis que matrem condidit urna"
            },
            {
                "verse": "Quod postrema sue conclusit tempora vite"
            },
            {
                "verse": "Relligio, sed ego testis pro patre fideli."
            },
            {
                "verse": "Non fuit errori condam germana scelesto"
            },
            {
                "verse": "Tradita, sed generi claro sine labe favoris."
            },
            {
                "verse": "Non furit in patrem tantum violenta potestas"
            },
            {
                "verse": "Quin in summa tumet. Subiecto nonne gigantum"
            },
            {
                "verse": "Terrarum spatio turris vestigia temptat"
            },
            {
                "verse": "Impugnare poli? sed tanto corruit ausu."
            },
            {
                "verse": "Par scelus, o Superi, simili num strage carebit?"
            },
            {
                "verse": "Det penas meritas, vesania plexa rigorem"
            },
            {
                "verse": "Sentiat ethereum, similis ne prodeat error."
            },
            {
                "verse": "Libera que totum currunt rescripta per orbem"
            },
            {
                "verse": "Non audent intrare suam condamque fidelem"
            },
            {
                "verse": "Metropolim. Quid enim? prohibent edicta potentum,"
            },
            {
                "verse": "Ecclesie spoliantur opes. Exactio crebra"
            },
            {
                "verse": "Nempe gravat clerum, libertas debita cessit."
            },
            {
                "verse": "Afflixere pedes Christorum pondera ferri."
            },
            {
                "verse": "Sermones cuperet longos iniuria grandis,"
            },
            {
                "verse": "Pauca sed ex gravida satis hec sint edita mole:"
            },
            {
                "verse": "Colligat ex serie prudentia diva minori"
            },
            {
                "verse": "Pressuras reliquas, miseram defendite causam"
            },
            {
                "verse": "Exulis, o patres, ausus compescite diros:"
            },
            {
                "verse": "Vulnera fortune vestrum est iniusta mederi."
            },
            {
                "verse": "Hec ait et patrum est ardor succensus ad almi"
            },
            {
                "verse": "Presulis auxilium, prolataque crimina dampnant."
            },
            {
                "verse": "Ultima proscripti ratio est, quo stante, rogavit"
            },
            {
                "verse": "Orandi spacium. Tutum Clementia reddit"
            },
            {
                "verse": "Me, Clemens, inquit, quamquam pavor irruat artus"
            },
            {
                "verse": "Me tantis astante viris. Expressit amorem"
            },
            {
                "verse": "Urbis non totum, quem semper gessit ad aulam"
            },
            {
                "verse": "Oppositus sermo, potuit nam plura referre;"
            },
            {
                "verse": "Audeo sic fari, quoniam non ultima verax"
            },
            {
                "verse": "Pars est sermonis. Clades exercuit umquam"
            },
            {
                "verse": "Quis tam ferales dilecta civis in urbe?"
            },
            {
                "verse": "Aures nam vestre nuper stupuere, penates,"
            },
            {
                "verse": "Cedibus auditis, quas Ditis semina, celum"
            },
            {
                "verse": "Quas pavet et tellus, quas conmisere potentes"
            },
            {
                "verse": "Urbis in interitum et regalis dedecus aule."
            },
            {
                "verse": "O furor infelix, o quanta licentia diri"
            },
            {
                "verse": "Ausus! inmites violant sacra, iuraque calcant."
            },
            {
                "verse": "Publica res premitur, comunia comoda vertunt"
            },
            {
                "verse": "In proprios usus, clerique invaditur arvum."
            },
            {
                "verse": "Concives vellens, caret obice seva voluntas."
            },
            {
                "verse": "Hedificant turres, alienis sumptibus, altas,"
            },
            {
                "verse": "Diripiunt et opes plebeio robore fulti."
            },
            {
                "verse": "Lucra volunt soli, reliquis at dampna refundunt."
            },
            {
                "verse": "Consortes renuunt, soli dominantur, honores"
            },
            {
                "verse": "Usurpant soli, veteres bacantur in urbis"
            },
            {
                "verse": "Fautores, alios cogunt exire paternis"
            },
            {
                "verse": "Edibus, ac alios recludunt carcere tetro:"
            },
            {
                "verse": "Exicii crudele genus, cum vita negatur"
            },
            {
                "verse": "Et mors tarda venit; nam tetra vorago colonos"
            },
            {
                "verse": "Affligit miseros, dum lumen et aera tollit"
            },
            {
                "verse": "Publica dona viris etiam concessa nefandis,"
            },
            {
                "verse": "Quod tegit obsequium vivos crudele sepulcri."
            },
            {
                "verse": "O stigie feritatis ymago! Stipendia poscunt"
            },
            {
                "verse": "Proscriptis opibus, nequeunt quod reddere cogunt"
            },
            {
                "verse": "Solvere captivos, prohibentque cibaria vinctis."
            },
            {
                "verse": "Non licet et caris accedere; longa ministrat"
            },
            {
                "verse": "Corda dapes, fertur fuso quandoque veneno."
            },
            {
                "verse": "Purgamenta vetant feces, miserabile dictu,"
            },
            {
                "verse": "Naribus infestas emitti carcere fedo."
            },
            {
                "verse": "Heu! miseris vite solatia cuncta negantur,"
            },
            {
                "verse": "Leticieque loco spes mortis sola relicta"
            },
            {
                "verse": "Est ipsis, dulcem quam fecit carceris orror."
            },
            {
                "verse": "(Hoc habet infelix oppressio muneris, atrum"
            },
            {
                "verse": "Ne metuat funus; presentes deserit auras"
            },
            {
                "verse": "Usque libens, expersque metus, hoc culmine gaudet)."
            },
            {
                "verse": "Longa nimis series non ingerat auribus almis"
            },
            {
                "verse": "Tedia, materia est grandis noscendaque vobis"
            },
            {
                "verse": "Qui scelerum iusta libratis pondera lance."
            },
            {
                "verse": "Curribus imponunt eductos carcere demum"
            },
            {
                "verse": "Innocuos, luctus plenam vectantur ad urbem."
            },
            {
                "verse": "(Tempore quid longo miseri meruere sepulti?)"
            },
            {
                "verse": "Murmurat hinc gemitus, lacrimis ora inde rigantur."
            },
            {
                "verse": "Mesta dies tanti macula poluta rigoris."
            },
            {
                "verse": "Corda pavent, nullique audent obsistere cedi."
            },
            {
                "verse": "At tamen inducti populi cessere tribuni"
            },
            {
                "verse": "Ne tribuat tanto sceleri presentia robur."
            },
            {
                "verse": "Vota metus reprimit, conducunt era scelestos"
            },
            {
                "verse": "Ac odium speciale, daturque licentia ferro."
            },
            {
                "verse": "Curritur ad facinus, vibratur mucro, bipennis"
            },
            {
                "verse": "Illinc exeritur, plaustrisque in frusta secantur."
            },
            {
                "verse": "Murmura non resonant, non est audita querella"
            },
            {
                "verse": "Seu vox: fata manent taciti postrema, nec ictus"
            },
            {
                "verse": "Declinant gladiis, ultro quin colla furori"
            },
            {
                "verse": "Nuda parant, non est revocans miseratio ferrum."
            },
            {
                "verse": "Excipiunt animo paciente volantia tela,"
            },
            {
                "verse": "Impetitur facies, hinc cervix, indeque vertex,"
            },
            {
                "verse": "Hic feriunt gutur, illic at brachia frangunt."
            },
            {
                "verse": "Servato nullo fit sevior ordine cedes."
            },
            {
                "verse": "Victa iacet pietas, statuunt ferale macellum."
            },
            {
                "verse": "Funera quinque quidem decies et quatuor una"
            },
            {
                "verse": "Occubuere, truci primatum cesa furore:"
            },
            {
                "verse": "Quorum diva duos e mortis faucibus atre"
            },
            {
                "verse": "Sors rapuit, cladis testes et signa sceleste."
            },
            {
                "verse": "Alter ego quorum quem cernitis alta reduxit"
            },
            {
                "verse": "Exanimem virtus ad vitam, seva referrem"
            },
            {
                "verse": "Hec mox ut vobis, quibus est conmissa superni"
            },
            {
                "verse": "Iudicii censura, scelus ne impune lateret."
            },
            {
                "verse": "Sanguine nobilium diffuso terra madescit,"
            },
            {
                "verse": "Lubricat, et rivi discurrunt fluminis instar."
            },
            {
                "verse": "O dolor inmensus totam diffusus in Urbem!"
            },
            {
                "verse": "Viscera que inconcussa manent? res magna dolore"
            },
            {
                "verse": "Diraque cum miseris et eorum vulnere cedi."
            },
            {
                "verse": "Cur impune scelus par est? Iunxere tiranno"
            },
            {
                "verse": "Se quoque dampnati, reliquo iunxereque dextram"
            },
            {
                "verse": "Cives, prima fuit quorum connexio; iunctus"
            },
            {
                "verse": "Proscriptis socius Patribus parere spopondit:"
            },
            {
                "verse": "Duratura fides nec erit secus. Illa salubri"
            },
            {
                "verse": "Conditione caret civilis pactio, matris"
            },
            {
                "verse": "Inmemor ecclesie, contempnens sedis honorem."
            },
            {
                "verse": "Obvia que tandem virtus intrare volenti"
            },
            {
                "verse": "Menia milicie gladio dilecta cruento?"
            },
            {
                "verse": "Ledere nobilitas detractis noluit Urbem"
            },
            {
                "verse": "Nam dominis: patrie libertas sola petita est."
            },
            {
                "verse": "Arguimur quia dextra fuit data nostra tiranno"
            },
            {
                "verse": "Qui dimisit eos, cui vere federe iuncti"
            },
            {
                "verse": "Inviso fuimus; natos secus ire necesse est"
            },
            {
                "verse": "Rebus in ignotum vacuos cum matribus orbem."
            },
            {
                "verse": "Si crimen, veniam tam tristia fata merentur."
            },
            {
                "verse": "Parcendum est: quem non placat miserabile vulnus?"
            },
            {
                "verse": "Numina nunc moveant clades, non flebilis error,"
            },
            {
                "verse": "Quas non fama silet. Quid enim? nam crimina clamant,"
            },
            {
                "verse": "Murmura plura gemunt, violataque iura queruntur,"
            },
            {
                "verse": "Civilis patitur timor omnia, viribus haustis."
            },
            {
                "verse": "Nec fulcire potest illos permissa meatus"
            },
            {
                "verse": "Libertas. Cum tuta cohors data regna petivit"
            },
            {
                "verse": "Gallica cum siculas acies transivit ad oras,"
            },
            {
                "verse": "Montane fuit urbis opus, cui gratia digna"
            },
            {
                "verse": "Est reddenda magis, Comitis que fedus inivit."
            },
            {
                "verse": "Regis et in faciem commissa protervia tanti"
            },
            {
                "verse": "Obsequium vacuat, dum sic contempnitur eius"
            },
            {
                "verse": "Nuncius, enormis dum sic presumitur ausus,"
            },
            {
                "verse": "Dum sic baccantur, dum sic discerpitur ordo"
            },
            {
                "verse": "Iuris: non illos retrahit reverentia regis,"
            },
            {
                "verse": "Aut amor, aut virtus, seu regia magna potestas."
            },
            {
                "verse": "Non parvam maculam Sicula erexere corona"
            },
            {
                "verse": "Que nota est cunctis et vix delebilis ullo"
            },
            {
                "verse": "Tempore, dum titulus regalis foverit illos."
            },
            {
                "verse": "O Patres, urbi citius succurrite vestre."
            },
            {
                "verse": "Non patet auxilium, pressure fluctus inundat,"
            },
            {
                "verse": "Turbo furit validus, laxatur rima carine."
            },
            {
                "verse": "Pars inmersa ratis periit, nutatque superstes"
            },
            {
                "verse": "Tempestate gravi casum concussa minatur."
            },
            {
                "verse": "Peniteat sevos scelerum, tam perfida facta"
            },
            {
                "verse": "Eventus solet iste sequi. Sic fatus: ut orror"
            },
            {
                "verse": "Invadit gelidos artus cum monstra perurgent"
            },
            {
                "verse": "Cognita, suspense sic obstupuere corone"
            },
            {
                "verse": "Astantis populi, sic territa pectora divum,"
            },
            {
                "verse": "Cladibus auditis, quas nullum noverit evum."
            },
            {
                "verse": "Quem prius ethereum gladium vibraverat orbis"
            },
            {
                "verse": "Claviger in cives sontes patrique rebelles"
            },
            {
                "verse": "Non revocat, subeant aule nisi lora potentis."
            },
            {
                "verse": "Germine cum tellus et sidus luce carebit"
            },
            {
                "verse": "Pisce salum, ventis aer, seu flamma calore"
            },
            {
                "verse": "Summus apex divum tunc non curabit honorem,"
            },
            {
                "verse": "Iusticie nec fautor erit; sed iura negabit."
            },
            {
                "verse": "Ut norunt constans ac inplacabile pectus"
            },
            {
                "verse": "Pontificis summi, cives discrimina cernunt."
            },
            {
                "verse": "Corda pavent, patriis et se summittere iussis"
            },
            {
                "verse": "Coguntur, concussa metu gladiique rigore"
            },
            {
                "verse": "Etherei, licet his sors prospera prebeat ausum"
            },
            {
                "verse": "Ambitione sua vires sensere minores."
            },
            {
                "verse": "Ut nubes oriens radius dispergit eoas,"
            },
            {
                "verse": "Aut borreas subito vehementes diffugat imbres,"
            },
            {
                "verse": "Sic tumor in vanum cedit probitatis ad umbram"
            },
            {
                "verse": "Constantisque animi pereunt fastigia nutu."
            },
            {
                "verse": "Legati remeant, non illos equa reduxit"
            },
            {
                "verse": "Gloria, colla iugo referunt obnixa penatum."
            },
            {
                "verse": "Nec mora, quos sequitur solio legatus ab almo"
            },
            {
                "verse": "Ad Ligures missus, domuit quos nulla potestas,"
            },
            {
                "verse": "Non fortuna potens et inexpugnabile fatum,"
            },
            {
                "verse": "Non vis, colla sacris vinclet qui siniuga loris"
            },
            {
                "verse": "Ambrosii celeri peciit qui menia gressu."
            },
            {
                "verse": "Conscilium generale vocat, mandataque pandit"
            },
            {
                "verse": "Presulis etherei secum delata, salutis"
            },
            {
                "verse": "Nuncia, grata piis animis, vinctura rebelles."
            },
            {
                "verse": "Suscipiunt cives, iussis et in ethera latus"
            },
            {
                "verse": "Assentit clamor, sedi gaudetque subesse."
            },
            {
                "verse": "Uno conveniunt animo, non dissidet ullus."
            },
            {
                "verse": "Confluit Urbs subito, firmant et sacra plateis"
            },
            {
                "verse": "Iuramenta fidem, que non exacta sed ultro"
            },
            {
                "verse": "Edita, parendi votum testantur amice"
            },
            {
                "verse": "Aule, sic etiam pacis civilis amorem"
            },
            {
                "verse": "Ac reditus Patris qui longis abfuit exul"
            },
            {
                "verse": "Temporibus: letantur oves quia Pastor ovile est"
            },
            {
                "verse": "Venturus nutrire suum, renovareque sancta,"
            },
            {
                "verse": "Et quia divine solvenda silentia laudis."
            },
            {
                "verse": "Mox exacta datur vicinis urbibus ipsi"
            },
            {
                "verse": "Cautio legato, fidei sit sponsio facte"
            },
            {
                "verse": "Ut rata, ne violent titubantes iussa legati"
            },
            {
                "verse": "Postmodo facta sibi, dirimant ne patria lora."
            },
            {
                "verse": "Hinc suppressa diu solvuntur cantica, letos"
            },
            {
                "verse": "Dant delubra melos, misteria diva colonis"
            },
            {
                "verse": "Redduntur, sacras populi concursus in edes"
            },
            {
                "verse": "Fit quoque. Ceu longa liquidos desiderat haustus"
            },
            {
                "verse": "Faux exusta siti, sic plebs diffunditur, ymnos"
            },
            {
                "verse": "Exaustura novos, iubilus iam pululat ingens"
            },
            {
                "verse": "De prope iam finis speratur adesse malorum."
            },
            {
                "verse": "Ut suffusa genas lacrimis, oppressa timore"
            },
            {
                "verse": "Mater in interitu nati, conplexa rigentes"
            },
            {
                "verse": "Artus, dilectis oculisque cadentibus herens,"
            },
            {
                "verse": "Febribus exaustum corpus repente calore"
            },
            {
                "verse": "Anxia cum sentit vitali cedere morbum,"
            },
            {
                "verse": "Lumina nectenti iam sompno lassa salubri,"
            },
            {
                "verse": "Ad solitum vena callem redeunte tenoris,"
            },
            {
                "verse": "Erigitur, speratque trucem vitare dolorem,"
            },
            {
                "verse": "Reddendam cicius prisce prolemque saluti,"
            },
            {
                "verse": "Excutiturque prior facies que nubila, plausus"
            },
            {
                "verse": "Exerit et letos, sic urbs civilibus armis"
            },
            {
                "verse": "Pressa diu, longo diri concussa pavore"
            },
            {
                "verse": "Excidii, conpassa suis et civibus actis"
            },
            {
                "verse": "Clade gravi, gaudet, medicam non excutit artem"
            },
            {
                "verse": "Quod vulnus, coeunt dudum dississa que membra,"
            },
            {
                "verse": "Iam sperata salus ad gaudia corda reducit."
            },
            {
                "verse": "Hec ubi signa dari legatus iussit in urbe,"
            },
            {
                "verse": "Nobiliumque vocat pariter populique senatum."
            },
            {
                "verse": "Pace reformari sperantes menia cives"
            },
            {
                "verse": "Confluxere cito gressu, quibus orsus ab ore"
            },
            {
                "verse": "Pendenti est populo sic fari. Dedita sacris"
            },
            {
                "verse": "Hec urbs usque potens fama virtuteque, fines"
            },
            {
                "verse": "Orbis ad extremi diffudit nomina prepes."
            },
            {
                "verse": "Libertas Ligurum, patribus devotaque divis"
            },
            {
                "verse": "Extitit, urbs olim multis ornata triumphis."
            },
            {
                "verse": "Conscilii decor est eius diffusus in omnem"
            },
            {
                "verse": "Italiam. Decepta novis erroribus alte"
            },
            {
                "verse": "Corruit at nuper, morisque oblita vetusti"
            },
            {
                "verse": "Se dedit in preceps, patrios despexit honores"
            },
            {
                "verse": "In caros bacata sinus, sua contulit arma"
            },
            {
                "verse": "Matris in obprobrium. Radiis lustrata supernis"
            },
            {
                "verse": "Sed modo iam rediit, deflet confusa priores"
            },
            {
                "verse": "Excessus, plenis iam votis lora resumit"
            },
            {
                "verse": "Ecclesie, veteres iam leta reducit amores."
            },
            {
                "verse": "Evigilant etenim letali pressa sopore"
            },
            {
                "verse": "Lumina, preteritam superat nova gratia culpam."
            },
            {
                "verse": "Vos ad iussa patrum devocio magna paratos"
            },
            {
                "verse": "Reddidit: ut cerno, nichil est iam ponderis ultra"
            },
            {
                "verse": "Quod metuant animi devoti. Muneris ardor"
            },
            {
                "verse": "Divini grave nescit onus, sed dulcia sentit"
            },
            {
                "verse": "Omnia, priscus amor rediit culturaque divum."
            },
            {
                "verse": "Iam quoque non vobis patriis parere molestum est"
            },
            {
                "verse": "Iussis, ad vite felix conversio callem"
            },
            {
                "verse": "Devia pestiferi erroris funesta relinquens."
            },
            {
                "verse": "En ego iam fidens vobis mandata refundo"
            },
            {
                "verse": "Presulis eximii, video vos namque paternis"
            },
            {
                "verse": "Obsequiis promptos: patrem cognoscite vestrum"
            },
            {
                "verse": "Octonem, iubet hoc fas et ius, alta potestas"
            },
            {
                "verse": "Hoc quoque decrevit: ne sit fugitivus in orbem"
            },
            {
                "verse": "Ulterius statuere patres. Ad sceptra redibit"
            },
            {
                "verse": "Collate sedis, vos hinc parebitis illi"
            },
            {
                "verse": "Vos hinc subiecti dignos reddetis honores."
            },
            {
                "verse": "Predia reddetis concessaque iura tenebit"
            },
            {
                "verse": "Presul, et in clerum proscriptio facta linetur."
            },
            {
                "verse": "Restituentur opes rapte, fraudabitur ere"
            },
            {
                "verse": "Nemo suo, non hinc Christos iniuria ledet."
            },
            {
                "verse": "Lex exacta meo fastis delebitur omnis"
            },
            {
                "verse": "Iuditio, vestre si forsan matris honori"
            },
            {
                "verse": "Obviet, in reliquo libeat si plura iubere"
            },
            {
                "verse": "Tempore, libertas mihi sit servata. Locutus"
            },
            {
                "verse": "Hec siluit. Cives una favere iubenti."
            },
            {
                "verse": "Ut iurata fides illos et cautio iussa"
            },
            {
                "verse": "Edita vinxerunt, his inpiger omnia conplens"
            },
            {
                "verse": "Legatus connectit opus, repetitaque iura"
            },
            {
                "verse": "Occupat Ecclesie, traduntur rura petenti,"
            },
            {
                "verse": "Corrigit et fastos, ac liber redditur omnis"
            },
            {
                "verse": "Clerus, deletur proscriptio, nulla molesta"
            },
            {
                "verse": "Iam lex, nulla premens exactio, nulla tyrannis"
            },
            {
                "verse": "In clerum. Nundum sed pax sperata secuta est"
            },
            {
                "verse": "Civilis, cuius iam iam fiducia maior."
            },
            {
                "verse": "Nescit enim subito conduci magna cicatrix"
            },
            {
                "verse": "Et semper langoris iners est cura vetusti"
            },
            {
                "verse": "Artis si medice morbum primordia grandis"
            },
            {
                "verse": "Non renuat cadens, pars est non parva salutis."
            },
            {
                "verse": "Sic antiqua nequit dirimi succensaque parvo"
            },
            {
                "verse": "Tempore lis turgens, opus est conamine longo"
            },
            {
                "verse": "Spem parit ingentem cuius conventio quamvis"
            },
            {
                "verse": "Ceperit ex illis, sed non heu vota secuntur."
            }
        ]
    ]
}