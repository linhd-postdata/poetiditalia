{
    "author": "Iacopo da Piacenza",
    "title": "carmen",
    "url": "http://www.poetiditalia.it/texts/IAC_PLAC|carm|001",
    "text": [
        [
            {
                "verse": "Clara Ducis Venetumque larem vulganda per omnem"
            },
            {
                "verse": "Iuncta quibus veneranda fuit Florentia Tuscis,"
            },
            {
                "verse": "Et gentis socie que fert insignia floris,"
            },
            {
                "verse": "Exhausto sermone licet, quo robore fastus"
            },
            {
                "verse": "Fraternos domuere simul Scaleque furorem,"
            },
            {
                "verse": "Gesta cano: Francisce Ducum satis ipse canenti"
            },
            {
                "verse": "Dux assiste, precor: tuque, o reverende Iohannes,"
            },
            {
                "verse": "Ad carmen concurre meum, te disco magistro."
            },
            {
                "verse": "Cuncta sibi cessura putans fraterna tirannis"
            },
            {
                "verse": "Scale pro votis vires nec frangere quenquam"
            },
            {
                "verse": "Aut equare suas, proh prisci nexus amoris,"
            },
            {
                "verse": "Et veterum monimenta patrum de pectore solvens,"
            },
            {
                "verse": "Sublimem Venetum patriam, que libera semper,"
            },
            {
                "verse": "Que contenta suis nichil appetit ulterius quam"
            },
            {
                "verse": "Iusti forma iubet, vel honesti regula dictat,"
            },
            {
                "verse": "Sic mundo scitum est, sic omnis lingua fatetur,"
            },
            {
                "verse": "Presumpsit temere stimulis agitare superbis."
            },
            {
                "verse": "Hinc merces multare Pado, nautasque vehentes"
            },
            {
                "verse": "Et rerum dominos castri sub margine, iuris"
            },
            {
                "verse": "Nec favor ullus erat, sed numina lesa fidesque,"
            },
            {
                "verse": "Federa qui sanxit nuper, si forte negetur,"
            },
            {
                "verse": "Balardinus adest: terris augere tributa"
            },
            {
                "verse": "Hac ferro, lignoque illa, rebusque vehendis"
            },
            {
                "verse": "Ad Venetos et ab his, misso moderamine prisco:"
            },
            {
                "verse": "Hinc Venetum turbare novis immunia semper"
            },
            {
                "verse": "Iugera collectis variasque inducere moles:"
            },
            {
                "verse": "Quasi fruges inhibere suos fetusque receptos,"
            },
            {
                "verse": "Et miserum studia cultorum haurire labores."
            },
            {
                "verse": "Clauditur his si quando petunt quidem ianua recti:"
            },
            {
                "verse": "E contra faciles subeunt quibus augere cura est."
            },
            {
                "verse": "Hinc castris inferre lites, Moteque, Camini"
            },
            {
                "verse": "Et Bufoledi, tenuit que tempore longo"
            },
            {
                "verse": "Urbs Venetum, vita nondum ducente tirannos."
            },
            {
                "verse": "Dura nimis, damnosa satis Dux atque Senatus"
            },
            {
                "verse": "Ista tulere diu: scriptis revocare benignis"
            },
            {
                "verse": "Legatisque putant et demulcere tirannos"
            },
            {
                "verse": "Multiplicantque vices: ultro submittere recto"
            },
            {
                "verse": "Spondent, si forte velint pretendere quicquam."
            },
            {
                "verse": "Nil prodest, negat hoc innata superbia menti:"
            },
            {
                "verse": "His animos tollunt, insurgunt acrius: et se"
            },
            {
                "verse": "Plus metui pensant, mundi proh gloria fallax."
            },
            {
                "verse": "Non duraturis confidunt viribus heu quam?..."
            },
            {
                "verse": "Scripta Ducis legisse pudet, lusere sigillis"
            },
            {
                "verse": "Legatos risere palam, nec, continet hos mens,"
            },
            {
                "verse": "Quantumcumque graves; diversa per oppida tractant"
            },
            {
                "verse": "Nunc huc, nunc illuc, magna est iniuria tanti:"
            },
            {
                "verse": "Nec tamen expediunt, simulant, et inania fantur."
            },
            {
                "verse": "Concipit inde aliud, fervetque effrena iuventus"
            },
            {
                "verse": "Ad salis intentum: latet acrior anguis in herba."
            },
            {
                "verse": "Conceptum hoc curamque sequens, clam gente parata,"
            },
            {
                "verse": "Rebus congestis, validum consurgere castrum"
            },
            {
                "verse": "Equoris ad fines, litis loca precipit: unde"
            },
            {
                "verse": "Informes olim crevere ire, calidique furores."
            },
            {
                "verse": "\"Vana movet vestras iuvenes dementia mentes:"
            },
            {
                "verse": "Vertite vos animis, vestrumque arcete furorem,"
            },
            {
                "verse": "Nec turbate pios, vobis cum blanda videtur"
            },
            {
                "verse": "Tunc fallet fortuna magis: deus omne superbum"
            },
            {
                "verse": "Frangit, exaltans humiles et munere complens."
            },
            {
                "verse": "Qui salis intentus? Que spes? Que ceca cupido?"
            },
            {
                "verse": "Que causa? In Venetos odii quecunque paratis"
            },
            {
                "verse": "In vestrum versura caput: sic defuit hostis?"
            },
            {
                "verse": "Sic Venetum pensatis opes? Sic fortia regna,"
            },
            {
                "verse": "Nota satis dilecta magis? Leo brachia pandens,"
            },
            {
                "verse": "Diripiet cunctos sedem infestare volentes"
            },
            {
                "verse": "Quam sibi constituit: sic pacem, sic sacra notatis?"
            },
            {
                "verse": "Criminis ultores superi procerumque hominumque,"
            },
            {
                "verse": "Iam nihil in terris scelerum quantumcumque vagetur,"
            },
            {
                "verse": "Vel vita vel morte diu sine sorte relinquunt\"."
            },
            {
                "verse": "Nec mora, iam pedites, doctique magistri"
            },
            {
                "verse": "Fossoresque simul pergunt lucentibus astris"
            },
            {
                "verse": "Et Segatinus adest, strident sub pondere plaustra,"
            },
            {
                "verse": "Fustibus et gladiis vacuum deprendere litus"
            },
            {
                "verse": "Festinant, castrique, locum metantur, et instant"
            },
            {
                "verse": "Surgat opus, rapideque subit iam quisque laborem."
            },
            {
                "verse": "Ecce dies oritur, Phebo pellente tenebras;"
            },
            {
                "verse": "Clugia sensit opus, statim clamatur ad arma,"
            },
            {
                "verse": "Inde animus cunctis, sed nec metus, omnia lustrant,"
            },
            {
                "verse": "Et iam templa sonant; plebs tantis nescia rebus"
            },
            {
                "verse": "Pigras ferre manus animis ardentibus exit."
            },
            {
                "verse": "Gentibus invisis rudibusque minantia castris"
            },
            {
                "verse": "Obvia castra levant, Stalimbecumque reformant,"
            },
            {
                "verse": "Et Montalbanum; vigiles acuere maritos"
            },
            {
                "verse": "Ipse nurus, referuntque hostes: animosque magis addunt."
            },
            {
                "verse": "Hinc iuvenes matresque rudes, puer atque senectus,"
            },
            {
                "verse": "Instabant operi, tabulas dabat ille paratas,"
            },
            {
                "verse": "Ille trabes, alius clavos, durasque ferebat"
            },
            {
                "verse": "Hic petras, hic stringit aquas, cavat ille recentes,"
            },
            {
                "verse": "Illa cibos dabat, illa merum: mirabile dictu,"
            },
            {
                "verse": "Immensum iam surgit opus spectantibus illis."
            },
            {
                "verse": "Interea Venetum Dux inclitus et venerandus,"
            },
            {
                "verse": "Consilii splendore potens, virtute, probatus,"
            },
            {
                "verse": "Dandula quem patrie genuit clarissima proles,"
            },
            {
                "verse": "Franciscus, proceres consultos convocat, et rem"
            },
            {
                "verse": "Pandit eis, farique hortatur quid sit agendum."
            },
            {
                "verse": "Terruit ista nichil novitas audita Senatum"
            },
            {
                "verse": "Quantumcumque gravis: nec fortia pectora movit"
            },
            {
                "verse": "Ut ruerent subito, sancto sed more vetusto,"
            },
            {
                "verse": "Sensibus eximiis omnes animisque quietis"
            },
            {
                "verse": "Decrevere simul legatum mittere, qui re"
            },
            {
                "verse": "Presumpta referat Ducis et procerum, populique"
            },
            {
                "verse": "Miratas mentes, leges et federa monstret"
            },
            {
                "verse": "Cum Patavis habitas: pleno dulcique rogatu"
            },
            {
                "verse": "Flagitet ut revocent tanti concepta furoris:"
            },
            {
                "verse": "Exin si qua velint melius ad iura venire,"
            },
            {
                "verse": "Sunt leges, notique pares, quam tollere possunt:"
            },
            {
                "verse": "Hoc roget et poscat, sic sic discordia cedat,"
            },
            {
                "verse": "Et qua proficiunt populi, que cuncta gubernat,"
            },
            {
                "verse": "Pax vigeat, veteris solidetur nodus amoris."
            },
            {
                "verse": "Legatus mandata subit, commissa fideli"
            },
            {
                "verse": "Voce refert, rogitatque simul omnia. Sed qui"
            },
            {
                "verse": "Assistunt dictis, suasere nefas: proh pestis amara,"
            },
            {
                "verse": "Cura quibus studiosa fuit, vigilansque nocensque,"
            },
            {
                "verse": "Semper adulari dominis: letale venenum"
            },
            {
                "verse": "Auribus instillans. Tandem mandantibus illis,"
            },
            {
                "verse": "Respondere parans, his unus vocibus infit:"
            },
            {
                "verse": "\"Padua, Tervisium, Vicentia, Ceneta, Feltrum,"
            },
            {
                "verse": "Et Cividal iuga nostra ferunt, hec Marchia tota,"
            },
            {
                "verse": "Luca simul dilecta satis, sic Brixia, Parma,"
            },
            {
                "verse": "Nostra Verona super, ferro sic stringimus omnes"
            },
            {
                "verse": "Ut nulli fas sit nostros compescere motus,"
            },
            {
                "verse": "Ut nulli attentent nostris obsistere votis."
            },
            {
                "verse": "Federa vel leges habitas cum Patavis olim"
            },
            {
                "verse": "Ignorare licet: nostrum est, nostrumque tenemus"
            },
            {
                "verse": "Quod reparamus, ait, certos dant equora fines:"
            },
            {
                "verse": "Terra subest nobis, nullis iniuria fertur\""
            },
            {
                "verse": "Alberti responsa simul fratrisque timendi"
            },
            {
                "verse": "Mastini sunt hec: distinctius et tamen illa"
            },
            {
                "verse": "Viva voce Duci mittendus in ordine pandet."
            },
            {
                "verse": "Cruda nimis referenda ferens legatus ab inde"
            },
            {
                "verse": "Protestatus abit, magno patribusque Senatus"
            },
            {
                "verse": "Explicat, explicitis animos sed conscia virtus"
            },
            {
                "verse": "Non patitur faciles, populi devotaque bello"
            },
            {
                "verse": "Pectora demulcet potius: speratque tirannos"
            },
            {
                "verse": "Presumptumque scelus molemque agnoscere facti."
            },
            {
                "verse": "Consilio pollens Marana prole creatus,"
            },
            {
                "verse": "Membris ille licet curtis et corpore, Petrus"
            },
            {
                "verse": "Audiit hec, audiisse piget, turbatus et inde"
            },
            {
                "verse": "Fidis Mastinum verbis circumvenit, orsus:"
            },
            {
                "verse": "\"Care puer, quae tanti tibi vesania menti est?"
            },
            {
                "verse": "Tot terras, tantumque decus, quid perdere certas?"
            },
            {
                "verse": "Quid tibi cum Venetis? Quid turbas litora castris?"
            },
            {
                "verse": "Hos patres coluere tui, clarissima semper"
            },
            {
                "verse": "Acta Ducis procerumque simul, quos inclita mundo"
            },
            {
                "verse": "Tellus alit: desiste puer, ceptoque resiste:"
            },
            {
                "verse": "Litora mitte viris, fragiles dissolve querelas,"
            },
            {
                "verse": "Decidat ira tui, pacis gravideque quietis"
            },
            {
                "verse": "Tempora rimeris, Veneti tua robora sunto."
            },
            {
                "verse": "Si bellum plus ferre libet, bellum undique bellum"
            },
            {
                "verse": "Invenies: ad bella viros quam maximus hostis"
            },
            {
                "verse": "Iam terra, pelagoque potens viresque parabit."
            },
            {
                "verse": "Lombardos, fili, timeo, Tuscosque minaces,"
            },
            {
                "verse": "Causas hi varias, hi de te crimina pingunt."
            },
            {
                "verse": "Adde etiam metuenda manet manus undique vulgi."
            },
            {
                "verse": "Namque fremunt dum pace vigent, votoque latenti"
            },
            {
                "verse": "Libertatis amant omnes venerabile numen."
            },
            {
                "verse": "Consilium ergo salubre sequens, puer arma reconde:"
            },
            {
                "verse": "In te verte precor, scalas gentesque revolve"
            },
            {
                "verse": "Et placeas Venetis\", Petrus dum consulit ista"
            },
            {
                "verse": "Quaque cadunt lacrime, traxit suspiria ab imis"
            },
            {
                "verse": "Ille animi: novitque novas magis addere flammas"
            },
            {
                "verse": "Concipit in gentes animo vastosque furores"
            },
            {
                "verse": "Mastinus vultusque fremens convertit atroces"
            },
            {
                "verse": "In Petrum: \"Ille nocens, ille est, ait, invidus atque"
            },
            {
                "verse": "Ille miser, qui vana timens, hec facta retardat:"
            },
            {
                "verse": "Sunt nobis non grata putes, queque ipse profaris:"
            },
            {
                "verse": "Qui revocare cupit, his nostris exeat aulis\"."
            },
            {
                "verse": "Mittitur interea legatus subdolus, ante"
            },
            {
                "verse": "Constitit ille Ducem septum de more Senatu:"
            },
            {
                "verse": "Conscius arcani fratrum scelerisque malique,"
            },
            {
                "verse": "Non caput errexit, non torsit lumina circum."
            },
            {
                "verse": "O quam difficile est crimen non prodere vultu."
            },
            {
                "verse": "Hic simulata loquens, priscum prefingit amorem,"
            },
            {
                "verse": "Structuramque loci quod non fiat in nocumenta"
            },
            {
                "verse": "Sed magis ut fines tuti teneantur ab hoste;"
            },
            {
                "verse": "Quod ratione situs nulla est iniuria, verbis"
            },
            {
                "verse": "Excusat, factumque Padi suppaliat: atque"
            },
            {
                "verse": "Mercibus et rebus terris augere tributa"
            },
            {
                "verse": "Ad Venetos et ab his quacumque parte vehendis,"
            },
            {
                "verse": "Quod possint ditione sua, proponere coram"
            },
            {
                "verse": "Ausus, qui leges priscas et federa novit:"
            },
            {
                "verse": "Tenta diu, non velle dari tria castra tirannis"
            },
            {
                "verse": "Conqueritur, dixitque tamen: \"Quecumque iuvabant"
            },
            {
                "verse": "Scribite, dum placeat, Scalis mora nulla remittam\""
            },
            {
                "verse": "Plena dolis falsoque patent hec dicta loquentis,"
            },
            {
                "verse": "Anticipare studet spatium quo castra Salinis"
            },
            {
                "verse": "Altius exurgant maiori et robore sistant."
            },
            {
                "verse": "\"Miramur legate tuis sermonibus\", inquit"
            },
            {
                "verse": "Plana mente pater patrie, \"miramur et ultra"
            },
            {
                "verse": "Quis furor in iuvenes, que tanta licentia mentem"
            },
            {
                "verse": "Incidit: hi vultus sevos et pectora prebent."
            },
            {
                "verse": "Ecce nichil gerimus odii: causamque nocendi"
            },
            {
                "verse": "Cur cupiunt nobis? Non infestavimus armis"
            },
            {
                "verse": "Attigimusve suas facturi prelia terras."
            },
            {
                "verse": "Que dedimus vobis incendia? Robora quenam"
            },
            {
                "verse": "Vertimus? Aut predas vestras spoliavimus agris?"
            },
            {
                "verse": "Federa vel leges quas non servavimus? Ipse"
            },
            {
                "verse": "Expertus totiens nosti, sed cernimus instar"
            },
            {
                "verse": "Infandi sceleris nocuos nobisque rebelles"
            },
            {
                "verse": "Reddere quos debuit humiles pacientia reddit:"
            },
            {
                "verse": "Structuram castri quod non fiat in nocumenta,"
            },
            {
                "verse": "Sed magis ut fines tuti teneantur ab hoste"
            },
            {
                "verse": "Excusare paras; iactas quid talia nobis?"
            },
            {
                "verse": "Unde hostes dic ire valent a finibus istis"
            },
            {
                "verse": "Equoreis ut damna ferant? Cumulare tributa"
            },
            {
                "verse": "Mercibus et rebus possint ditione potenti"
            },
            {
                "verse": "Proponis coram: quid te simulare videmus?"
            },
            {
                "verse": "Federa nota tibi, vanum hinc auferte furorem"
            },
            {
                "verse": "In nos quem geritis: vestre si ceditis ire,"
            },
            {
                "verse": "Parcendum est culpe: quo iure ad bella venitis?"
            },
            {
                "verse": "Si bellum, si castra placent, si iura negatis"
            },
            {
                "verse": "Testamur vos velle nefas, nos esse nocentes"
            },
            {
                "verse": "Cogitis: a vobis precio maiore petetur"
            },
            {
                "verse": "Hic sal quem cupitis: damnis vestrisque ruinis"
            },
            {
                "verse": "Inviti trahimur, sed quo nos summa vocabunt"
            },
            {
                "verse": "Sumere tela vacat: que tu legate petisti"
            },
            {
                "verse": "Mentis scripta damus: caveas, qui fallere tentat"
            },
            {
                "verse": "Fallitur hic sepe, et foveam qui foderat intrat\"."
            },
            {
                "verse": "Scripta Ducis sumpsisse iuvat, misisse tirannis"
            },
            {
                "verse": "Suggerit: et vacuis Venetum suspensa diebus"
            },
            {
                "verse": "Pectora bis denis egit iunctisque duobus."
            },
            {
                "verse": "Interea qui castra levant in margine ripe"
            },
            {
                "verse": "Hec fossa triplici, machinis valoque coronant,"
            },
            {
                "verse": "Aggeribusque altis et propugnacula iungunt:"
            },
            {
                "verse": "Ex his contendunt laterum compagine turrem,"
            },
            {
                "verse": "Ossa super veteris, moliri fortius ante."
            },
            {
                "verse": "Hic fodit, parat hic, levat alter, sed Segatinus"
            },
            {
                "verse": "Precunctis fervens, vestes succintus, anelans"
            },
            {
                "verse": "Poscit opem, reliquosque hortatur prestitit ille"
            },
            {
                "verse": "Servitio causam, pendentia pondera rerum"
            },
            {
                "verse": "Ex humeris cecidere suis, cum quid sit agendum,"
            },
            {
                "verse": "Stare pudet, tristesque movet gens illa tumultus,"
            },
            {
                "verse": "Nulla quies miseris, noctemque diemque fatigant:"
            },
            {
                "verse": "Hos stimulant culices, hos musce, dirus asilus,"
            },
            {
                "verse": "Vermes ac scinifes, angit penuria rerum"
            },
            {
                "verse": "Tot lapsos post ille dies responsa recenset"
            },
            {
                "verse": "Nuncius ante Ducem, tali sermone locutus:"
            },
            {
                "verse": "\"Non credunt lesisse tuas, Dux inclite, metas"
            },
            {
                "verse": "Verone domini fratres, ob quid nec honori"
            },
            {
                "verse": "Cernitur esse suo ceptum sic linquere. Tandem"
            },
            {
                "verse": "Legibus aut notis motas hinc inde querelas"
            },
            {
                "verse": "Omnes et castri spondent committere si vis\"."
            },
            {
                "verse": "Dictis respondens Dux inclitus inquit: \"Amice,"
            },
            {
                "verse": "Cur tam distuleris non est incognita causa:"
            },
            {
                "verse": "Pectora quid versas? Igni quid sulphura misces?"
            },
            {
                "verse": "Legibus aut notis motas hinc inde querelas"
            },
            {
                "verse": "Si castrum excipias, castrum quod protinus ante"
            },
            {
                "verse": "Omnia divelli petimus, committere fas est\"."
            },
            {
                "verse": "Ille sub hec: \"Mandata sequor, nil protinus ultra"
            },
            {
                "verse": "Aut aliter valeo; dominis parere necesse est\"."
            },
            {
                "verse": "Turbantur mentes procerum, turbatur et ipse"
            },
            {
                "verse": "Magnanimus princeps, dixitque novissima verba:"
            },
            {
                "verse": "\"Viribus utendum est, cedat patientia nostra."
            },
            {
                "verse": "Sic celo prestanda fides, et numina pravos"
            },
            {
                "verse": "Deseruisse solent, operati causa furoris"
            },
            {
                "verse": "Ibit et ad superos, nobis nec robora desunt\"."
            },
            {
                "verse": "Nuncius abscedit: vox est delata per urbem,"
            },
            {
                "verse": "Tunc frendent cuncti populi, iuvenesque senesque,"
            },
            {
                "verse": "Sic clerus, sic tota urbis religio sacra:"
            },
            {
                "verse": "Bella animis, bella ore fremunt, tam longa queruntur"
            },
            {
                "verse": "Otia, vel tantas legati discere nugas"
            },
            {
                "verse": "Insidie quibus atque scelus: promittit in hostes"
            },
            {
                "verse": "Unusquisque animos, manus, es: tardasse verentur;"
            },
            {
                "verse": "Perdere nec curant animalia, predia fructus,"
            },
            {
                "verse": "In lucrum cessisse putant. mirabile dictu,"
            },
            {
                "verse": "Divinum censetur opus. Iam precipit urbem"
            },
            {
                "verse": "Partiri Dux more suo, cum preparat arma,"
            },
            {
                "verse": "Hinc et sortiri: decies tunc milia quater"
            },
            {
                "verse": "Et centum legere viros, quibus actus in armis,"
            },
            {
                "verse": "Scribitur his minime sexagenarius ullus,"
            },
            {
                "verse": "Nec his inseritur ni vigenarius esset."
            },
            {
                "verse": "Mittuntur primi quis sors advenerat ante"
            },
            {
                "verse": "Qua magis applaudunt, multi sine sorte sequuntur."
            },
            {
                "verse": "Exacuunt gladios, et spicula seva venenis"
            },
            {
                "verse": "Intingunt, teretes galeas cervicibus, atque"
            },
            {
                "verse": "Toracas fortes calibum pectoribus aptant."
            },
            {
                "verse": "Preficitur preses, illares cunctique recedunt,"
            },
            {
                "verse": "Proceduntque simul: visis stupuere trementes"
            },
            {
                "verse": "Hostiles turbe: ceptis diffidere rebus"
            },
            {
                "verse": "Incipiunt, vanumque vident perferre laborem."
            },
            {
                "verse": "Interea quos fama monet iam lapsa per urbes,"
            },
            {
                "verse": "Nec minus hortatur odium crudele tirannis,"
            },
            {
                "verse": "Legati venere palam: Florentia lesa"
            },
            {
                "verse": "Destinat: ante Ducem manat legatio talis:"
            },
            {
                "verse": "\"Dux, pia progenies, procerum decus, inclita nostro"
            },
            {
                "verse": "Gloria terrarum, nec quicquam clarius evo est:"
            },
            {
                "verse": "Fama novis nuper nostras rumoribus aures"
            },
            {
                "verse": "Implevit: sevos iam non impune tirannos"
            },
            {
                "verse": "Presumpsisse palam vestram turbare quietem."
            },
            {
                "verse": "Non hoc nostrorum seniorum vel sapientum"
            },
            {
                "verse": "Concipiunt mentes fieri sine numine divum,"
            },
            {
                "verse": "Nam quia iustitiam, pacem et venerabile sacrum"
            },
            {
                "verse": "Libertatis amas, redolet tua vita fidesque,"
            },
            {
                "verse": "Exulibus pressisque manens pietatis asilum"
            },
            {
                "verse": "Hos superi sevire sinunt, et tollere fastu:"
            },
            {
                "verse": "Ut sis qui purges, ut sis qui cornua frangas,"
            },
            {
                "verse": "Ut sis qui pugnes, quem gloria tota sequatur."
            },
            {
                "verse": "Sedibus est sacris nimphis nurubusque pudicis"
            },
            {
                "verse": "Vis illata per hos: populis dominantur inique."
            },
            {
                "verse": "Ira, furor, mordax derisio, lesa fidesque,"
            },
            {
                "verse": "Insidieque, scelus, violenta exactio, regni"
            },
            {
                "verse": "Dira sitis patefacta satis, proditio, livor,"
            },
            {
                "verse": "Fratribus his habitant semper: quis nesciat ista?"
            },
            {
                "verse": "Quis iam tanta silet testata gravamina? In ortum"
            },
            {
                "verse": "In casum iam fama volat, septemque trionem,"
            },
            {
                "verse": "Inde austrum, norunt quocumque e sidere gentes."
            },
            {
                "verse": "Accipe ad arma viros, rogat hoc Florentia tota:"
            },
            {
                "verse": "Nos animos dabimus, validasque in prelia vires,"
            },
            {
                "verse": "Quod nostri fortuna valet, quecumque tenemus."
            },
            {
                "verse": "Te sequimur, tibi corda damus, tua iussa feremus"
            },
            {
                "verse": "Si iubeas, bellis socios admitte rogamus."
            },
            {
                "verse": "Iam licet et debes, nos libertatis amore"
            },
            {
                "verse": "Pugnamus, quos ausa nimis vexare tirannis"
            },
            {
                "verse": "Libertas optata diu det gaudia cunctis."
            },
            {
                "verse": "Tolle animos, nostrasque manus, hostesque nefandos"
            },
            {
                "verse": "Comprime, nec dubium sociis victoria telis"
            },
            {
                "verse": "Imminet et nostro iuri pia facta favebunt."
            },
            {
                "verse": "Est labor hic superum, superis nos arma feremus"
            },
            {
                "verse": "Iusta quidem, sic ire licet, victoria nostra est\"."
            },
            {
                "verse": "Dicta Duci patribusque satis placuere Senatus,"
            },
            {
                "verse": "Maturo inter quos habito liberamine, in unum"
            },
            {
                "verse": "Pectora concordant Tuscos admittere fratres,"
            },
            {
                "verse": "Et socios bellis, hinc veri fedus amoris"
            },
            {
                "verse": "Unio, forma, fides, verbis stipulantur amicis."
            },
            {
                "verse": "Ex tunc incipiunt armis intendere; velox"
            },
            {
                "verse": "Italiam superatque Alpes perlabitur omnem"
            },
            {
                "verse": "Fama, ferens sancire novas Comunia vires"
            },
            {
                "verse": "In cladem fratrumque odium; iam miles ubique"
            },
            {
                "verse": "Letatur precio duci qui sperat in armis;"
            },
            {
                "verse": "Letaturque etiam miles quem Scala tirannis"
            },
            {
                "verse": "Obsequio tenuit mercedem temporis acti"
            },
            {
                "verse": "Dum melius spectat. Rolandus Marsiliusque"
            },
            {
                "verse": "Quos patria rebusque suis suspecta iuventus"
            },
            {
                "verse": "Privavit livorque egit non noxa nocentes,"
            },
            {
                "verse": "Accedunt, spondentque suas animas, fidemque"
            },
            {
                "verse": "Consiliumque, manus; nec dum dimiserat omnis"
            },
            {
                "verse": "Potio sumpta virum: dominis qui fidere possit"
            },
            {
                "verse": "Talibus? Hi Parmam Lucamque, simul cessere tirannis,"
            },
            {
                "verse": "Exilium mercede ferunt. Dux atque Senatus"
            },
            {
                "verse": "Admisere viros, letique in pignus amoris"
            },
            {
                "verse": "Hos cives statuere suos, carosque fideles:"
            },
            {
                "verse": "Armorum insistant operi, rebusque parandis"
            },
            {
                "verse": "Invigilent memorentque duce committitur illis;"
            },
            {
                "verse": "Et merito, patrie dudum nam frena regentes"
            },
            {
                "verse": "Experti que castra petunt, vilesque probosque."
            },
            {
                "verse": "Ergo alacres parent, pronas impendere curas"
            },
            {
                "verse": "Sollicitant collatus honos, reverentia, causa,"
            },
            {
                "verse": "Sed duo prima magis. - Voluit fortuna tirannis"
            },
            {
                "verse": "Arridere parum, causamque adiungere fastus,"
            },
            {
                "verse": "Ut lapsu graviore ruant. Pendente paratu"
            },
            {
                "verse": "Ecce nequit perferre moras animique quietem"
            },
            {
                "verse": "Tantam Gerardus clara de prole Camini;"
            },
            {
                "verse": "Sed nimium preceps fame et virtutis amore"
            },
            {
                "verse": "Secum casuros iuvenes quibus ardor in armis"
            },
            {
                "verse": "Corripit, et Motam noctu comittantibus illis"
            },
            {
                "verse": "Exit, plana legens sociosque hortatur et infit:"
            },
            {
                "verse": "\"Fida c[o]hors inimica manent quam proxima nostris"
            },
            {
                "verse": "Hinc Opitergini castri munimina damnis:"
            },
            {
                "verse": "Hec intrare iuvat sed parcite queso rapinis"
            },
            {
                "verse": "Incola servetur\". Nedum iam luce peracta."
            },
            {
                "verse": "Ausa manus frangitque fores et vimina solvit,"
            },
            {
                "verse": "Iam turrim invadit, murosque ascendit in altum"
            },
            {
                "verse": "Et ruit in vigiles: iam possidet undique terram."
            },
            {
                "verse": "Hec postquam fratrum novitas pervenit ad aures,"
            },
            {
                "verse": "Arma tonant solvuntque moras, tenet agmina campus."
            },
            {
                "verse": "Hic equitum numerosa phalanx, nimbus peditumque"
            },
            {
                "verse": "Pugna datur, pugnant pedites, animosa iuventus"
            },
            {
                "verse": "Ad gladios ad tela manus ad saxa furenti"
            },
            {
                "verse": "Precipitat cum voce viros: hinc vulnere largo"
            },
            {
                "verse": "Pectora perfodiunt, alios ad saxa ruebant."
            },
            {
                "verse": "Cedebant alios ferro, sed lite relicta"
            },
            {
                "verse": "Terga dabant pedites, iuvenes humerosque sagittant,"
            },
            {
                "verse": "Scalarum valis affixa et signa rescindunt."
            },
            {
                "verse": "Fit strepitus, vocum clamor fit nubibus horror:"
            },
            {
                "verse": "Ipse idem sevit mediis Mastinus in arvis,"
            },
            {
                "verse": "Prorumpunt armis equites, distare parumper"
            },
            {
                "verse": "Quadrupedes faciunt, toto conamine castrum"
            },
            {
                "verse": "Invadunt, fossas superant, dant pectora pugne,"
            },
            {
                "verse": "Et mutue vires augent in prelia voces."
            },
            {
                "verse": "Iam fixas tenuere trabes, iam menia circum"
            },
            {
                "verse": "Expugnant, iam lexa quidem, vicina potenter"
            },
            {
                "verse": "Exterius tabulata tenent: iam clausa iuventus"
            },
            {
                "verse": "Desperat, mortis veniunt a corde pavores,"
            },
            {
                "verse": "Per valum fecere viam, perit obvia passim"
            },
            {
                "verse": "Turba, cadunt iuvenes, prede nec parcitur ulli."
            },
            {
                "verse": "At Gerardus et quis vitam fortuna pepercit"
            },
            {
                "verse": "Truduntur miseri tenebris et carcere ceco."
            },
            {
                "verse": "Incaluit virtutis amor, stimulosque furentes"
            },
            {
                "verse": "Excitat in fratres, collectis protinus alis"
            },
            {
                "verse": "Festinant, camposque tenent, castrumque Camini"
            },
            {
                "verse": "Viribus atque metu subito iam vertere pensant."
            },
            {
                "verse": "Sed cura sit validum fallatque opinio mentes"
            },
            {
                "verse": "Quod nequeunt vires, porrecta pecunia quivit."
            },
            {
                "verse": "Dimisso custode locis hinc frena retorquent,"
            },
            {
                "verse": "Ad patrias cuncti celerant nullo ordine: sed si"
            },
            {
                "verse": "Vidisset tantas debilis tutamine Mota"
            },
            {
                "verse": "Bellatorum acies an tanto stare furori"
            },
            {
                "verse": "Vertitur in dubium, posset formidine tanta,"
            },
            {
                "verse": "Sed quia fatorum stat inevitabilis ordo"
            },
            {
                "verse": "Eventusque hominum series immobilis artat"
            },
            {
                "verse": "Abduxit fortuna viros, dubiumque removit."
            },
            {
                "verse": "Ast alia de parte parum tentare paravit"
            },
            {
                "verse": "Hec Venetos: melius caveant maioribus actis."
            },
            {
                "verse": "Namque Thomasinus Mestri munimina servans,"
            },
            {
                "verse": "Spinetam hunc monuisse ferunt versutus et ille est,"
            },
            {
                "verse": "Castrum cum burgo Venetis dare fingit et offert."
            },
            {
                "verse": "Res ut credatur melius formamque modum"
            },
            {
                "verse": "Designat, querens tanto pro munere munus:"
            },
            {
                "verse": "Annuitur, statuitque diem, iam creditur illi."
            },
            {
                "verse": "Maioremque facit fidem cum coniuge natus"
            },
            {
                "verse": "Seductor quos ille dedit pro pignere caro."
            },
            {
                "verse": "Itur, cauta tamen procerum prudentia vetat"
            },
            {
                "verse": "Ne cives pergant, conductos munere mittit."
            },
            {
                "verse": "Nox erat et miseris prebebant sidera lumen,"
            },
            {
                "verse": "Proditor attentus parti que venerat ante"
            },
            {
                "verse": "Claves presentans, portella immittit aperta."
            },
            {
                "verse": "Tunc veri patuere doli, nam conditus intra"
            },
            {
                "verse": "Secretum castri, sociis stipatus et armis,"
            },
            {
                "verse": "Marchio prosiliit, miserosque intercipit omnes."
            },
            {
                "verse": "Alter enim fratrum latebris qui manserat extra"
            },
            {
                "verse": "Urget equum stimulis, equites hortatur et instat"
            },
            {
                "verse": "Acrius hic reliquis, peditum fugit agmine fracto"
            },
            {
                "verse": "In metum conversa cohors, precurrit litora miles."
            },
            {
                "verse": "Occupat his reditum: pauci rediere: dolosa"
            },
            {
                "verse": "Innumeros credit gentiles et populares"
            },
            {
                "verse": "Albertus stravisse manu. Postquam nichil obstat"
            },
            {
                "verse": "Aut superest ceciditque furor, tunc precipit omnes"
            },
            {
                "verse": "E castro, cunctisque locis accedere coram"
            },
            {
                "verse": "Captivos, videat quenam sit gloria noctis"
            },
            {
                "verse": "Quos Postquam vidit quales qui castra sequuntur"
            },
            {
                "verse": "Nudatos pedites, grandi prolatus ab ira"
            },
            {
                "verse": "Fulminat in superos et turpia crimina dicit:"
            },
            {
                "verse": "Dat clipeos, dat signa humeris, iam tecta relicte"
            },
            {
                "verse": "Non letus repetit paucis comitantibus urbis"
            },
            {
                "verse": "Postquam nota satis fuit unio, missaque lecta"
            },
            {
                "verse": "Circumquaque manus longe lateque per urbes"
            },
            {
                "verse": "Armigeros ductura probos navesque parate"
            },
            {
                "verse": "Et Rubei monuere suos, iam miles abunde"
            },
            {
                "verse": "Omni parte fluit, Francus, fortisque Suevus"
            },
            {
                "verse": "Atque Lemannus atrox, Burgundus, Foruiliensis"
            },
            {
                "verse": "Invito pastore tamen, peditesque ad bella soluti"
            },
            {
                "verse": "Undique concurrunt, gratamque Bononia quamquam"
            },
            {
                "verse": "Intus et exterius variis impulsa procellis,"
            },
            {
                "verse": "Ravene et dominus multum memorandus amicis,"
            },
            {
                "verse": "Prestat opere rebus. Locus his in litore prestans"
            },
            {
                "verse": "Edes sacra patris, nautis fidissima qui spes"
            },
            {
                "verse": "Eligitur, modico distans a menibus urbis,"
            },
            {
                "verse": "Hic stabulantur equi, tectis hominesque locantur:"
            },
            {
                "verse": "Hic panis, pisces, fenum, caro, \"trenchenegothum\""
            },
            {
                "verse": "Ordea cum paleis, modus omnibus, atque peritus"
            },
            {
                "verse": "Est faber, habet urbs aliud quodcumque necesse est."
            },
            {
                "verse": "Hic doctos habuere viros Comunia, largis"
            },
            {
                "verse": "Qui manibus pronisque animis ad omnia prebent"
            },
            {
                "verse": "Effectus celeres; equites accedere tantos"
            },
            {
                "verse": "Dumque tot arma vident variis induta figuris"
            },
            {
                "verse": "Clasica tot, lituosque simul clamantia bella"
            },
            {
                "verse": "Tot quoque quadrupedes spumoso et pectore forti"
            },
            {
                "verse": "Qui currunt morsuque ruunt, pedibusque laborant,"
            },
            {
                "verse": "Ieiunum perferre diem iuvat hos instando labori"
            },
            {
                "verse": "Expediant, mittantque viros solatia cunctis."
            },
            {
                "verse": "Hi scribunt, alii signant, aliique licentur,"
            },
            {
                "verse": "Hi solvunt: alii numeros per vasa reponunt,"
            },
            {
                "verse": "Mandatur nautis docto cum remige Motam"
            },
            {
                "verse": "Hos ducant positisque, mora sine, vela revolvant"
            },
            {
                "verse": "Accepturi alios. O quanta industria viris."
            },
            {
                "verse": "Mensis erat, quo sacra parens celeberrima nobis"
            },
            {
                "verse": "Transiit ad superos, dum sic proceditur: ante"
            },
            {
                "verse": "Tercia quam lune se cornua lumine iungant,"
            },
            {
                "verse": "Lectorum campus tenuit bis milia bina"
            },
            {
                "verse": "Trecentosque equitum, peditum tria milia rursus."
            },
            {
                "verse": "Dumque super rectore novo collatio habetur"
            },
            {
                "verse": "In Petrum qui tenens montana castra Pontremuli"
            },
            {
                "verse": "Obsessus ab hoste manet, qui tot ab armis"
            },
            {
                "verse": "Qui bellis doctus, pugnax, notusque Lemannis"
            },
            {
                "verse": "Impavidus, constans, lagus, sententia sedit."
            },
            {
                "verse": "Frater est hic aliis, sensu superminet omnes"
            },
            {
                "verse": "Marsilius, Petrusque armis, bonitate Rolandus."
            },
            {
                "verse": "Scribitur at, caute Petro, ne sentiat hostis,"
            },
            {
                "verse": "Acceleret quacumque potest, fraterque secundus"
            },
            {
                "verse": "Mittitur interea Motam, qui castra gubernet."
            },
            {
                "verse": "Petrus scripta legens, quamquam cingatur ab hoste"
            },
            {
                "verse": "Exterius, fidens animi, atque inter utrumque paratus"
            },
            {
                "verse": "Aut transire situs, aut certe occumbere morti,"
            },
            {
                "verse": "Ire parat, paratque more, vestesque priores"
            },
            {
                "verse": "Dimittens alias famulis spectantibus intrat"
            },
            {
                "verse": "Montani peditis: succintus ab inguine circum,"
            },
            {
                "verse": "Ductorem comitemque vie suscepit Achatem;"
            },
            {
                "verse": "Et pacem tenuere simul, dextrasque dederunt."
            },
            {
                "verse": "Confestim lacrimas imo de pectore laxat"
            },
            {
                "verse": "Coniux clara viri, tantosque in corde timores"
            },
            {
                "verse": "Ipsa premit dum tanta videt superesse pericla."
            },
            {
                "verse": "Angit amata salus, crutiant suspiria mentem,"
            },
            {
                "verse": "Continuo ad vultum tremulos deiecit ocellos:"
            },
            {
                "verse": "At ait: \"Alma parens humiles que conspicis actus"
            },
            {
                "verse": "Et famulas celi miris virtutibus imples,"
            },
            {
                "verse": "Dirige me dubiam, atque hanc circumspice turbam,"
            },
            {
                "verse": "Natarum: reverenda modos impone salutis."
            },
            {
                "verse": "Sit cure tuus iste tue: sit tuta nefandis"
            },
            {
                "verse": "Hostibus, o clemens, o dulcis, vita mariti"
            },
            {
                "verse": "Sin aliquem infandum casum fortuna minaris"
            },
            {
                "verse": "Nunc, nunc, o liceat crudelem abrumpere vitam\"."
            },
            {
                "verse": "Solatur sociam Petrus, minuitque pavores:"
            },
            {
                "verse": "\"Presto aderit lux illa tibi, qua menia cernes"
            },
            {
                "verse": "Qua Parme comitata ibis felixque per oras\"."
            },
            {
                "verse": "Hanc, natas castrumque suis, notisque propinquis"
            },
            {
                "verse": "Commendat qui stantes erant, nec plura locutus"
            },
            {
                "verse": "Carpit iter, ductorque preit, noctisque per umbras"
            },
            {
                "verse": "Egressi secreta tenent, perque alta, per ima"
            },
            {
                "verse": "Ductor solicito evadit tentoria gressus,"
            },
            {
                "verse": "Avia terrarum servantes transiliunt hinc:"
            },
            {
                "verse": "Nocte diem, noctemque die gessere sagaces,"
            },
            {
                "verse": "Optatas donec florum contingere terras"
            },
            {
                "verse": "Fas fuit; atque postquam populi sensere priores"
            },
            {
                "verse": "Advenisse virum donis letis animisque"
            },
            {
                "verse": "Suscipiunt, gentiles idem, cunctique precantur"
            },
            {
                "verse": "Gentibus esse velit Lucanas terrere partes"
            },
            {
                "verse": "Hostis devotas ituris, atque paratis"
            },
            {
                "verse": "Et caput et rector. Fluitat percussus aperta"
            },
            {
                "verse": "Leticia, damnatque moras, prior urbe relicta"
            },
            {
                "verse": "Exit equo, subito sequitur galeata iuventus."
            },
            {
                "verse": "Corripit hic acies, Lucana per opida ducit;"
            },
            {
                "verse": "Quaque ruit: pavidamque insultat fervidus urbem."
            },
            {
                "verse": "Illum attentantem resolutaque signa ferentem,"
            },
            {
                "verse": "Inclusi novere satis: trepidantque videntes:"
            },
            {
                "verse": "Mira fides probitasque viri tulit ille labores,"
            },
            {
                "verse": "Ille famem, diris valeat dum ferre nociva"
            },
            {
                "verse": "Hostibus: hic saciem vires et gaudia sumit."
            },
            {
                "verse": "Discurrunt equites, predas, incendia, damna"
            },
            {
                "verse": "Circumquaque ferunt, miseras hominumque rapinas:"
            },
            {
                "verse": "Hoc pedites docti spoliis cursuque veloces,"
            },
            {
                "verse": "Postquam nulla dies cunctati temporis, hostes"
            },
            {
                "verse": "Admisit, damnis aut prede nil superextat."
            },
            {
                "verse": "Dux iubet ad patriam cunctos iam carpere gressus,"
            },
            {
                "verse": "A tergo remanens: parent, predasque rapinas"
            },
            {
                "verse": "Ante ferunt: dum plana tenent camposque Ceruli"
            },
            {
                "verse": "Ecce manus collecta loco, clam miserat hostis"
            },
            {
                "verse": "Quingentorum equitum numerus fuit, prodit in arva"
            },
            {
                "verse": "Et ruit in primos: series exercitus absque"
            },
            {
                "verse": "Longa metu ferebatur enim: iam sevit et audet,"
            },
            {
                "verse": "Sternit et insequitur, capit undique clamor"
            },
            {
                "verse": "Insurgit: fugiunt equites, peditumque ruendo."
            },
            {
                "verse": "Precipitant turme, spolium predamque relinquunt."
            },
            {
                "verse": "Iam vicisse putant Scale: sed turbidus ecce"
            },
            {
                "verse": "Petrus in arma furit, mentesque reintegrat egras"
            },
            {
                "verse": "Et stabilit profugos, sparsasque recoligit alas."
            },
            {
                "verse": "Atque in adversas convertens prelia Scalas,"
            },
            {
                "verse": "Exclamat, viresque animis cum voce ministrat."
            },
            {
                "verse": "Instat atrox, sociosque monet, contraque ruentes"
            },
            {
                "verse": "Urget equum, cepitque ferox laniare cohortes,"
            },
            {
                "verse": "Atque per insertos invictus et impiger enses"
            },
            {
                "verse": "Telaque prorumpens, ruit acrior hostis in hostes."
            },
            {
                "verse": "Hunc sequitur stupefacta manus, documenta vigoris"
            },
            {
                "verse": "Ille dabat: mavultque mori quam cedere victus."
            },
            {
                "verse": "In bellum coiere viri, miscentur utrinque,"
            },
            {
                "verse": "Pugna datur, sternuntur equi, sternuntur et hostes:"
            },
            {
                "verse": "Iam gladius gladio, iam casside cassis inheret,"
            },
            {
                "verse": "Dissuitur calida laceros lorica per artus:"
            },
            {
                "verse": "Corpora ceduntur, iam sanguine campus inundat,"
            },
            {
                "verse": "Succumbunt Scale: Scalarum tracta per agros"
            },
            {
                "verse": "Signa cadunt: fugere viri, stat vigor in agro"
            },
            {
                "verse": "Petrus et impresso sequitur certamine turbam"
            },
            {
                "verse": "Ad muros: stetit ante fores rigidusque minaxque."
            },
            {
                "verse": "Iam rebus spoliisque vacant, iam corpora nudant"
            },
            {
                "verse": "Fusa armis, ra[p]tasque legunt paulo ante rapinas."
            },
            {
                "verse": "Abscedunt, magnosque ferunt ex hoste triumphos."
            },
            {
                "verse": "Postquam primitias tales dedit hostibus, atque"
            },
            {
                "verse": "Captivos equites, pedites, animalia, predas,"
            },
            {
                "verse": "In Scale cladem Florentia leta recepit,"
            },
            {
                "verse": "Ad Venetos iam carpit iter, iam preterit Alpes:"
            },
            {
                "verse": "Artabant rigidam maiora negocia mentem."
            },
            {
                "verse": "Ravenne iam plana tenet, iam nuncius affert"
            },
            {
                "verse": "Susceptura virum sociosque in litore vasa."
            },
            {
                "verse": "Letatur, tollitque moras: ad litora prudens"
            },
            {
                "verse": "Hunc sociat, Cereremque parat, vinumque, bidentes"
            },
            {
                "verse": "Ravenne dominus: properat manus omnis ad alnos."
            },
            {
                "verse": "Petrus primus adit, clamor tunc tollitur ingens,"
            },
            {
                "verse": "Era sonant, letas dat tibia cornea voces."
            },
            {
                "verse": "Intentique manent, ad cuncta iuvantia naute,"
            },
            {
                "verse": "Exercent cum voce manus: stat puppe magister"
            },
            {
                "verse": "Sibila crebra movens, monitusque ad singula prestans."
            },
            {
                "verse": "Iam capiunt remos, proprias assumere sedes"
            },
            {
                "verse": "Nec licuit, dextris iam tollitur anchora ripis."
            },
            {
                "verse": "Iam solvunt clas[s]es, iam litora verbere miscent,"
            },
            {
                "verse": "Et paribus sulcant gaudentes equora remis:"
            },
            {
                "verse": "Iam virides spumantur aque, rigidisque lacertis"
            },
            {
                "verse": "Incurvant humeros, voces et guttura sursum"
            },
            {
                "verse": "Extollunt, Scalasque omnes iam mente capessunt:"
            },
            {
                "verse": "Contendunt alii luctantes carpere ventos,"
            },
            {
                "verse": "Et dare cum zephiris pendentia carbasa vento."
            },
            {
                "verse": "Ut primum Venetum candescere menia vident,"
            },
            {
                "verse": "Ac sacre fulgere domus et cognita moles"
            },
            {
                "verse": "Marci, tunc surgunt ingentia gaudia ponto:"
            },
            {
                "verse": "Iam legere sinus, stri[n]guntur carbasa iunco"
            },
            {
                "verse": "Hinc remis nec velis opus, contingere naute"
            },
            {
                "verse": "Urbem sollicitant: hinc obvia vasa recepit"
            },
            {
                "verse": "Petrus, et in ripa denso stant agmine turbe,"
            },
            {
                "verse": "Hunc ut suscipiant: leto videt omnia vultu"
            },
            {
                "verse": "Ille tamen: venere viri, matresque, puele,"
            },
            {
                "verse": "Gaudentesque senes iuvenesque: hesere carine"
            },
            {
                "verse": "Ad ripam, resonant letis clamoribus unde"
            },
            {
                "verse": "Et paribus terre reprimuntur ad aera votis."
            },
            {
                "verse": "Prosilit ad terram celsa de pupe receptus."
            },
            {
                "verse": "Templum sacra tenens Marci venerabilis ossa,"
            },
            {
                "verse": "Quod clari statuere Duces, mirisque verendi"
            },
            {
                "verse": "Dotavere patres titulis, memorabile in urbe est."
            },
            {
                "verse": "Huius marmoreis tiriisque annexa columnis"
            },
            {
                "verse": "Congeries religavit opus, nec scemate miro"
            },
            {
                "verse": "Defuit ornatus, muros aurumque polibat"
            },
            {
                "verse": "Partim sed partim niveum, tetrum, roseumque"
            },
            {
                "verse": "Purpureum, circeum, rubrum, viride, ethereumque,"
            },
            {
                "verse": "Mixtum mille modis maculis et mille figuris,"
            },
            {
                "verse": "Sic natura dedit visu mirabile marmor:"
            },
            {
                "verse": "Nec opere in tanto quicquam est ex arbore cesum."
            },
            {
                "verse": "Student evi fores ubi res et nomina pingit"
            },
            {
                "verse": "Virtutum predocta manus: plumbo tectura relucet"
            },
            {
                "verse": "Quinque olata tholis: superest et celsior illic"
            },
            {
                "verse": "Ingenio gallus, spuri quis ventus et unde"
            },
            {
                "verse": "Aurate signans facilisque volumine caude."
            },
            {
                "verse": "Respiciens Austrum, que totam lucidat edem"
            },
            {
                "verse": "Artificis quam docta manus miranda peregit"
            },
            {
                "verse": "Est rota, sex denis radiis distincta decoris."
            },
            {
                "verse": "Desuper ante fores templi qua latior usus"
            },
            {
                "verse": "Quatuor hic statuantur equi splendente metallo:"
            },
            {
                "verse": "Pars infecta manet quorum quas cernere fas est,"
            },
            {
                "verse": "Exterius maculis, pars sapior altera nullis."
            },
            {
                "verse": "Hic operum series, que sex operata diebus"
            },
            {
                "verse": "Est deitas, variis celata et picta lapillis:"
            },
            {
                "verse": "Illic stant veterum miro deducta colore"
            },
            {
                "verse": "Gesta patrum: quodcumque monet mare, sidera, tellus"
            },
            {
                "verse": "Noscitur, artificis postquam clementia summi"
            },
            {
                "verse": "Divisit sparsitque feras in climata lites:"
            },
            {
                "verse": "Illic attonitum summersit aquarius orbem;"
            },
            {
                "verse": "Illic arca natat, illic, animalia cuncta"
            },
            {
                "verse": "Humanumque genus cupienti reddita terre,"
            },
            {
                "verse": "Remigio renovata senis post fluctus aquarum:"
            },
            {
                "verse": "Vinea plantatur, et inebriat uva parentem."
            },
            {
                "verse": "(Illic stant veterum quecumque ex ordine gesta)."
            },
            {
                "verse": "Altera picture sequitur distinctio: partus"
            },
            {
                "verse": "Virginis et Cristus ligno passusque sepultus:"
            },
            {
                "verse": "Postea quod fregit postes et Tartara solvit"
            },
            {
                "verse": "Et rediens victor devectus ad ethera summum"
            },
            {
                "verse": "Rursus ad ima venit, flammis quoque cuncta perurens"
            },
            {
                "verse": "Ultor dignus adest. Veniens huc Petrus ad aras"
            },
            {
                "verse": "Oravit superos, dicens cui gloria celi est:"
            },
            {
                "verse": "\"Rex eterne pater qui totum prospicis orbem,"
            },
            {
                "verse": "Immensus, iustus, vivens, sine tempore durans,"
            },
            {
                "verse": "Cerne tuum, da posse tuo, feliciter istud"
            },
            {
                "verse": "Aggrediatur onus, sit quem tuearis ab hoste."
            },
            {
                "verse": "Principio meliora favere delere tirannos"
            },
            {
                "verse": "Ut liceat clades hominum quos numina celi"
            },
            {
                "verse": "Teque etiam maculose ferunt, tuque, o pie presul,"
            },
            {
                "verse": "Intercede precor, quo sint felicia tuis"
            },
            {
                "verse": "Hec Venetis, sociisque simul\". Nec plura locutus,"
            },
            {
                "verse": "Ducitur ante Ducem: procerumque stipabat utrinque"
            },
            {
                "verse": "Hunc numerosa manus, populique palatia complent."
            },
            {
                "verse": "Vix cepere Ducis venientes atria gentes,"
            },
            {
                "verse": "Quem postquam aspexit solio de more sedentem"
            },
            {
                "verse": "Curvavitque genu, et coram data copia fandi,"
            },
            {
                "verse": "Ista Duci Petrus placido prior edidit ore,"
            },
            {
                "verse": "Conticuere omnes intentique ora tenebant:"
            },
            {
                "verse": "\"Flos Venetum, virtusque virum, Dux inclite, servus"
            },
            {
                "verse": "Ecce tuus: quecumque velis, quecumque iubeto,"
            },
            {
                "verse": "Haud trepidante manu peragam: nec stare necesse est."
            },
            {
                "verse": "Arma feram que iusta moves: agnosco tirannos"
            },
            {
                "verse": "Corrigiosque suos, ventosos canacrosque,"
            },
            {
                "verse": "Carbonesque leves, immites et Folianos,"
            },
            {
                "verse": "Ubertos fragiles, Castribarchosque decoros,"
            },
            {
                "verse": "Spinetam tumidum semper nec proderit illi"
            },
            {
                "verse": "Prodicioque dolus, conductos munere novi."
            },
            {
                "verse": "Parva futura mora est, vincendis hostibus, inquit."
            },
            {
                "verse": "Si patulis ausi tentent decurrere campis."
            },
            {
                "verse": "Atque utinam tentent, vereor solummodo quod non:"
            },
            {
                "verse": "Si vero inclusi steterint, artabimus igne"
            },
            {
                "verse": "Obsidione, fame et sevis populatibus illos."
            },
            {
                "verse": "Omne genus pestis dabimus, ruet impetus omnis"
            },
            {
                "verse": "Hostilis. Non gurges aquis, non fulgura, nubes"
            },
            {
                "verse": "Non glaties, imber, non tempora seva tenebunt."
            },
            {
                "verse": "Sub iuga cogentur: grandis tibi gloria semper"
            },
            {
                "verse": "Et Florentinis\". Exultans talia fatur"
            },
            {
                "verse": "Petrus, et in vultu victoria visa sedere."
            },
            {
                "verse": "\"Qui pacem petimus longe lateque per orbem,"
            },
            {
                "verse": "Vita quibus pax est, crescitque in pace facultas,"
            },
            {
                "verse": "Magnum, Petre, nefas semper nos bella fatemur."
            },
            {
                "verse": "Si queras vel scire velis, cur sumpsimus arma,"
            },
            {
                "verse": "Famur, teste Deo, cui se secreta fatentur,"
            },
            {
                "verse": "Cunctas quique tenet mentes hominumque ducumque,"
            },
            {
                "verse": "Non prede stimulus, non livor, nulla cupido"
            },
            {
                "verse": "Regni, sed fratrum violentia, causa furorque"
            },
            {
                "verse": "Nequicieque scelus, nos compulit arma movere."
            },
            {
                "verse": "Hi cives, sacrasque domos, mercesque vehentes,"
            },
            {
                "verse": "Cladibus innumeris, tanta est in mente potestas,"
            },
            {
                "verse": "Non veriti turbare palam, res cognita cunctis:"
            },
            {
                "verse": "Pactorum fideique, decus, nec numina curant."
            },
            {
                "verse": "Ista diu tulimus, nostramque oppressimus iram,"
            },
            {
                "verse": "Obstitimusque armis, diros revocare tirannos"
            },
            {
                "verse": "Dum remur, tumuere magis, legesque recusant,"
            },
            {
                "verse": "Nec preces audire volunt. Quid gravius ultra?"
            },
            {
                "verse": "Ad salis intentum, nostris in finibus ausi"
            },
            {
                "verse": "Castra levant, nostros nunquam timuere valores."
            },
            {
                "verse": "Non plus ferre iuvat, nec plus patientia nostra"
            },
            {
                "verse": "Ferre potest, Scalas cupimus delere nocentes."
            },
            {
                "verse": "Compatimur, quod iam sevis fuit ista tirannis"
            },
            {
                "verse": "Marchia pressa diu, nec plus differre paratis"
            },
            {
                "verse": "Iam licet, en nostri a superis venere labores."
            },
            {
                "verse": "His Florentinos consortes consociosque,"
            },
            {
                "verse": "Admisisse placet, facto quos improbus hostis"
            },
            {
                "verse": "Leserat informi, temnens sacrumque fidemque."
            },
            {
                "verse": "Tolle moras semper: cum crastina fulserit hora,"
            },
            {
                "verse": "Hora move, Motam letus properare labora:"
            },
            {
                "verse": "Hic equitum peditumque decus: mentesque parate:"
            },
            {
                "verse": "Hinc tibi terra patet: nostri Tolbertus et alter"
            },
            {
                "verse": "Rambaldi proles comitis iam castra sequentur."
            },
            {
                "verse": "Te duce vincendum est: animum memorande tuorum,"
            },
            {
                "verse": "Perfer in adversos hostes: non era tenemus,"
            },
            {
                "verse": "Spem victoris habes: fecundo pectore frater"
            },
            {
                "verse": "Est ibi Marsilius. Cum iam fastigia gentis,"
            },
            {
                "verse": "Prefectus cunctis, capitaneus, duxque, minister"
            },
            {
                "verse": "Ascendes, superesse velis, sceptrique sodales"
            },
            {
                "verse": "Effugies, scelerisque viros, contemne bilengues,"
            },
            {
                "verse": "Mendaces fugias, et scandala queque timeto:"
            },
            {
                "verse": "Degeneres pugnas, obscura pericula vita:"
            },
            {
                "verse": "Gloria quantalibet vili sordescit in hoste,"
            },
            {
                "verse": "Nec patiare dolos, quis gens conducta laborat,"
            },
            {
                "verse": "Teque hilarem cuncti videant: aurique cupido"
            },
            {
                "verse": "Nulla tibi: fastus reprimes: summumque putamus"
            },
            {
                "verse": "Effrenes religare viros: gens ista potenter"
            },
            {
                "verse": "Ut melius servire sciat, didicitque movere"
            },
            {
                "verse": "Ad gladios ad bella manus mortemque subire"
            },
            {
                "verse": "Non trepidat: properare stude\". Sic vocibus orsus"
            },
            {
                "verse": "Accendit virtutem virum: clamoribus altis"
            },
            {
                "verse": "Tollitur ad Superos hilarans a plebe tumultus."
            },
            {
                "verse": "Est Petro contemta quies, vix aut sopor illi"
            },
            {
                "verse": "Aut epule fecere moram: flammatus in hostes"
            },
            {
                "verse": "Accelerat Motam, quem gens avidissima bellis"
            },
            {
                "verse": "Visceribus totis recipit, et ad arma resultat,"
            },
            {
                "verse": "Hic pedites saliere leves, equitesque feroces"
            },
            {
                "verse": "Ante ducem facili giro sua frena revolvunt:"
            },
            {
                "verse": "Gaudia summa novant, dapibus cantuque licenti"
            },
            {
                "verse": "Et ludo insomnem ducunt noctemque diemque."
            },
            {
                "verse": "Principio cunctis, armis pugneque parent se"
            },
            {
                "verse": "Edicit hilaris, motura ut signa sequantur:"
            },
            {
                "verse": "Protinus armorum strepitus volat undique, tela"
            },
            {
                "verse": "Et clipeos pedites satagunt aptare lacertis:"
            },
            {
                "verse": "Parti cura fuit faretras implere sagittis,"
            },
            {
                "verse": "Balistas lentare suas cordasque recentes"
            },
            {
                "verse": "Iungere, nec requies, gaudet operosa iuventus."
            },
            {
                "verse": "Auget eques stimulos frenorumque artat habenas,"
            },
            {
                "verse": "Thoracas aptant calibum, teretesque galeros,"
            },
            {
                "verse": "Horrendas cristasque super: vibratur et illa"
            },
            {
                "verse": "Dira lues, gladius, rivos factura cruoris."
            },
            {
                "verse": "Explicat extemplo Petrus victricia signa"
            },
            {
                "verse": "Aspicienda viris, et verberat astra Leone:"
            },
            {
                "verse": "Signa dedit cautus tribus his tria ferre magistra:"
            },
            {
                "verse": "Marcum Conrado, Rainaldo Lilia, noto"
            },
            {
                "verse": "Huic Soterchino proprium dat illi Leonem."
            },
            {
                "verse": "Hos onerat monitis, addens ferventibus ignes,"
            },
            {
                "verse": "Cunctaque disponit, stabilit certoque tenore."
            },
            {
                "verse": "Interea fratrum percussit pectora murmur"
            },
            {
                "verse": "Famaque discurrens, plures annunciat hostes"
            },
            {
                "verse": "Maioresque timor: tremuerunt conscia culpe"
            },
            {
                "verse": "Intima, penituit iuvenes ceptique furoris:"
            },
            {
                "verse": "Consultosque vocant proceres bellique ministros,"
            },
            {
                "verse": "Nec longe aut tarde veniunt. Mastinus ad illos,"
            },
            {
                "verse": "Cautior Alberto sed fastu partior ille,"
            },
            {
                "verse": "Ambo tamen timidi, sic pubblica fama per orbem,"
            },
            {
                "verse": "Vocibus his fatur: \"Duris impellimur armis,"
            },
            {
                "verse": "Marchia tota fremit, nostras absumere sedes"
            },
            {
                "verse": "Conantur sociata simul Comunia floris"
            },
            {
                "verse": "Et Venetum, Rubeis ducentibus agmina raptim;"
            },
            {
                "verse": "Rupta quies populis, plangunt animalia campi,"
            },
            {
                "verse": "Dedita rura fuge video, quidnam sit agendum"
            },
            {
                "verse": "O socii, o proceres, quorum quecumque tenemus"
            },
            {
                "verse": "Omnia sunt et erunt scitis dum tempus agit rem,"
            },
            {
                "verse": "Dicite\". Iam dicunt formis, variisque modisque:"
            },
            {
                "verse": "Ille dolos laudat, suadet hic proditionem"
            },
            {
                "verse": "Tentari, nec parca manus si invenerit actum."
            },
            {
                "verse": "Alter et invasos subito caligine noctis,"
            },
            {
                "verse": "Pressosque et placide corpore quietis inertes,"
            },
            {
                "verse": "Ex facili cedi gladiis vel posse repelli."
            },
            {
                "verse": "In patulos alius censet decurrere campos"
            },
            {
                "verse": "Atque in adversos belli prestare vigores:"
            },
            {
                "verse": "Talia subiungens audaci voce perorans:"
            },
            {
                "verse": "\"Tolle moras, Mastine, tuam disolve catervam"
            },
            {
                "verse": "In Petrum properemus, ut, dum prelia nutant"
            },
            {
                "verse": "Omnia posse putes, nondum sinit equore miles"
            },
            {
                "verse": "Cum ponto quas portat aquas, Tuscosque timores"
            },
            {
                "verse": "Novimus, audaces Venetos ad bella negamus."
            },
            {
                "verse": "Nec te terruerit numerus quia molitur illos"
            },
            {
                "verse": "Videris instantes omni lignamine fascem"
            },
            {
                "verse": "Fecerunt: pauci certum est, quis fama laborat\"."
            },
            {
                "verse": "At senior cui cura magis viteque salutis"
            },
            {
                "verse": "Fratrum inquit: \"Que tanta viri vesania vobis?"
            },
            {
                "verse": "Non locus insidiis, non tempus proditioni,"
            },
            {
                "verse": "Non furto noctis, non tutum fidere campis;"
            },
            {
                "verse": "Eventus belli dubius: quid vincimus, esto"
            },
            {
                "verse": "Vincamus? Equites conductos munere, nudos"
            },
            {
                "verse": "Et pedites: quovis sed si nos Marte ruamus,"
            },
            {
                "verse": "Omnia perdemus: sedes, natosque, domosque"
            },
            {
                "verse": "Predia, divitias, animalia, robora, vitas."
            },
            {
                "verse": "Vitandum est socii tanta committere sorti,"
            },
            {
                "verse": "Ne faciat fortuna dolos. Huc alter Ulixes"
            },
            {
                "verse": "Marsilius curru vehitur. Quis, dicite, tentet"
            },
            {
                "verse": "In iuvenem rigidumque ducem, belloque furentem,"
            },
            {
                "verse": "Ferre animum? Quem cuncta tremunt: Hic martius heros"
            },
            {
                "verse": "Non vires non bella timet: qua cuspide Petrus"
            },
            {
                "verse": "Terga daret? Que dextra illum revocaret ab hoste?"
            },
            {
                "verse": "In fortes rigidasque manus in robora promptum"
            },
            {
                "verse": "Pectus habet: non ille animum in certamina mulcet,"
            },
            {
                "verse": "Fulmineus veniet, bellumque ex agmine tollet"
            },
            {
                "verse": "Ille ferox. Quantum vidi dum prelia ferret"
            },
            {
                "verse": "Felicis campo, laxis decurrere frenis,"
            },
            {
                "verse": "Et fortes turbare hostes, magnasque cohortes"
            },
            {
                "verse": "Sistere; dum fureret, quales cecidere sub armis."
            },
            {
                "verse": "Ille lues hominum: quid longe exempla petantur?"
            },
            {
                "verse": "Nescitis que gessit enim miranda Ceruli"
            },
            {
                "verse": "Pridie dum campis patulis pugnatur utrinque?"
            },
            {
                "verse": "Non fuit hoc solo proh reddita gloria victis?"
            },
            {
                "verse": "Non sua res agitur? Privata ducitur ille"
            },
            {
                "verse": "Causa: qua gravius satiusque timere necesse est."
            },
            {
                "verse": "Tutius est igitur, proceres, nos credere muris:"
            },
            {
                "verse": "Conservare urbes et fortia castra tueri."
            },
            {
                "verse": "Erret per campos hostis: Florentia dives"
            },
            {
                "verse": "Ditior et Marcus prestent sua munera frustra."
            },
            {
                "verse": "Hi nondum experti fraudes moresque superbos"
            },
            {
                "verse": "Theutonice gentis: gravior nulla altera lis est\"."
            },
            {
                "verse": "Ista Viris potior placuit sententia tandem,"
            },
            {
                "verse": "Sed questus de corde graves tumidosque dolores"
            },
            {
                "verse": "Mastinus traxit, dicens: \"Fortuna triumphis"
            },
            {
                "verse": "Est mutata meis: iam, nobis perdita fame est"
            },
            {
                "verse": "Gloria; qui motas armis tentavimus oras,"
            },
            {
                "verse": "Tentamur nostris: nec exire potestas."
            },
            {
                "verse": "Heu pudor eternus: melius cecidisse sub armis\"."
            },
            {
                "verse": "Dixerat ille, tamen tacita nec mente relatis"
            },
            {
                "verse": "Dissentit verbis, sed ne videatur inertem"
            },
            {
                "verse": "Ferre animum, letosque duces ad arma maniplos"
            },
            {
                "verse": "Hortatur, solitoque magis iactantior ibat,"
            },
            {
                "verse": "Ficta gerens studio, trata[n]sque negocia belli."
            },
            {
                "verse": "Nec mora tercentos equites clam destinat, illis"
            },
            {
                "verse": "Et burgum Mestri quo castra credidit hostes"
            },
            {
                "verse": "Sistere, vicinas et partes precipit uri,"
            },
            {
                "verse": "Ut tali articulo fortune flectere cursum"
            },
            {
                "verse": "Posset, et affectos fame defectumque domorum"
            },
            {
                "verse": "Cogeret audaci socios desistere cepto."
            },
            {
                "verse": "Dira cohors decreta studens implere tiranni"
            },
            {
                "verse": "Et rebus avidos miserum saciare furores,"
            },
            {
                "verse": "Ad partes iussas properat: trahit impetus omnes,"
            },
            {
                "verse": "Nec pietas aut ulla viris reverentia fame."
            },
            {
                "verse": "In predam posuere lares, animalia tristes"
            },
            {
                "verse": "Ex agris avulsa suis gemuere coloni."
            },
            {
                "verse": "Et gemuere nurus: gemuit quoque parvulus infans"
            },
            {
                "verse": "Vina fluunt: ignem tectis, feno, paleisque"
            },
            {
                "verse": "Subiciunt, furit immissis Vulcanus habenis."
            },
            {
                "verse": "Omnia depereunt, volat ad fastigia flamme"
            },
            {
                "verse": "Inflammata fames, nigrique ad sidera fumi"
            },
            {
                "verse": "Tolluntur, stetit egra diu telluris ymago."
            },
            {
                "verse": "Inde et precipites redeunt, mirantur ubique"
            },
            {
                "verse": "Et cives equitesque super, quis rebus onustos"
            },
            {
                "verse": "Hos videant, aut preda quibus vertatur ab oris,"
            },
            {
                "verse": "Rem postquam novere satis, sensere tirannos"
            },
            {
                "verse": "Non ausos exire palam, tunc murmura surgunt,"
            },
            {
                "verse": "Pars damnis bellisque gemit; pars altera leta est"
            },
            {
                "verse": "Quoscumque evasura iugum perferre labores:"
            },
            {
                "verse": "Infremuere omnes, dirosque odere tirannos."
            },
            {
                "verse": "Ast equites perdisse putant famamque fidemque."
            },
            {
                "verse": "Petrus in arma viros armis circundatus ipse"
            },
            {
                "verse": "Excitat, et Mote letis clamoribus exit"
            },
            {
                "verse": "Claustra prior, sonuere tube, magnoque tumultu"
            },
            {
                "verse": "Templa sonant, liquere omnes tentoria turbe."
            },
            {
                "verse": "Tunc omnis facibus pubes accingitur acris,"
            },
            {
                "verse": "Subiciunt ignem, sic est de more valentis"
            },
            {
                "verse": "Ductoris dum castra movet. Iam lumina Phebus"
            },
            {
                "verse": "Lustrata tellure dabat, Motaque relicta"
            },
            {
                "verse": "Postquam colectas turbas conspexit in agris,"
            },
            {
                "verse": "Letus, et armate campum tenuere cohortes,"
            },
            {
                "verse": "Tres acies statuit, prima concessit habendam"
            },
            {
                "verse": "Marsilio fratri, mille hac, equites, totidemque"
            },
            {
                "verse": "Expertos armis pedites, iam deputat: eius"
            },
            {
                "verse": "Girozus probitate calens et pectore sano,"
            },
            {
                "verse": "Miserat electum bellis Florentia quem tunc,"
            },
            {
                "verse": "Robertusque ferox et turbidus ense Redolfus"
            },
            {
                "verse": "Assistunt lateri: Golfardo tertia demum,"
            },
            {
                "verse": "Quo princeps animus bellis infractaque virtus"
            },
            {
                "verse": "Regnat, mandatur acies: preferre triumphum"
            },
            {
                "verse": "Hic vite docilis, quingentos ordine ducit"
            },
            {
                "verse": "Belligeros equites, tali numero peditesque."
            },
            {
                "verse": "Ast aliam dux ipse sibi, mediamque cohortem"
            },
            {
                "verse": "Inter utrasque tenet, totum quod restat in illa est"
            },
            {
                "verse": "Armigere gentis, nostrique Marinus et Andre,"
            },
            {
                "verse": "A suis hanc sociant alacres, pugneque parati."
            },
            {
                "verse": "Illos conspicuos, sensu, studioque, fideque"
            },
            {
                "verse": "Miserat insistant, Venetum Dux atque Senatus."
            },
            {
                "verse": "Ipse licet medium Petrus delegerit agmen,"
            },
            {
                "verse": "Acer et indomitus, nunc hos nunc circuit illos,"
            },
            {
                "verse": "Exhortansque acies, nunc primus nunc ultimus ibat,"
            },
            {
                "verse": "Intrepidus: postquam spaciosis constitit arvis"
            },
            {
                "verse": "\"Ite\", inquit, \"properate viri, properate cohortes,"
            },
            {
                "verse": "Iura vocant, non rura negant: monstrate vigores,"
            },
            {
                "verse": "Hortamur, o socii, vires et numina spondent."
            },
            {
                "verse": "Et fortuna aderit, sed quem vicinia leti"
            },
            {
                "verse": "At dubius belli casus, teneatque nocendi"
            },
            {
                "verse": "Aut pietas vel forte metus, nunc arma relinquat,"
            },
            {
                "verse": "Stetque procul, liceat nostros audire triumphos,"
            },
            {
                "verse": "Parcimus, et signis se nunquam immisceat istis\"."
            },
            {
                "verse": "Ex animo vultuque datur victoria belli."
            },
            {
                "verse": "Promisere manus, promittunt pectora cuncti."
            },
            {
                "verse": "Ductoremque Petrum sequi, tunc clamor ad auras"
            },
            {
                "verse": "Tollitur ethereas tantus, quantusque per altas"
            },
            {
                "verse": "Incubuit sonitus silvas, ubi flatibus ingens"
            },
            {
                "verse": "Horrisonis cuncta miscens fremit horridus Auster."
            },
            {
                "verse": "Iam turbas, iam castra movet, tali ordine Petrus"
            },
            {
                "verse": "Propositum maturat iter, iam plana tenebat,"
            },
            {
                "verse": "Sampauli iam claustra subit deserta colonis:"
            },
            {
                "verse": "Hic placuit, tandem, Phebi iam luce remota,"
            },
            {
                "verse": "Exiguo tantum precludere lumina somno."
            },
            {
                "verse": "Pos[t]quam iussa aliis properata licentia noctis,"
            },
            {
                "verse": "Et rapuere avidi iam limina prima soporis,"
            },
            {
                "verse": "Ipse quidem curis animum mordacibus urgens,"
            },
            {
                "verse": "Non dabat immisse luctantia membra quieti;"
            },
            {
                "verse": "Multa illum circumveniunt, iubet ergo vocari"
            },
            {
                "verse": "A somno socios, pulsaverunt cornua belli,"
            },
            {
                "verse": "Era sonant; ad signa ruunt pandentia, queque"
            },
            {
                "verse": "A stratis iam excussa cohors, iam turba paratur"
            },
            {
                "verse": "Signa sequi, sterisque tenet iam messibus agros."
            },
            {
                "verse": "Dispositi in turmas rursus legemque severi"
            },
            {
                "verse": "Ordinis ut cuique ante locus ductorque monentur,"
            },
            {
                "verse": "Instaurare vias, prestabant agmina voces"
            },
            {
                "verse": "Tunc, letas celo: gaudet tantique vigoris"
            },
            {
                "verse": "Dux habuisse manus: ripas volucrisque propinquas"
            },
            {
                "verse": "Plavis castra iubet placidam hic perferre quietem."
            },
            {
                "verse": "Rambaldo geniti Venetis fidissima proles"
            },
            {
                "verse": "Huc propere veniunt, lacrimisque et pectora letis"
            },
            {
                "verse": "Ora rigant, leti Marci contingere signa."
            },
            {
                "verse": "O quales iuvenes, sensus, probitasque fidesque"
            },
            {
                "verse": "Hos merito caros faciunt, his dira tirannis"
            },
            {
                "verse": "Invisos tenuit, timuitque: animalia, vinum"
            },
            {
                "verse": "Annonam, Cereremque ferunt, donantque catervis."
            },
            {
                "verse": "Tercia luciferos terras aurora per omnes"
            },
            {
                "verse": "Spargebat radios, cum fortis et impiger ille"
            },
            {
                "verse": "Iani dederat turbis signum sua castra movendi."
            },
            {
                "verse": "Hinc Plavis sulcavit aquas, hinc menia radit"
            },
            {
                "verse": "Tervisii, que clausa tenet qui Vermis in illis"
            },
            {
                "verse": "Presidet, astutus, fidus multumque tirannis."
            },
            {
                "verse": "Horruit aspectu muri dum cernit ab alto"
            },
            {
                "verse": "Militia tanta fulgentes undique campos."
            },
            {
                "verse": "Hinc Petrus transfert acies, vicinaque Mestri"
            },
            {
                "verse": "Iam subit: exustos fumantesque invenit agros"
            },
            {
                "verse": "Atque lares, quos ipse modo preceperat uri"
            },
            {
                "verse": "Mastinus; sed longe alio conceperat ante"
            },
            {
                "verse": "Quam Mestri sua castra loco prudentia docti"
            },
            {
                "verse": "Sistere Marsilii castris, qui noverat oras"
            },
            {
                "verse": "Aptas et bellis; igitur solertia Petri"
            },
            {
                "verse": "Archanum postquam super his fratrisque suique"
            },
            {
                "verse": "Commendat, dicitque viris quos ipse Senatus"
            },
            {
                "verse": "Miserat has partes, gentes sperare propinquas,"
            },
            {
                "verse": "Et motus gestusque suos dempta valerent"
            },
            {
                "verse": "Musonum transire parat, qui limine terras"
            },
            {
                "verse": "Terminat, inde iubet, Mestrinaque rura relinquit:"
            },
            {
                "verse": "Hinc est Miranum, sedes ubi tuta Philippo"
            },
            {
                "verse": "Iam fuerat, nunc strata iacens, exercitus omnis"
            },
            {
                "verse": "Transit, et his audax ductor pernoctat in oris."
            },
            {
                "verse": "Nuncius interea creber perduxit ad aures"
            },
            {
                "verse": "Elapsus fratrum mediis ex hostibus, atque"
            },
            {
                "verse": "Affirmat ubi castra modo quove ordine, quanta"
            },
            {
                "verse": "Viderit, et vulgus rumor ruit altus in omne."
            },
            {
                "verse": "Horrent auditis fratres, et murmura vulgi"
            },
            {
                "verse": "Vulgantis: \"Iam Petrus adest: iam totus in armis"
            },
            {
                "verse": "Brentam hostis transire parat: bellique tirannos"
            },
            {
                "verse": "Cernimus invitos. Ubi nunc magnalia Scale"
            },
            {
                "verse": "Regnantis?\" Audisse pudet: Mastinus ad illos"
            },
            {
                "verse": "Vocibus exivit: \"Quenam trepidantia vobis"
            },
            {
                "verse": "Murmura? Labellis miseras auferte loquelas."
            },
            {
                "verse": "Venerit, inveniet si forsan Petrus, et eius"
            },
            {
                "verse": "Improvisa nimis, preceps audacia casum"
            },
            {
                "verse": "Sentiet infamem: nostri non perdita vis est\"."
            },
            {
                "verse": "Versus et, ad proceres simulatos ille furores"
            },
            {
                "verse": "Ostentat, cunctosque monens urgebat ad arma"
            },
            {
                "verse": "Fertque animum his dictis. \"Hostes tentare necesse"
            },
            {
                "verse": "Ire parate animos bellis si cesserit hostis"
            },
            {
                "verse": "Principio, totum evertet fortuna laborem\"."
            },
            {
                "verse": "Albertus prefertur equis: clangorque tubarum"
            },
            {
                "verse": "Fit multus, iam templa sonant, iam deserit urbem"
            },
            {
                "verse": "Turba fremens bellique putat perferre labores."
            },
            {
                "verse": "Hic equitat, manet ille quidem cui maxima cura"
            },
            {
                "verse": "Est patrie, validusque timor magis ossa cucurrit."
            },
            {
                "verse": "Hunc Venetum terror momentum nec leve bellis"
            },
            {
                "verse": "Ductoris nomen feri memorabile terris"
            },
            {
                "verse": "Incutiunt, fratrisque iubet tunc otius omnes"
            },
            {
                "verse": "Signa sequi cives: etenim Carraria proles"
            },
            {
                "verse": "Ex tunc cum matris fratrumque impulsibus, ambo"
            },
            {
                "verse": "De Rubeis sine labe nefas egere tiranni"
            },
            {
                "verse": "Iam suspecta datur, odio iam redditur intus."
            },
            {
                "verse": "Postquam terga dedit muris et plana revisit"
            },
            {
                "verse": "Plena suis, Scaleque patent campusque susuro"
            },
            {
                "verse": "Murmurat et sonitus mulcebant timpana Martis,"
            },
            {
                "verse": "Constitit Albertus, prebensque ad menia vultum:"
            },
            {
                "verse": "\"Grata michi et dulcis, rerum pars optima\", dixit,"
            },
            {
                "verse": "\"Padua tota vale, frenum si verterit hostis,"
            },
            {
                "verse": "Retrogrado repetens Mote tentoria cursu,"
            },
            {
                "verse": "Vel si victores superata mole furentum"
            },
            {
                "verse": "Hunc erimus properamus\", ait, \"tu protinus alas"
            },
            {
                "verse": "Accipe, venturi nostri quoque causa triumphi"
            },
            {
                "verse": "Ipsa eris, hic regni sedes, hic gloria nostra\"."
            },
            {
                "verse": "Sic fatur lacrimans: turmisque imponit habenas,"
            },
            {
                "verse": "Et fluvii qua parte prior gradientibus offert"
            },
            {
                "verse": "Se, sistit dubius: tercentos agmine lectos"
            },
            {
                "verse": "Destinat, hostiles motus videantque ferantque."
            },
            {
                "verse": "Nec minus interea noctis caligine celo"
            },
            {
                "verse": "Vix bene purgato, Petrus iam sumpserat arma,"
            },
            {
                "verse": "Atque feras acies campos permoverat omnes,"
            },
            {
                "verse": "Ad Brentam properans: media iam luce propinqua"
            },
            {
                "verse": "Applicat ad ripas, ubi nuncius certior illi"
            },
            {
                "verse": "Hostili de parte means, pulcro ordine cuncta"
            },
            {
                "verse": "Explorata refert, nec dum sermone peracto"
            },
            {
                "verse": "Eminus intrantem latos de litore vidit"
            },
            {
                "verse": "Trans ripam campos aciem: crediditque tirannum"
            },
            {
                "verse": "Pone sequi: socios Petrus tunc excitat omnes."
            },
            {
                "verse": "Nec mora cunctantem magno cum fragmine ripe"
            },
            {
                "verse": "Educto deiecit equum mucrone corusco,"
            },
            {
                "verse": "Gurgite de medio, discriminis, immemor omnis,"
            },
            {
                "verse": "Comtemptorque hostis, freno suspensus et armis,"
            },
            {
                "verse": "\"Ite viri\" clamat \"sic vos in prelia primus"
            },
            {
                "verse": "Ducere sic rapidos transmittere protinus amnes"
            },
            {
                "verse": "Et sic invisas voveo perfringere Scalas:"
            },
            {
                "verse": "Credite me non deesse ducem: ducis arma secutis"
            },
            {
                "verse": "Summa aderunt, victoque metu fortuna iuvabit\"."
            },
            {
                "verse": "Precipitant cuncti fluvio, puduitque secutos,"
            },
            {
                "verse": "Agmina transibant ripas, alvumque minorem,"
            },
            {
                "verse": "Acrior et campum sonipes rapit, et pedes arva"
            },
            {
                "verse": "Implet ovans, umbraque armorum incenditur unda."
            },
            {
                "verse": "Hic primum stans Petrus ait: \"Properate cohortes,"
            },
            {
                "verse": "Hinc hostes, hinc arma, manus inimicaque signa:"
            },
            {
                "verse": "Nulla fides pacis, venie spes nulla petende,"
            },
            {
                "verse": "Si cadat adversis turba hec impulsa catervis;"
            },
            {
                "verse": "Ite simul: vigeant animi, nec vana feretis"
            },
            {
                "verse": "Premia cum spoliis, promissaque dona dabuntur,"
            },
            {
                "verse": "Fortuna prestante locum. Properare iubemus,"
            },
            {
                "verse": "In Scalas fortuna parat nos ire volentes."
            },
            {
                "verse": "Ecce dies semper nostris optata triumphis:"
            },
            {
                "verse": "Vincite iam victos, nostro gaudete triumpho\"."
            },
            {
                "verse": "In castris fremuere omnes, placuitque verendi"
            },
            {
                "verse": "Mente una, votoque pari decreta ducisque"
            },
            {
                "verse": "Iussa sequi; fortesque vovent in prelia destras."
            },
            {
                "verse": "Imminet armorum rabies strepitusque virorum"
            },
            {
                "verse": "Sidera concutiunt et nubila vocibus implent."
            },
            {
                "verse": "Iamque Paludelli calcatas undique ripas"
            },
            {
                "verse": "Deseruere acies, sonita quatit ungula campum,"
            },
            {
                "verse": "Militat ante alios, ante omnia signa suorum"
            },
            {
                "verse": "Armipotens Petrus, sed quos premiserat hostis"
            },
            {
                "verse": "Precipiti rediere gradu, ductorque cohortis"
            },
            {
                "verse": "Alberti quamquam tenui tacitoque susurro"
            },
            {
                "verse": "Auribus instillet seriem, iam murmura cunctis"
            },
            {
                "verse": "Insurgunt, stimulant dubias mentesque timores,"
            },
            {
                "verse": "Iam rumor iam fama volans annunciat hostes."
            },
            {
                "verse": "Ut belli sensitque metum, gentemque propinquam,"
            },
            {
                "verse": "Innumerasque acies pronasque in prelia cunctos,"
            },
            {
                "verse": "Horruit Albertus. virtusque deserit artus,"
            },
            {
                "verse": "Stat gelidus per membra cruor, mutata paventem"
            },
            {
                "verse": "Testatur facies animum: iam deserit arva,"
            },
            {
                "verse": "Festinoque gradu Patavium properavit in urbem:"
            },
            {
                "verse": "Discedunt acies castris rebusque relictis,"
            },
            {
                "verse": "Indecoresque fuga puduit sine marte reverti."
            },
            {
                "verse": "Quod postquam Petro celeri pede nuncius affert"
            },
            {
                "verse": "Corde furens, turbasque vocans, prolatus ab ira,"
            },
            {
                "verse": "\"Quem petii, quem corde tuli, quem stare putabam"
            },
            {
                "verse": "Eripuit fortuna\", tonat, camposque relinquens"
            },
            {
                "verse": "Se tulit in muros: \"Requiem iam sumere fas est\","
            },
            {
                "verse": "Inquit, et his dictis, acies recreare sub illa"
            },
            {
                "verse": "Nocte iubet, campisque locat: victumque vehentes"
            },
            {
                "verse": "Suspirant ad plaustra boves, castrisque propinquant"
            },
            {
                "verse": "Tunc epulis vinoque vacant, post vilia vilis"
            },
            {
                "verse": "Hostis gesta canunt: Patavos hinc cernere fumos"
            },
            {
                "verse": "Affectant: meminere alii solatia terre."
            },
            {
                "verse": "Postquam sollicitas satiarunt prandia turmas,"
            },
            {
                "verse": "Murmure deposito, commissa est undique cura"
            },
            {
                "verse": "Per vigiles nocturna suos, ne ledetur hostis."
            },
            {
                "verse": "Mane novo sonuere tube: dux impiger inde"
            },
            {
                "verse": "Hospita castra levans, collecto milite, Sacci"
            },
            {
                "verse": "Plebatum versus dum pergeret obvia venit"
            },
            {
                "verse": "Turba frequens, miseranda satis iuvenesque senesque"
            },
            {
                "verse": "Quos plebatus alit: quorum qui maximus evo"
            },
            {
                "verse": "Affatur Petrus, tali sermone locutus:"
            },
            {
                "verse": "\"Si cladem in nostram si forte ad damna venitis"
            },
            {
                "verse": "Si nostram impetitis plebem, si, nostra paratis"
            },
            {
                "verse": "Tecta subire viri, si prelia dira movetis,"
            },
            {
                "verse": "Que merces que fama aderit? Preciumve laboris"
            },
            {
                "verse": "Quid dabitur, si nostra cohors, famulique domusque"
            },
            {
                "verse": "Cedimus a laribus? Flavis qui vivimus arvis"
            },
            {
                "verse": "Hec bellis non usa manus, non novimus arma,"
            },
            {
                "verse": "Ad saca conspicui, pecudumque boumque labores:"
            },
            {
                "verse": "Sed si moturi, ut fama est, iuga nostra venitis"
            },
            {
                "verse": "Victores speramus\", ait, \"nos omnia vestris"
            },
            {
                "verse": "Tradimus imperiis: lux hec placidissima nobis\"."
            },
            {
                "verse": "Petrus ad hec: \"In cladem hostis casusque venimus"
            },
            {
                "verse": "Servandasque domos et predia vestra tuenda:"
            },
            {
                "verse": "Gaudete et rerum vestras apponite curas,"
            },
            {
                "verse": "Copia portetur nostris accomoda castris,"
            },
            {
                "verse": "Sub precio tradenda, tamen quod laudet honestas\"."
            },
            {
                "verse": "Talibus auditis, letos ad sidera vultus"
            },
            {
                "verse": "Turba tulit, gratesque ferens studiosa ministrat"
            },
            {
                "verse": "Opportuna viris: erat undique fertilis ora."
            },
            {
                "verse": "Sacra dies aderat, cunctis qua novus ab imbre"
            },
            {
                "verse": "Mensis festa colit sanctis, et pinguior anser"
            },
            {
                "verse": "Romanis editur: solito non ipse rigore"
            },
            {
                "verse": "Scorpius urgebat, signum quam triste tirannis."
            },
            {
                "verse": "Non imbres properabat hiems, non fulgura nubes,"
            },
            {
                "verse": "Non veniunt nebule, non spissant vertice celum,"
            },
            {
                "verse": "Non maduere nives, campos non bruma rigabat,"
            },
            {
                "verse": "Sed facies renovata poli, verisque videtur"
            },
            {
                "verse": "Temperies, clare faciat censura potentis"
            },
            {
                "verse": "Omnia, contendunt populi, delere nefandis"
            },
            {
                "verse": "Criminibus pressos, statuit qui forte tirannos."
            },
            {
                "verse": "Additur atque fides facto, quia fervida sopit"
            },
            {
                "verse": "Ira furens iuvenum, quasi iam prostrata videtur,"
            },
            {
                "verse": "Nec prosunt valide dextre innumerosaque turba"
            },
            {
                "verse": "Hostibus, ut tentent patulis occurrere campis."
            },
            {
                "verse": "His postquam Petrus socios recreavit in oris,"
            },
            {
                "verse": "Bis tribus et turmas opulentia grata diebus"
            },
            {
                "verse": "Iam satiat, tunc castra movet, ductorque subintrat"
            },
            {
                "verse": "Marsilius frater, Patavas qui noverat oras."
            },
            {
                "verse": "Hic preconceptam properato milite tendit"
            },
            {
                "verse": "Ad Buvolentam, sedes ubi grata maniplis,"
            },
            {
                "verse": "Atque hosti qua nullis magis damnosa videtur."
            },
            {
                "verse": "Hec gemino, gradibusque super circumdata rivo est,"
            },
            {
                "verse": "Hac versus boream stadiis triginta duobus"
            },
            {
                "verse": "Totque iterum per plana quidem, felicia quondam"
            },
            {
                "verse": "Menia que statuit duris elapsus Achivis"
            },
            {
                "verse": "Anthenor distant: colles monstrantur ab Austro,"
            },
            {
                "verse": "Vina quibus generosa leguntur, fructusque suaves,"
            },
            {
                "verse": "Predulcesque favos, oleum, pinguesque ferinas."
            },
            {
                "verse": "At casus qua parte patet, via ducit amenas"
            },
            {
                "verse": "Qua ditione tenet Vicentia proxima ad oras;"
            },
            {
                "verse": "Equoreas ortus dat partes, datque paludes,"
            },
            {
                "verse": "Navibus huc Veneti fluvio properantque feruntque"
            },
            {
                "verse": "Nutrimenta viris, firmant et robore sedem."
            },
            {
                "verse": "Interea Petrus muros perterritat urbis,"
            },
            {
                "verse": "Et stetit ante fores, clausos bellisque tirannos"
            },
            {
                "verse": "Invitat, sonuere tube, timor occupat illos,"
            },
            {
                "verse": "Nec audent exire palam. Tunc sistit in illis"
            },
            {
                "verse": "Electam campis aciem: partique suorum"
            },
            {
                "verse": "Imperat et suadet, cunctis intendere damnis."
            },
            {
                "verse": "Nec mora: discurrunt equites, peditesque sequuntur,"
            },
            {
                "verse": "In predam posuere lares, magnamque ruentes"
            },
            {
                "verse": "Dant stragem late, domibus incendia ponunt."
            },
            {
                "verse": "In predam posuere boves, animalia campi"
            },
            {
                "verse": "Ceteri denudant agros atque ubere calles,"
            },
            {
                "verse": "In predam cadit omne nemus silveque latebra:"
            },
            {
                "verse": "Dispersi redeunt predis et rebus onusti;"
            },
            {
                "verse": "Visa repleta bonis Bacumque evolvere certant,"
            },
            {
                "verse": "Et Cererem, rudibusque locant hec omnia castris."
            },
            {
                "verse": "Menibus at fratres, tanti dispendia casus"
            },
            {
                "verse": "Dum cernunt clausi, surgunt de pectore cure"
            },
            {
                "verse": "Mordaces, dolor atque labor, rumpuntur oborte"
            },
            {
                "verse": "Luminibus lacrime, et suspira cordis abunda"
            },
            {
                "verse": "Iam puduit Venetos, nimio seducta furore"
            },
            {
                "verse": "Quod, salis intentu, statuit fraterna tirannis"
            },
            {
                "verse": "Equoris ad fines, sic sic dimittere castrum."
            },
            {
                "verse": "Electos igitur proceres, probitate probatos"
            },
            {
                "verse": "Conspicuo sensu, Dux inclitus atque Senatus"
            },
            {
                "verse": "Aggeris ad partes mittunt, armisque virisque"
            },
            {
                "verse": "Egregie fultos, alii qui preses in illis"
            },
            {
                "verse": "Litoribus Petro preerat, quo vertere possit"
            },
            {
                "verse": "Assistant castrum, que iubent mulcere furentes"
            },
            {
                "verse": "Inclusos monitis, atque hinc retinere cruores"
            },
            {
                "verse": "Accelerans postquam castris manus ista potenter"
            },
            {
                "verse": "Iungitur, opponit vicinis pectora Petrus"
            },
            {
                "verse": "Confestim Scalis, medias discrimine parvo"
            },
            {
                "verse": "Et sulcavit aquas, intrans conamine campos"
            },
            {
                "verse": "Hostiles fortique invadit robora giro."
            },
            {
                "verse": "Nec fuit auxilio sonipes, nec miles in armis,"
            },
            {
                "verse": "Contentusque suis Leo ducit agmina circum."
            },
            {
                "verse": "In stimulos posuere animos, hostesque timentes"
            },
            {
                "verse": "Nobilitas intenta facit, sed denique mentes"
            },
            {
                "verse": "Vertit in arma timor iuvenum riguere parentes"
            },
            {
                "verse": "Arguit hos mulcetque monens Spiritellus, et inquit:"
            },
            {
                "verse": "\"Quid geris heu gravidum tanta et formidine pectus"
            },
            {
                "verse": "Vana cohors? Quid iam trepidas? Quid corruis amens?"
            },
            {
                "verse": "Quid iam mente furis? Nondum tibi defuit armis"
            },
            {
                "verse": "Nostra fides, socios nostros cunctosque videtis"
            },
            {
                "verse": "Illesos. Que bella tument? Que copia rerum"
            },
            {
                "verse": "Defuit hic? Frumenta carent? Aut vina negantur?"
            },
            {
                "verse": "Nondum dira fames, nondum sitis arida: vires"
            },
            {
                "verse": "Ingentes validasque manus speramus adesse:"
            },
            {
                "verse": "Vincere si fas est, par gloria, denique victis"
            },
            {
                "verse": "Par scelus atque metus: gratis decorare fideles"
            },
            {
                "verse": "Mastinus novit, largisque assistere donis\"."
            },
            {
                "verse": "Ad castrum pontes aditus quisve exitus inde"
            },
            {
                "verse": "Circumquaque ruunt Veneti, nec Clugia parcit"
            },
            {
                "verse": "Aggeribus fossisque novis circundere clausos,"
            },
            {
                "verse": "Hec vires animosque prebet vicina labori:"
            },
            {
                "verse": "Huius causa agitur, totis hec nisibus instat,"
            },
            {
                "verse": "Hec audenda parat, sine qua nil carmine dignum"
            },
            {
                "verse": "Illi ad noctu[r]nos vigilantia lumina tradunt"
            },
            {
                "verse": "Insidias, valis vigilant, mutique laborant"
            },
            {
                "verse": "Nocte gemunt trepidi, venie spes sola future,"
            },
            {
                "verse": "Solaturque Ducis pietas et gloria fame."
            },
            {
                "verse": "Luce alia, iussu procerum, Donatus ad illos"
            },
            {
                "verse": "Nuncius ista movet: \"Quid terram aut equora nostra"
            },
            {
                "verse": "Venisti turbare?\" inquit \"Que vestra putatis"
            },
            {
                "verse": "O miseri? Que causa tulit? Fortuna paravit"
            },
            {
                "verse": "Vos Ducis ad gladios: date, consulo, terga furori,"
            },
            {
                "verse": "Quod cadat ira recens: veneranda potestas"
            },
            {
                "verse": "Est vestris miseranda malis: si obstare paratis"
            },
            {
                "verse": "In vanum certe struitis, si federa nostra negatis,"
            },
            {
                "verse": "Vos valis licet inclusos circundare cura est,"
            },
            {
                "verse": "Missaque ponderibus agitabunt pondera quaque:"
            },
            {
                "verse": "Omne genus pestis dabimus, non ista movemus"
            },
            {
                "verse": "Quod vires careant animique in prelia desint,"
            },
            {
                "verse": "Cernitis ut Veneti veniunt? Iam prata coronant."
            },
            {
                "verse": "Equoris et turmis resonant ferventibus unde."
            },
            {
                "verse": "Nobilitas et enim, si iam permitteret usum"
            },
            {
                "verse": "Pugnandi, solo verterent hec castra tumultu."
            },
            {
                "verse": "Sed timet illa deos, non bello aut sanguine fuso"
            },
            {
                "verse": "Gaudet habere viros\". Sic postquam vocibus orsus"
            },
            {
                "verse": "Estuat auditis Spiritellus et ora resolvens:"
            },
            {
                "verse": "\"Tolle animos quicumque tonas, nos summa verendi"
            },
            {
                "verse": "Mastini mandata sequi decet: ecce tenendam,"
            },
            {
                "verse": "Imperio titulisque suis ac nomine Scale"
            },
            {
                "verse": "Terram hanc ille dedit, dabit ille potentes"
            },
            {
                "verse": "Armatosque viros, paces vestrasque negamus"
            },
            {
                "verse": "Blanditias, nos arma decet portare, necesse est"
            },
            {
                "verse": "Seva pati, cladem gelidos patiemur et imbres,"
            },
            {
                "verse": "Tormentique modos, et vulnera dira, cruores"
            },
            {
                "verse": "Fundere, de vetito maculato et corpore morsus"
            },
            {
                "verse": "Sumere; sic animas dedimus, sic vincere nostri est,"
            },
            {
                "verse": "Et sic velle mori. Non federa vestra movebunt"
            },
            {
                "verse": "Sed nec pila stupent, terramque relinquite nobis."
            },
            {
                "verse": "Hec vestro portate Duci\". Tamen ille, calentis"
            },
            {
                "verse": "Inde vultus referens rabidos, procerum applicat auri."
            },
            {
                "verse": "Estuant auditis, insurgunt tedia castris"
            },
            {
                "verse": "Quod pacem, quod pacta negent, iam saxa ferebant,"
            },
            {
                "verse": "In geminas struxere manus, iam penna minatrix"
            },
            {
                "verse": "Erigitur, proceresque viros, aciesque propinant"
            },
            {
                "verse": "In castri cladem; stat Lauredanus in agro"
            },
            {
                "verse": "Marcus, et hortatur socios, turbisque paratis"
            },
            {
                "verse": "Ad pugnam riguere hostes, iterumque retractat"
            },
            {
                "verse": "Ad pacem, si pacta placent, idemque monebat"
            },
            {
                "verse": "Clausos firmarant turbe, iam prelia, dicens:"
            },
            {
                "verse": "\"In vestros iurata manus quecumque cruores;"
            },
            {
                "verse": "Si cladem fugitis, monitus inserpite nostros,"
            },
            {
                "verse": "Sumite materiam venie qui dira movetis\"."
            },
            {
                "verse": "Ille ruit calidos iterum cum voce furores:"
            },
            {
                "verse": "\"Ante quidem fingant animas cum sanguine nostras"
            },
            {
                "verse": "Rursus\" ait, \"turbe quocumque ex turbine vestre"
            },
            {
                "verse": "Assumus: hanc legem telis gladiisque feremus"
            },
            {
                "verse": "Dum liceat vestris\". Proceres turbantur et ecce"
            },
            {
                "verse": "Iam Veneti turres castrique ingentia valis"
            },
            {
                "verse": "Obvia castra levant, trabiumque ex vimine catum"
            },
            {
                "verse": "Constituunt, posuere super terraque recepta"
            },
            {
                "verse": "Terga boum, pars prima patens, ariesque subactus"
            },
            {
                "verse": "Intus agens fossasque super fossasque laborant"
            },
            {
                "verse": "Herere hunc, nec dum interius qui robora vali"
            },
            {
                "verse": "Perfoderent posuere viros: iam pila vibrantur,"
            },
            {
                "verse": "Dant mutuas hinc inde ruinas, fecere tumultum."
            },
            {
                "verse": "Iam strepitus belli est, bellum undique bellum,"
            },
            {
                "verse": "Constituunt proceres, feriuntur corpora telis,"
            },
            {
                "verse": "Saxa cadunt, galeasque premunt, clipeosque nitentes,"
            },
            {
                "verse": "Et percussa sonant telis ferentibus arma"
            },
            {
                "verse": "Excutit in sedem librato pondere fonde,"
            },
            {
                "verse": "Quam pellit predocta manus i \u00e2\u0080"
            },
            {
                "verse": "Quisque sibi metui est, at dum Spiritellus"
            },
            {
                "verse": "Erectam in campos fundam diverberat, ecce"
            },
            {
                "verse": "Machina terribili saxo per nubila frendens"
            },
            {
                "verse": "Terga viri cruciatque terit, sociosque propinquos,"
            },
            {
                "verse": "Disserat, et terre lignorum robora mandat."
            },
            {
                "verse": "Infremuere omnes, mestique in corde timores"
            },
            {
                "verse": "Procumbunt, gelidisque animis metus incubat amens."
            },
            {
                "verse": "Atque aliquis, stimulante metu, sociosque requirens,"
            },
            {
                "verse": "Talia cum gemitu suspiria pectore traxit:"
            },
            {
                "verse": "\"O misere sortis contundite pectora turbe,"
            },
            {
                "verse": "Desperare decet, scale nostrisque videmus"
            },
            {
                "verse": "Tela parata malis: quis queritur exitus? Unde"
            },
            {
                "verse": "Si liceat tentare fugam? Stant prelia circum:"
            },
            {
                "verse": "Quaque patent hostes, fedarunt corpora castrum"
            },
            {
                "verse": "Nostra quidem scitis: nostris nos proxima nostris"
            },
            {
                "verse": "Huc duxit fortuna malis, nec longa loquamur:"
            },
            {
                "verse": "Non modus est numero peditum, sunt equora proris"
            },
            {
                "verse": "Plena novis, Venetumque rates sine fine feruntur."
            },
            {
                "verse": "Decipimur, tenuit clausas fecitque nocentes"
            },
            {
                "verse": "Scale spes et amor. Mavis nos omine diro"
            },
            {
                "verse": "Huc tulit heu miseros et tis, Segatine, pudenda"
            },
            {
                "verse": "Simplicitas et vana fides: quid tanta iuventus"
            },
            {
                "verse": "Te patiente cadet? Nostris que gloria Scal \u00e2\u0080"
            },
            {
                "verse": "Si clausos fortuna ruat? Si \u00e2\u0080"
            },
            {
                "verse": "Iam fossas catus, nostros tormen \u00e2\u0080"
            },
            {
                "verse": "Si placet tentemus\", ait, \"perten \u00e2\u0080"
            },
            {
                "verse": "Stabat et a vultu cuncti ti \u00e2\u0080"
            },
            {
                "verse": "Unde et concordant dictis his \u00e2\u0080"
            },
            {
                "verse": "Affatus proceres: prona cen \u00e2\u0080"
            },
            {
                "verse": "Obtinuit, firmatque, libens hec \u00e2\u0080"
            },
            {
                "verse": "Ut nisi succursus venturis \u00e2\u0080"
            },
            {
                "verse": "A Scalis veniat liceat disce[dere]"
            },
            {
                "verse": "Et fragiles portare gazas: custode recepto"
            },
            {
                "verse": "Nuncius e turba lectus notusque tirannis"
            },
            {
                "verse": "Hostibus elapsus mediis iam tendit ad urbem;"
            },
            {
                "verse": "Quem cum Mastinus lacrimarum flumine mersum"
            },
            {
                "verse": "Vidisset: \"Ne differ\", ait, \"misero medicina malorum"
            },
            {
                "verse": "Sortem nosce suam\": pronus tunc excipit ille."
            },
            {
                "verse": "\"Clare, meis animum dignare afferre loquelis"
            },
            {
                "verse": "Da faciem verbis, nostras circumspice mentes,"
            },
            {
                "verse": "Et gentis miserere tue: nos bella furentum"
            },
            {
                "verse": "Sustulimus: cedes, casus variosque ruinas"
            },
            {
                "verse": "Proximaque exiguo cohibet nos machina campo"
            },
            {
                "verse": "Litoribus plenis et bella parata carinis"
            },
            {
                "verse": "Conspicimus, pavor est tantorum aspicere,"
            },
            {
                "verse": "Et fossa iam catus habet, iam denique nostram"
            },
            {
                "verse": "Stravisset valum gens hec sparsura cruores;"
            },
            {
                "verse": "Sed miseranda cohors tanto perterrita casu,"
            },
            {
                "verse": "Obtinet a Venetis firmatque, dato obside, fedus,"
            },
            {
                "verse": "Ut nisi succursus venturis octo diebus"
            },
            {
                "verse": "Mittatur, tutos liceat abscedere vita\"."
            },
            {
                "verse": "Dat questus de corde graves Mastinus et illi"
            },
            {
                "verse": "Hac fatur cum voce dolens: \"Reddite castrum,"
            },
            {
                "verse": "Auxilii vires non est sperare necesse,"
            },
            {
                "verse": "Insidias Petrus nostro pretendit ovili\""
            },
            {
                "verse": "Talia dum fatur demens, nox clauserat atris"
            },
            {
                "verse": "Lapsa polos tenebris, requiem vexata tirannis"
            },
            {
                "verse": "Sola petit thalami gravibus circundata curis,"
            },
            {
                "verse": "Sed somnis caruere oculi, prostrata reluctant"
            },
            {
                "verse": "Membra thorum, fluxere graves a corde procelle."
            },
            {
                "verse": "Mane oritur; redit ille celer, legata retractat,"
            },
            {
                "verse": "Congaudent socii vitasse pericula mortis,"
            },
            {
                "verse": "Iam castrum linquunt, patrie iam tecta relicte"
            },
            {
                "verse": "Non leti repetunt, fedus servatur utrinque."
            },
            {
                "verse": "Hoc subeunt proceres, nova menia fortia turres"
            },
            {
                "verse": "Mirantur, quod fecit opus Segatinus in illis:"
            },
            {
                "verse": "Cernere iuvit eos, quicquid fecere labores"
            },
            {
                "verse": "Quod subite struxere manus cunctisque placebat."
            },
            {
                "verse": "Alme Cicilie feste, de mense novembris,"
            },
            {
                "verse": "Et veneris fuit illa dies, sunt reddita castra"
            },
            {
                "verse": "\u00e2\u0080\u00a0 is currentibus annis"
            },
            {
                "verse": "\u00e2\u0080\u00a0 [i]ndictio quinta manebat"
            },
            {
                "verse": "\u00e2\u0080\u00a0 inclitus et venerandus"
            },
            {
                "verse": "\u00e2\u0080\u00a0 ex ordine velli"
            },
            {
                "verse": "\u00e2\u0080\u00a0 e vellere censens,"
            },
            {
                "verse": "\u00e2\u0080\u00a0 presumpta furoris,"
            },
            {
                "verse": "\u00e2\u0080\u00a0 sermone vetusto"
            },
            {
                "verse": "\u00e2\u0080\u00a0 cellam, sic contigit istic."
            }
        ]
    ]
}