{
    "author": "Guarino Veronese",
    "title": "appendix",
    "url": "http://www.poetiditalia.it/texts/GUARINO|appe|001",
    "text": [
        [
            {
                "verse": "Qui fueram graecae et romanae gloria linguae"
            },
            {
                "verse": "Hic iaceo et cineres haec habet urna meos."
            },
            {
                "verse": "Pierides flevere deae, mea funera flerunt"
            },
            {
                "verse": "Naiades et maesta flevit Apollo lyra."
            },
            {
                "verse": "Palladis et flerunt septem pia turba sorores,"
            },
            {
                "verse": "Quae reddunt similes nosque pares superis."
            },
            {
                "verse": "Ut sua Maeonium deflevit Graecia vatem,"
            },
            {
                "verse": "Sic Victorinum Feltria terra gemit."
            }
        ],
        [
            {
                "verse": "Quod nec regna iuvant nec magna potentia saecli"
            },
            {
                "verse": "Omnibus exemplo rex Leonellus erit,"
            },
            {
                "verse": "Quem mors saeva tulit composta pace regentem"
            },
            {
                "verse": "Caelitus imperio tradita regna suo,"
            },
            {
                "verse": "Tempore quo celebri Studio Ferraria claret,"
            },
            {
                "verse": "Cuius pro meritis nomen in orbe tenet."
            },
            {
                "verse": "Quam sapiens prudensque fuit rex quamque benignus,"
            },
            {
                "verse": "Conscia sunt Latii fortia facta ducum."
            },
            {
                "verse": "Alfonsi Venetumque manet concordia vivax"
            },
            {
                "verse": "Iam virtute sua, qua super astra volat."
            }
        ]
    ]
}