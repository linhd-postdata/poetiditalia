{
    "author": "carmina libraria",
    "title": "Antonius Mizaldus, de mundi sphaera seu cosmographia",
    "url": "http://www.poetiditalia.it/texts/CARM_LIB|miza|001",
    "text": [
        [
            {
                "verse": "Orontii Finaei Regii Lutetiae mathematicarum professoris prosopopeia ad cosmographicum Mizaldi opusculum"
            }
        ],
        [
            {
                "verse": "Heus, quo tam praeceps Mizaldi sphaerula tendis?"
            },
            {
                "verse": "Praestaret latuisse domi. Nam tristis ubique"
            },
            {
                "verse": "Invidus oblatrat, cuius lacerabere morsu"
            },
            {
                "verse": "Ni tibi prospicias.  Male cognita tempora sunt haec"
            },
            {
                "verse": "Quae multos gignunt, qui cum nil edere prosint"
            },
            {
                "verse": "Dignum laude, tamen gaudent maledicere doctis."
            },
            {
                "verse": "Carpendisque aliis famam venantur inanem."
            },
            {
                "verse": "Hos prudens refuge et doctos inquire bonosque"
            },
            {
                "verse": "Illis ex animo (nisi me praesagia fallunt)"
            },
            {
                "verse": "Grata eris, ac hilari vultu spectabere. Vade,"
            },
            {
                "verse": "Vade igitur felix, Mizaldi sphaerula quando"
            },
            {
                "verse": "Est tibi sic visum, et longissima tempora vive"
            },
            {
                "verse": "Authorisque tui nomen diffundere perge."
            }
        ]
    ]
}