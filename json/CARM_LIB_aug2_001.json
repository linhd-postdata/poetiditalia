{
    "author": "carmina libraria",
    "title": "Augustinus, de trinitate",
    "url": "http://www.poetiditalia.it/texts/CARM_LIB|aug2|001",
    "text": [
        [
            {
                "verse": "Aequora si penetrat Cyclops latera ardua necdum"
            },
            {
                "verse": "Tingens; oceanum si brevis urna capit"
            },
            {
                "verse": "Mirabor; Sed si mortalia dicere corda"
            },
            {
                "verse": "Ausint principium vivere et esse Dei."
            },
            {
                "verse": "Deus stupet, horrescit ratio, pavet inscia lingua;"
            },
            {
                "verse": "Credula vix ea res difficilis sed erit."
            },
            {
                "verse": "Quos ter quinque igitur pater Augustine libellos"
            },
            {
                "verse": "Praescripti a trino legimus usque Deo."
            },
            {
                "verse": "Nec sat erat legisse semel: quadratur ubique,"
            },
            {
                "verse": "Biblia concordans mendaque tersa cadit."
            },
            {
                "verse": "Quo fit: sublimem te aquilam dixisse pigebit:"
            },
            {
                "verse": "Aethera transcendunt cum tua scripta nimis."
            },
            {
                "verse": "Sed tibi quicquid erit laudis summique volatus"
            },
            {
                "verse": "Alitis: his nostris versibus ecce damus."
            },
            {
                "verse": "Nulla etiam anteferam: quaecumque volumina forte"
            },
            {
                "verse": "Pagina sancta tenet vir venerande tuis."
            },
            {
                "verse": "Impare nempe deos numero gaudere probasti"
            },
            {
                "verse": "Orsus ab excelso singula terna facis."
            },
            {
                "verse": "Numine sancte tuo pater o tueare Ioannes"
            },
            {
                "verse": "De Amerbach praesens qui tibi pressit opus."
            }
        ]
    ]
}