{
    "author": "Giovanni del Virgilio",
    "title": "bucolica",
    "url": "http://www.poetiditalia.it/texts/DEL_VIRG|buco|001",
    "text": [
        [
            {
                "verse": "Ite, precor, pariter numeri, gremiumque salutis"
            },
            {
                "verse": "Ferte viro aonis reserat cui ianua silve:"
            },
            {
                "verse": "Ite, precor, via quippe brevis nulloque labore"
            },
            {
                "verse": "Est vobis adeunda; procul nam saxea moles"
            },
            {
                "verse": "Et scopuli, nullumque potest occurrere levum."
            },
            {
                "verse": "Non vos belligeri vultus decernere martis,"
            },
            {
                "verse": "Iam non antei libie residentis in antris."
            },
            {
                "verse": "Ibitis ymo viri quem pascunt pascua cigni"
            },
            {
                "verse": "Et quem virgilii grandis sapientia nutrit."
            },
            {
                "verse": "Postera sit vobis prontissima cura precandi"
            },
            {
                "verse": "Quatenus involucrum, quamvis sit forte ligatum,"
            },
            {
                "verse": "Solvat et acephali michi libri metra severi"
            },
            {
                "verse": "Mictat, Virgilio sed non sapienter adempta."
            }
        ]
    ]
}