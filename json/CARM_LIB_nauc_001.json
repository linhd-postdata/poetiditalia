{
    "author": "carmina libraria",
    "title": "Iohannes Nauclerus, de simonia",
    "url": "http://www.poetiditalia.it/texts/CARM_LIB|nauc|001",
    "text": [
        [
            {
                "verse": "tetrastichon H. Bebel ad lectores"
            }
        ],
        [
            {
                "verse": "Noscere si lector funesta Simonis iniqui"
            },
            {
                "verse": "Crimina delectant sacrilegumque nefas;"
            },
            {
                "verse": "I cito nec tardes nostrum voluisse libellum"
            },
            {
                "verse": "Qui tibi doctrina ubere fonte dabit."
            }
        ],
        [],
        [
            {
                "verse": "elegia Heinrici Bebel iustingensis. Ad omnium laudatarum artium cosultissimum virum ac patronum singularem Ioannem Nauclerum Thubingensis ecclesiae prepositum gymnasiique Cancellarium"
            },
            {
                "verse": "in Simoniacos"
            }
        ],
        [
            {
                "verse": "Eximios inter cunctis memorande diebus"
            },
            {
                "verse": "O Nauclere viros et probitatis honos,"
            },
            {
                "verse": "Quod modo suscepta est per te provincia rerum"
            },
            {
                "verse": "Scribere sacrarum de ambitione librum"
            },
            {
                "verse": "Et solet a nostris nunc illa simonia dici"
            },
            {
                "verse": "(Namque Simon sceleris hic magus auctor erat)"
            },
            {
                "verse": "Rem facis imprimis dignam nec laude carentem"
            },
            {
                "verse": "Atque sacerdoti iure cavenda mones."
            },
            {
                "verse": "Nam cum dira Iues vitiorum regnet in orbe"
            },
            {
                "verse": "Infandumque scelus agmine cuncta trahat,"
            },
            {
                "verse": "Nulla tamen maior pestis. Vesania nulla"
            },
            {
                "verse": "Illius exuperat impietatis iter."
            },
            {
                "verse": "Quod si non fallar, si sim non sordidus auctor"
            },
            {
                "verse": "Divitiae pingues hoc peperere malum."
            },
            {
                "verse": "Omne malum nobis funesta pecunia primum"
            },
            {
                "verse": "Intulit et fortis luxuriantis opes."
            },
            {
                "verse": "Praestabat quondam castos ecclesia mores"
            },
            {
                "verse": "Cum Petrus in summa sede regebat inops;"
            },
            {
                "verse": "Cum nondum marmor crustataque tecta ferebat"
            },
            {
                "verse": "Ipse locus templi gemmiferasque trabes."
            },
            {
                "verse": "Cana fides mundo viguit cum paupere cultu"
            },
            {
                "verse": "Stabat in exigua fervens aede calix."
            },
            {
                "verse": "Tunc viguit virtus, tunc nos Astrea colebat"
            },
            {
                "verse": "Iusque suo pretio docta Minerva fuit."
            },
            {
                "verse": "Pontificum at postquam paupertas sobria cessit"
            },
            {
                "verse": "Et capiat luxus quos sacer ornat honos,"
            },
            {
                "verse": "Nullum crime avest facinusque cupidinis atque"
            },
            {
                "verse": "Aurum omnes pulsas iam pietate colunt."
            },
            {
                "verse": "Victa fugit bonitas, aurum veneramur in orbe"
            },
            {
                "verse": "Auro lex cessit mox sine lege pudor."
            },
            {
                "verse": "Auro pulsa fides, auro celestia dona"
            },
            {
                "verse": "Mercamur, tanta est ambiotiosa fames"
            },
            {
                "verse": "At sunt iam plures qui iusta vocabula turpi"
            },
            {
                "verse": "Praetendunt sceleri et talia verba vomunt:"
            },
            {
                "verse": "\"Emptor ego non sum, sed munus munere penso"
            },
            {
                "verse": "Sic homines lusos credit et ipse deos."
            },
            {
                "verse": "At vos praesbyteri (res non est parva) videte"
            },
            {
                "verse": "Quam late pateat hoc animae exitium."
            },
            {
                "verse": "Nec bene concordi scriptores mente feruntur"
            },
            {
                "verse": "Sensaque multorum congerit iste liber."
            },
            {
                "verse": "Post ea quid teneas solitus narrare diserte"
            },
            {
                "verse": "Mitia prae duris sed ratione legit."
            },
            {
                "verse": "At tu cui rigor est cordi sequere ipse Catones"
            },
            {
                "verse": "Et quorum gravitas scripta severa probat."
            },
            {
                "verse": "Hic consolatur miseros dulcissimus auctor"
            },
            {
                "verse": "Ne spes destituat in scelera atque trahat."
            },
            {
                "verse": "Hoc est: in dubiis procedit calle benigno"
            },
            {
                "verse": "Auctore eximio vel ratione fovens."
            },
            {
                "verse": "Ergo frequens verses (moneo) studiose sacerdos,"
            },
            {
                "verse": "Haec monumenta bonis semper amanda viris"
            },
            {
                "verse": "Ut possis animo sapiens vitare fideli"
            },
            {
                "verse": "Hoc animae exitium sacrilegumque nefas."
            }
        ]
    ]
}