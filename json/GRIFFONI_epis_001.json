{
    "author": "Matteo Griffoni",
    "title": "epistola",
    "url": "http://www.poetiditalia.it/texts/GRIFFONI|epis|001",
    "text": [
        [
            {
                "verse": "Si michi sufficeret sensus ut sufficit etas,"
            },
            {
                "verse": "Voluntas cogit me tibi scribere tanta,"
            },
            {
                "verse": "Quod occupatus lecture adesse nequires"
            },
            {
                "verse": "Et ideo multis non curo scribere verbis."
            },
            {
                "verse": "De Zambecari[is] que tibi scribit amator"
            },
            {
                "verse": "Heu negligis, licet sint negligenda, frater."
            },
            {
                "verse": "Amasti dudum Silvestram, quam derelinquis,"
            },
            {
                "verse": "Phylos cepisti novi captionis amoris;"
            },
            {
                "verse": "Nec tibi sufficiant plani, sed montes ascende,"
            },
            {
                "verse": "Cum ibi incedit que nuper te corde ligavit;"
            },
            {
                "verse": "Nec piger esto cor tuum exponere sibi,"
            },
            {
                "verse": "Que cupis petas non deneganda tibi,"
            },
            {
                "verse": "Et si negaret, non sola vice requiras;"
            },
            {
                "verse": "Nam de quo cupit mulier vult sepe rogari."
            },
            {
                "verse": "Non negligis licet sit negligenda, frater"
            },
            {
                "verse": "Si aperiet portam pectori secreta teneto,"
            },
            {
                "verse": "Que tibi dabit non exprimenda cuiquam"
            },
            {
                "verse": "Alteri, sed michi soli, si tibi placebit,"
            },
            {
                "verse": "Ut possim dicito gaudio gaudere tuo."
            },
            {
                "verse": "Mateus Griffonus scribit que supra narrantur,"
            },
            {
                "verse": "Que si neglexeris tu te neglexeris ipsum."
            }
        ]
    ]
}