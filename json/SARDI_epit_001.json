{
    "author": "Ludovico Sardi",
    "title": "epitaphium",
    "url": "http://www.poetiditalia.it/texts/SARDI|epit|001",
    "text": [
        [
            {
                "verse": "Qui per lustra fere iam dena hanc rexerat urbem"
            },
            {
                "verse": "Tum felix nunc digna colens felicior astra"
            },
            {
                "verse": "Hoc iussit moriens includi membra sepulcro."
            },
            {
                "verse": "Estensis Nicolaus hic est, praeclara latinis"
            },
            {
                "verse": "Gloria, quo nullus rex vixit notior orbe."
            },
            {
                "verse": "Prodiit hic iuvenis si quando invitus ad arma"
            },
            {
                "verse": "Bella gerens dux acer erat, sed victor in omnes"
            },
            {
                "verse": "Mitis et oppressos populos de nectare pascens."
            },
            {
                "verse": "Iamque senex, tota bellis armisque fremente"
            },
            {
                "verse": "Italia, fuit et pacis servator et auctor."
            }
        ],
        [],
        []
    ]
}