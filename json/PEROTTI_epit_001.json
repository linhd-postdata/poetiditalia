{
    "author": "Niccol\u00f2\u00b2 Perotti",
    "title": "epitaphia",
    "url": "http://www.poetiditalia.it/texts/PEROTTI|epit|001",
    "text": [
        [
            {
                "verse": "Mortalem uitam perituraque membra dedere"
            },
            {
                "verse": "Fata mihi, et summum praestituere diem."
            },
            {
                "verse": "Sed tamen ambrosia uescor terramque relinquo,"
            },
            {
                "verse": "Ingenio cursus dum noto sidereos."
            }
        ],
        [
            {
                "verse": "Sol genuit terris Epidaurion atque Platona."
            },
            {
                "verse": "Hunc animis, illum corporibus medicum."
            }
        ],
        [
            {
                "verse": "Sol genuit terris Asclepion atque Platona."
            },
            {
                "verse": "Scilicet hic animam, corpus ut ille regat ."
            }
        ],
        [
            {
                "verse": "Pascua qui cecini, cecini qui rura ducesque."
            },
            {
                "verse": "Hoc claudor tumulo, mens tamen astra tenet."
            }
        ],
        [
            {
                "verse": "Sicanius fuit hie romano daemone uates,"
            },
            {
                "verse": "Ascraeusque simul Maeniusque simul:"
            },
            {
                "verse": "Sicanius siluis, laetis Ascraeus in arvis."
            },
            {
                "verse": "Maeonius tandem dum fera bella canit."
            },
            {
                "verse": "Quod tres praecipui Graiorum habuere poetae."
            },
            {
                "verse": "Unus, uix credas, hoc Maro noster habet."
            }
        ],
        [
            {
                "verse": "I nunc et rebus animos extolle secundis:"
            },
            {
                "verse": "Qui modo Caesar erat putrida terra iacet."
            },
            {
                "verse": "Est natale solum nobis Florentia, nomen"
            },
            {
                "verse": "Scyllus: sarcophagum maxima Roma dedit."
            },
            {
                "verse": "Quinque mihi uitae finem nova lustra tulerunt,"
            },
            {
                "verse": "Attamen aeternus carmine uatis ero."
            }
        ],
        [
            {
                "verse": "Nomina cui dederant dulces ab arundine suci,"
            },
            {
                "verse": "Extremum clausit pulchra catella diem."
            },
            {
                "verse": "Candidior cycnis fuerat niueisque ligustris,"
            },
            {
                "verse": "Uoce minax, quamquam corpore parua foret."
            },
            {
                "verse": "Inque fores saeuis ardebat dentibus, inque"
            },
            {
                "verse": "Notes alludens, placida, mitis erat."
            },
            {
                "verse": "Mox periit, postquam bis quinque peregerat annos."
            },
            {
                "verse": "Deliciae domini, blanditiaeque domus."
            },
            {
                "verse": "Et cui iam dederat formosa Bononia uitam,"
            },
            {
                "verse": "Attulit. heu! miseram barbara terra necem."
            }
        ],
        [
            {
                "verse": "Inuida fata, mihi fidum rapuistis amicum:"
            },
            {
                "verse": "Ad superos dignus qui ueheretur erat."
            },
            {
                "verse": "Ista deum pietas: auferre heu sidera mundo"
            },
            {
                "verse": "Atque ea supremi ponere in arce poli."
            },
            {
                "verse": "O utinam nostro redimi uel funere posses,"
            },
            {
                "verse": "Uel me ad te celeri ferre, Iacobe, gradu!"
            }
        ],
        [
            {
                "verse": "Extinctum, dulces, quidnam me fletis, amici,"
            },
            {
                "verse": "Atque immaturam dicitis esse necem?"
            },
            {
                "verse": "Innumeris hominum subiecta est uita periclis,"
            },
            {
                "verse": "Fataque cuique suam praestituere diem."
            },
            {
                "verse": "Quod nobis fuerat concessum uiximus, at nunc"
            },
            {
                "verse": "Acciti debitum Sponte subimus itier."
            },
            {
                "verse": "Destituit terras animus caelumque reuissit,"
            },
            {
                "verse": "Quae coluit uiuens functus ut astra colat."
            }
        ],
        [
            {
                "verse": "Pierius iacet hic facundi Antonius oris"
            },
            {
                "verse": "Splendida quem genuit benteuolea domus."
            },
            {
                "verse": "Occidit heu iuuenis, lustris uix quinque peractis,"
            },
            {
                "verse": "Moribus at pulchris et grauitate senex."
            },
            {
                "verse": "Claruit ingenio, dicendi claruit arte:"
            },
            {
                "verse": "Huic Natura bonum quod fuit omne dedit."
            },
            {
                "verse": "Dulcis erat, uehemensque simul, seu carmina uellet"
            },
            {
                "verse": "Scribere, seu uellet uerba saluta modis."
            },
            {
                "verse": "Et coluit mira semper pietate parentes;"
            },
            {
                "verse": "Uouerat et totus principis esse sui."
            },
            {
                "verse": "Hunc solum puraque fide studioque secutus,"
            },
            {
                "verse": "Et nil Nicoleo principe maius habens."
            },
            {
                "verse": "Hinc adeo carus domino ut nil carius esset:"
            },
            {
                "verse": "Iussus ab hoc tumulum condier ante suum."
            }
        ],
        [
            {
                "verse": "Pierii frater saxo Federicus eodem"
            },
            {
                "verse": "Clauditur: heu fato raptus uterque pari est."
            },
            {
                "verse": "Fratre minor fuerat, uirtute atque artibus idem,"
            },
            {
                "verse": "Atque idem morbus finis utrique fuit."
            },
            {
                "verse": "Occupat hunc febris post fratrem luce sequenti,"
            },
            {
                "verse": "Et decima fratrem luce secutus obit."
            },
            {
                "verse": "Principis heu qualis luctus maerorque parentum!"
            },
            {
                "verse": "Praeteriit siccis funera nemo genis."
            },
            {
                "verse": "Ast uelut hac illi concordes luce fuerunt,"
            },
            {
                "verse": "Sic nunc unanimes sidera clara tenent."
            },
            {
                "verse": "Corporibusque uelut terra requiescit uterque,"
            },
            {
                "verse": "Sic animis caelos sanctus uterque colit."
            }
        ]
    ]
}