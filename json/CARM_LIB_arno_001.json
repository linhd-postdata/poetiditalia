{
    "author": "carmina libraria",
    "title": "Arnoldus de Villa Nova, speculum medicinae",
    "url": "http://www.poetiditalia.it/texts/CARM_LIB|arno|001",
    "text": [
        [
            {
                "verse": "Martinus Wellerstat ad scholares Lypsenses"
            }
        ],
        [
            {
                "verse": "De nova Arnoldus villa Parisius alta"
            },
            {
                "verse": "Quem colit et gemino cinxit honore caput,"
            },
            {
                "verse": "Cuique potestates herbarum usumque medendi"
            },
            {
                "verse": "Scire suas artes laetus Apollo dedit"
            },
            {
                "verse": "Nesciit ille nihil docuit quod philosophia"
            },
            {
                "verse": "Particularis et haec quae medicina vocat"
            },
            {
                "verse": "Plurima quae gravis Gallenus Arabsque Avicenna"
            },
            {
                "verse": "Condita servabant transtulit ille suis."
            },
            {
                "verse": "Artibus inque aliis velut alchimica magicave"
            },
            {
                "verse": "Practica quae dicta est philosphia mihi."
            },
            {
                "verse": "Ipse alios interfuit expertissimus omnes"
            },
            {
                "verse": "Fecit hunc (quoniam iussit Apollo) librum"
            },
            {
                "verse": "Cui nomen speculi praescripserat in medicina"
            },
            {
                "verse": "Quo (veluti speculo) sic mediante libros"
            },
            {
                "verse": "Possis occultas medicinae inspicere causas"
            },
            {
                "verse": "Claraque obscuras luce videre vias."
            },
            {
                "verse": "Omnis funiferos aegroti noscere morbos"
            },
            {
                "verse": "Nomine vel proprio quemque vocare suo"
            },
            {
                "verse": "Atque inconsuetas iam tandem spernere praxes"
            },
            {
                "verse": "Vellentum dentes et tiiriaciferum"
            },
            {
                "verse": "Nec non insolitam quaquisque empericus artem"
            },
            {
                "verse": "Sacra petit sudans, ambit et omne forum"
            },
            {
                "verse": "Ab radice novus sciolorum funditus error"
            },
            {
                "verse": "Extirpetur erit quisque Avicenna studens"
            },
            {
                "verse": "Ergo pone rubram ferventi murice mitram"
            },
            {
                "verse": "Nam tua res nihil est Cicilice nullus eris."
            },
            {
                "verse": "Nunc Emperice vinum sorbire parate"
            },
            {
                "verse": "Iacta te sciolum vane loquaxque virum"
            },
            {
                "verse": "Lesbia iam tibi nihil proderunt medeides herbae"
            },
            {
                "verse": "Demone que incluso decipere maga"
            },
            {
                "verse": "Tu quoque peomatum frustra profiteberis artem,"
            },
            {
                "verse": "Gentis hebreae faex nil tibi messis erit"
            },
            {
                "verse": "Venit enim in nostras tandem ipse Epidaurius oras"
            },
            {
                "verse": "Cui tenet obsessas candida barba genas."
            },
            {
                "verse": "Venit et ipse pater medicorum imberbis Apollo"
            },
            {
                "verse": "In manibus laurum laurea serta gerens"
            },
            {
                "verse": "Quem comitabatur (quod vidimus) ipse Machaon"
            },
            {
                "verse": "Cui rubeum supra tempora tegmen erat."
            },
            {
                "verse": "Ordine quos longo sequitur phoebeia pubes"
            },
            {
                "verse": "Peonium in morem murice picta caput."
            },
            {
                "verse": "Omnes palladiam properabant visere Lipsim"
            },
            {
                "verse": "Teque docere parant dogma cheruste suum"
            },
            {
                "verse": "Evadetque uno iam quivis doctior anno"
            },
            {
                "verse": "Quam prius in multis edidicisse potest"
            },
            {
                "verse": "Iam gens Misseno phoebeia surget Helistro"
            },
            {
                "verse": "Iamque gemens medicam sentiet aeger opem"
            },
            {
                "verse": "Gaude igitur cece florida nata Pragae."
            }
        ]
    ]
}