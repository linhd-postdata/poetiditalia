{
    "author": "Berardino Rota",
    "title": "epigrammata",
    "url": "http://www.poetiditalia.it/texts/ROTA|epig|001",
    "text": [
        [
            {
                "verse": "Principibus placuisse viris non ultima laus est,"
            },
            {
                "verse": "O Princeps nostris Sol date temporibus."
            },
            {
                "verse": "Verum illos placuisse aliis est gloria prima,"
            },
            {
                "verse": "Quod tamen ipse unus tu Peraphane facis."
            },
            {
                "verse": "Nam quis te melius metitur passibus aequis"
            },
            {
                "verse": "Singula? Quis melius deprimit, odit, amat?"
            },
            {
                "verse": "Deprimit elatos, rectos amat, odit iniquos:"
            },
            {
                "verse": "O vere auspiciis aurea secla tuis."
            }
        ],
        [
            {
                "verse": "Naiades, fontis quibus est tutela propinqui,"
            },
            {
                "verse": "Si vestra veniet lympha perennis ope,"
            },
            {
                "verse": "Largus ut arentes foecundet rivulus hortos,"
            },
            {
                "verse": "Pellat ut aestivam villica turba sitim,"
            },
            {
                "verse": "Prima dabit vobis sitientis cultor agelli"
            },
            {
                "verse": "Lilia, prima olerum munera, prima rosae."
            },
            {
                "verse": "Nec tantum teneris dabitis, mihi credite, plantis,"
            },
            {
                "verse": "Quantum donata vos capietis humo."
            }
        ],
        [
            {
                "verse": "Aegida Pallas habet, sunt et tibi spicula Mavors,"
            },
            {
                "verse": "Fuscina Neptuno, rete Diana tibi est;"
            },
            {
                "verse": "Sunt thyrsi Baccho, Maiae talaria nato,"
            },
            {
                "verse": "Alcidae clava est, ignea tela Iovi."
            },
            {
                "verse": "Unde caret facibus tantum Cytherea? Sagittis"
            },
            {
                "verse": "Unde Amor? Haec oculis arma Nigella gerit."
            }
        ],
        [
            {
                "verse": "Quod tu purpureos, albos ego mittere flores"
            },
            {
                "verse": "Assuescam, haud mira conditione venit:"
            },
            {
                "verse": "Quae tua sunt, nostro de sanguine dona rubescunt,"
            },
            {
                "verse": "Quae nostra, heu nostris candida de lacrymis."
            }
        ],
        [
            {
                "verse": "Daphnidis infaustos dum Mars deridet amores,"
            },
            {
                "verse": "Delius erubuit, risit et alma Venus."
            },
            {
                "verse": "Cui risum vultu simulans proclamat Apollo:"
            },
            {
                "verse": "\"Quid si non caelo retia nota forent?\"."
            }
        ],
        [
            {
                "verse": "Invida cui potuit natura ignoscere, quamvis"
            },
            {
                "verse": "Victa tua toties sit Polydore manu,"
            },
            {
                "verse": "Nesciit infidi crudelis dextera alumni"
            },
            {
                "verse": "Parcere: sic auri vicit avara fames."
            },
            {
                "verse": "Infelix semper Polydori nomen, ut aurum"
            },
            {
                "verse": "Perdidit, ut nocuit semper amica fides."
            }
        ],
        [
            {
                "verse": "Quae modo Campanos fueram Rosa culta per hortos,"
            },
            {
                "verse": "Heu decus Idaliae, deliciumque Deae,"
            },
            {
                "verse": "Nunc feror iratis Tyberis demersa sub undis,"
            },
            {
                "verse": "Nec patitur certum Nais habere locum."
            },
            {
                "verse": "I nunc, crede Deis: poterat servasse Dione,"
            },
            {
                "verse": "Debuerat Veneri parcere Martis aqua."
            }
        ],
        [
            {
                "verse": "Dum stabas, tua Roma simul stetit, alta Columna,"
            },
            {
                "verse": "Prisca stetit patriae gloria, priscus honos."
            },
            {
                "verse": "Heu ruis, ecce iterum ruit alto a culmine Roma:"
            },
            {
                "verse": "Prisca ruit patriae gloria, priscus honos."
            },
            {
                "verse": "Iure sed excidium hoc aliis praeferre ruinis"
            },
            {
                "verse": "Roma potest. Penitus nunc iacet: ante ruit."
            }
        ],
        [
            {
                "verse": "Quisquis amas vitrei pastor bona commoda fontis,"
            },
            {
                "verse": "Pelle gregem: sacer est, tangere parce manu."
            },
            {
                "verse": "Fons Veneris natus lacrymis, dum luget Adonim,"
            },
            {
                "verse": "Dum discerpta fero membra requirit apro."
            },
            {
                "verse": "Tu tibi parce, potens gelida latet ignis in unda:"
            },
            {
                "verse": "Ne bibe, nam flammas tuque, pecusque bibes."
            }
        ],
        [
            {
                "verse": "Sat tibi, sat Davalus debet Victoria: vicit"
            },
            {
                "verse": "Te duce tot populos, te duce totque Duces."
            },
            {
                "verse": "At tibi plus Davalus debet Victoria coniux,"
            },
            {
                "verse": "Carmine si potuit vincere fata tuo."
            },
            {
                "verse": "Utraque sat tribuit; dedit at plus carmine coniux:"
            },
            {
                "verse": "Haec dedit, ut mortem vinceret, illa Duces."
            }
        ],
        [
            {
                "verse": "Miraris, quod victa tibi sint lumina Somno,"
            },
            {
                "verse": "Quodque vetet lassos ipse aperire oculos."
            },
            {
                "verse": "Non mirum: cum tanta tibi vis luminis insit,"
            },
            {
                "verse": "Ut nequeat Somnus captus abire oculis."
            }
        ],
        [
            {
                "verse": "Mors propera, miseris spes o certissima rebus:"
            },
            {
                "verse": "Mors propera, et vitae stamina rumpe meae;"
            },
            {
                "verse": "Sed tacito pede curre, animus ne noscat adesse:"
            },
            {
                "verse": "Nam prae laetitia nunquam ego deficerem."
            },
            {
                "verse": "Res Amor infelix. Optat fugienda; resurgit"
            },
            {
                "verse": "Tristibus: o mira conditione malum."
            }
        ],
        [
            {
                "verse": "Amplexam Paphia quid vitem vellere myrto"
            },
            {
                "verse": "Contendis? Saeva parce colone manu."
            },
            {
                "verse": "Pace tua Vulcane; tua Gradive: Lyaei est"
            },
            {
                "verse": "Iure Venus, Veneris iure Lyaeus erit."
            }
        ],
        [
            {
                "verse": "Legerat aeterno donari mortis honore,"
            },
            {
                "verse": "Siquis pro patria vellet obire sua."
            },
            {
                "verse": "\"Sic moriamur\" ait pugnans Franciscus, \"et o nunc"
            },
            {
                "verse": "Me quoque me Decium patria\" dixit \"habe\"."
            }
        ],
        [
            {
                "verse": "Ne mirere hominem fictum de marmore. Vivus"
            },
            {
                "verse": "Marmor erat: nunc est, quod prius ipse fuit."
            }
        ],
        [
            {
                "verse": "Hoc tibi remigium alarum iucunde Favoni"
            },
            {
                "verse": "Affixum salicis cortice Tinna dico:"
            },
            {
                "verse": "Quas, niveos artus vitreo dum fonte lavabam,"
            },
            {
                "verse": "Surripui armato nuda puella Deo."
            },
            {
                "verse": "Aestus erat: liquidas potatum venerat undas"
            },
            {
                "verse": "Lassus Amor: tota strinxerat arma die,"
            },
            {
                "verse": "Atque super virides resupinus straverat herbas"
            },
            {
                "verse": "Languidulus somno membra soluta puer."
            },
            {
                "verse": "Tu cape: sic semper per florea prata vagantem"
            },
            {
                "verse": "Te foveat blando Chloris amata sinu."
            },
            {
                "verse": "Fac meus ipse tuam venatu ut fessus Iphalcon"
            },
            {
                "verse": "Sentiat ardenti sidere semper opem."
            }
        ],
        [
            {
                "verse": "Ergo erit ut pereat Neptuni Miccus in undis,"
            },
            {
                "verse": "Natus Celtarum montibus in mediis?"
            },
            {
                "verse": "O fines vitae incertos, iniustaque fata:"
            },
            {
                "verse": "Debuerat Bacchi fluctibus ille mori."
            }
        ],
        [
            {
                "verse": "Non Quintus, sed primus eras fallacibus ausis:"
            },
            {
                "verse": "Atque utinam nullus perfide Quinte fores."
            }
        ],
        [
            {
                "verse": "Dum celer exuperat praeruptas Carolus Alpes,"
            },
            {
                "verse": "Dumque fera innumero milite bella movet,"
            },
            {
                "verse": "Contremuere alto longum saxa invia motu,"
            },
            {
                "verse": "Mirata Augusti vimque, animosque Ducis."
            },
            {
                "verse": "Quin Dryades perculsae armis latuere sub imo"
            },
            {
                "verse": "Cortice, et haec tremulo verba dedere sono:"
            },
            {
                "verse": "\"Gallia fiere potes: remeat iam Caesar."
            },
            {
                "verse": "Es olim Victa: sed in cineres nunc prope versa rues\"."
            }
        ],
        [
            {
                "verse": "Hac rosa cingam Lycidae capillos,"
            },
            {
                "verse": "Quae patet verno saturata rore,"
            },
            {
                "verse": "Cum diem Titan reserans Eoo"
            },
            {
                "verse": "Litore surget."
            },
            {
                "verse": "Hac et innectam studiosa frontem,"
            },
            {
                "verse": "Quae latet parvo bene septa nodo,"
            },
            {
                "verse": "Per me ut Auroram superet nitenti"
            },
            {
                "verse": "Frontis honore."
            },
            {
                "verse": "His et implebo calathum ligustris"
            },
            {
                "verse": "Quem modo intexit Pholoe Vesevi"
            },
            {
                "verse": "Nata, et intextum mihi misit, ut mox"
            },
            {
                "verse": "Unus haberet."
            },
            {
                "verse": "Hisce et involvam iaculum corymbis,"
            },
            {
                "verse": "Quo feras certo ferit acer ictu"
            },
            {
                "verse": "Ille, cui summis potuit Diana"
            },
            {
                "verse": "Cedere sylvis."
            },
            {
                "verse": "Mox sit ut carae memor ille Nisae,"
            },
            {
                "verse": "Hac leves lauru calamos ligabo,"
            },
            {
                "verse": "Saepe queis ipsum potuit canentem"
            },
            {
                "verse": "Vincere Pana."
            },
            {
                "verse": "Hac tegam myrto baculum virenti"
            },
            {
                "verse": "Aegla Sebethi soror, Aegla quam mi"
            },
            {
                "verse": "Carpsit, it dum luciduli pusillas"
            },
            {
                "verse": "Fratris ad undas."
            },
            {
                "verse": "His coronabo violis iuvencam,"
            },
            {
                "verse": "Quam diu munus iuveni dicavi,"
            },
            {
                "verse": "Quamque vel credas iterum placere"
            },
            {
                "verse": "Posse Tonanti."
            },
            {
                "verse": "Tu veni huc inter Lycida genistas,"
            },
            {
                "verse": "Dum per herbosos pecus errat agros,"
            },
            {
                "verse": "Pauca pro centum mihi clam rependens"
            },
            {
                "verse": "Basia sertis."
            }
        ],
        [
            {
                "verse": "Scala obiit: vos flete cadi, vos flete lagoenae,"
            },
            {
                "verse": "Vos phialae, et calices, vos paterae, et cyathi."
            },
            {
                "verse": "Flete illum vos praela, utres, vineta, lacusque,"
            },
            {
                "verse": "Largius et vites spargite vos lacrymas."
            }
        ],
        [
            {
                "verse": "Etsi pressa cadet tantae sub pondere vocis,"
            },
            {
                "verse": "Vel mediis penna deficiente viis,"
            },
            {
                "verse": "Exoptat plura ora tamen, duplicesque volatus,"
            },
            {
                "verse": "Ut referat laudes nuntia Fama tuas."
            },
            {
                "verse": "At nescit quo Caesar eat: sunt te omnia plana."
            },
            {
                "verse": "Nil ultra, quo iam progrediatur, habet."
            }
        ],
        [
            {
                "verse": "Nulla meo Nisae sine nomine surgat agello"
            },
            {
                "verse": "Arbor: ita est cautum Cypria lege tua."
            },
            {
                "verse": "Crescite iam lauri, myrti iam crescite, amicum"
            },
            {
                "verse": "Nomen et in tenero cortice quaeque ferat."
            },
            {
                "verse": "Sic ego vel sacras Parnasi rusticus umbras"
            },
            {
                "verse": "Despiciam, Elysium despiciamque nemus."
            }
        ],
        [
            {
                "verse": "Dum centum manuum osculationes"
            },
            {
                "verse": "Adhaerens tibi mittit hic, et ille,"
            },
            {
                "verse": "Ah quantum mea Nisa das timoris,"
            },
            {
                "verse": "Ne, dum sic manuum osculationes"
            },
            {
                "verse": "Ingerit tibi vita, basiando"
            },
            {
                "verse": "Incautus comedat manus voretque:"
            },
            {
                "verse": "Et sint non manuum osculationes,"
            },
            {
                "verse": "Verum sint manuum vorationes."
            },
            {
                "verse": "Mellitae niveae manus tenellae"
            },
            {
                "verse": "Sunt dignae nimia osculatione:"
            },
            {
                "verse": "Quin dignae subita voratione."
            },
            {
                "verse": "Sed velim potius manus vorari,"
            },
            {
                "verse": "Quam (sic aestuat ira) basiari:"
            },
            {
                "verse": "Hae nostro madidae manus cruore,"
            },
            {
                "verse": "Hae sunt. quae rapuere me mihimet."
            }
        ],
        [
            {
                "verse": "Quis te tam subitus florentem perdidit imber,"
            },
            {
                "verse": "Imber, qui fratri tot peperit lacrymas?"
            },
            {
                "verse": "Vix ingressus eras placidi bona tempora veris,"
            },
            {
                "verse": "Vix Phoebi ad radios flos novus exieras,"
            },
            {
                "verse": "Cum te tristis hyems rapuit, cum dextera pressit,"
            },
            {
                "verse": "Dextera visceribus facta cruenta meis."
            },
            {
                "verse": "Pro patriis cecidisse focis pulchrumque, decensque"
            },
            {
                "verse": "Duxisti: haud moritur, si quis ita emoritur."
            }
        ],
        [
            {
                "verse": "Quas bona Flora rosas Paphiis modo legerat hortis,"
            },
            {
                "verse": "Excoluit tenera quas Cytherea manu,"
            },
            {
                "verse": "Uberibus madidas lacrymis tibi mittit Amyntas,"
            },
            {
                "verse": "Ac simul his animam floribus implicitam."
            },
            {
                "verse": "Nisa cape: his poteris niveas ornare papillas,"
            },
            {
                "verse": "His poteris nitidas nectere Nisa comas."
            },
            {
                "verse": "Floris honos brevis est: brevis est quoque gloria formae;"
            },
            {
                "verse": "Dum licet, ah verno tempore disce frui."
            }
        ],
        [
            {
                "verse": "Quod potuit laribus sacri modo parcere Vatis,"
            },
            {
                "verse": "Relligiosa nimis Tybridis unda fuit."
            },
            {
                "verse": "At, quod praecipitem nequiit modo perdere Iulum,"
            },
            {
                "verse": "Relligiosa parum Tybridis unda fuit."
            }
        ],
        [
            {
                "verse": "Vincere fortunam nulla est victoria, Nacci:"
            },
            {
                "verse": "Foemina fortuna est, foemina et ipsa nihil."
            }
        ],
        [
            {
                "verse": "Ite iam blandae, procul ite nugae:"
            },
            {
                "verse": "Urbis hic tandem liceat querelas,"
            },
            {
                "verse": "Hic forum invisum aufugere, hic potentum"
            },
            {
                "verse": "Limen avarum."
            },
            {
                "verse": "Hic mihi mentis liceat procellas"
            },
            {
                "verse": "Pellere, hic curas animum vorantes,"
            },
            {
                "verse": "Vivere hic saltem breve tempus, hic mi"
            },
            {
                "verse": "Reddere memet."
            },
            {
                "verse": "Ecquod o nunc profugium? Ecquis unquam"
            },
            {
                "verse": "Tutior portus? Male iam sat olim"
            },
            {
                "verse": "Lusimus, quot iam male vana amantes"
            },
            {
                "verse": "Flevimus annis."
            },
            {
                "verse": "Aegla tu castae generosus undae"
            },
            {
                "verse": "Fons, et umbrosis Helicon viretis,"
            },
            {
                "verse": "Tu mihi lauri nemus, et canorum"
            },
            {
                "verse": "Phocidos antrum;"
            },
            {
                "verse": "Tu parum cautis locus aptus annis,"
            },
            {
                "verse": "Tu parum firmae requies senectae,"
            },
            {
                "verse": "Forsan optata mihi cana cinges"
            },
            {
                "verse": "Tempora fronde."
            },
            {
                "verse": "Colle tu parvo mihi das natantes"
            },
            {
                "verse": "Aequore hinc Nereidas, hinc Napaeas"
            },
            {
                "verse": "Cernere errantes loca pulchra circum"
            },
            {
                "verse": "Consita citris."
            },
            {
                "verse": "Tu mihi das Pausilypi recessus,"
            },
            {
                "verse": "Tuque craterem pelagi videre, et"
            },
            {
                "verse": "Antra, et in primis veneranda magni"
            },
            {
                "verse": "Busta Maronis."
            },
            {
                "verse": "Ut iuvat tecum canere impotentis"
            },
            {
                "verse": "Nunc cruentatam pueri pharetram,"
            },
            {
                "verse": "Nunc facem, nunc et medicata multo"
            },
            {
                "verse": "Tela veneno."
            },
            {
                "verse": "Nunc comas auro nitidas Nigellae,"
            },
            {
                "verse": "Nunc duas, sedem Veneris, papillas,"
            },
            {
                "verse": "Nunc rosas, nunc lilia, nunc micantis"
            },
            {
                "verse": "Sidera frontis."
            },
            {
                "verse": "Ut iuvat poma, ut violas recentes"
            },
            {
                "verse": "Carpere, ut ramos resecare inertes,"
            },
            {
                "verse": "Murmure ut frondes agitantis aurae"
            },
            {
                "verse": "Fallere somnum."
            },
            {
                "verse": "Sic tibi ver perpetuum corollas"
            },
            {
                "verse": "Suggerat, sic te Venus ipsa Cypro"
            },
            {
                "verse": "Praeferat, sic te colat usque pleno"
            },
            {
                "verse": "Copia cornu."
            }
        ],
        [
            {
                "verse": "Aspice, ut armatas scelerato pectore turmas"
            },
            {
                "verse": "Impellat praeceps in sua damna furor;"
            },
            {
                "verse": "Aspice, ut imposita tentet manus impia mole"
            },
            {
                "verse": "Scandere, et invicto bella parare Iovi:"
            },
            {
                "verse": "Utque ille hanc subito detrusam fulminet ictu,"
            },
            {
                "verse": "Erigat ut medio parta trophaea polo."
            },
            {
                "verse": "Disce quid hinc pietas, quantum temeraria possit"
            },
            {
                "verse": "Mens hominum: haec surgit semper, at illa ruit."
            }
        ],
        [
            {
                "verse": "In tenebris mihi lumen ades, lacrymasque ministras"
            },
            {
                "verse": "Lucia Phoebea lucida luce magis:"
            },
            {
                "verse": "Tuque eadem absenti tenebras, lacrymasque ministras"
            },
            {
                "verse": "Lucia. Sic semper noxque, diesque mihi es."
            }
        ],
        [
            {
                "verse": "Qui torrem sufflas, faculamque accendere tentas,"
            },
            {
                "verse": "Huc propera, flammas pectora nostra dabunt."
            }
        ],
        [
            {
                "verse": "Hasne tuae taedas natae Gaudine parasti?"
            },
            {
                "verse": "Haecne tibi optatus gaudia praebet Hymen?"
            },
            {
                "verse": "Ut dum quisque hilares contendit adire Hymenaeos,"
            },
            {
                "verse": "Proh dolor, ecce venit moestus ad exequias;"
            },
            {
                "verse": "Et qua forte die thalamo spectanda mariti"
            },
            {
                "verse": "Nupta erat, invisum ducitur ad tumulum."
            },
            {
                "verse": "Et tu vivis adhuc nata Gaudine sepulta,"
            },
            {
                "verse": "Nec potis est vitae rumpere fila dolor."
            },
            {
                "verse": "I pater infelix, vivum te conde sepulcro:"
            },
            {
                "verse": "Nec tibi dent nomen gaudia, sed lacrymae."
            }
        ],
        [
            {
                "verse": "Arserat Antaeam longo Cerraunus amore,"
            },
            {
                "verse": "Saevitiae exemplum sancta Erycina tuae."
            },
            {
                "verse": "Iunxit Amor, tandemque bona dum pace fruuntur,"
            },
            {
                "verse": "Et miscent animas, blanditiasque simul,"
            },
            {
                "verse": "Ecce inter subito blanda oscula fulminat ictu"
            },
            {
                "verse": "Invidus humani Iuppiter ipse boni."
            },
            {
                "verse": "Nec tamen amplexu potuit divellere amantes"
            },
            {
                "verse": "Ira Iovis: tanta vinxerat arte Venus."
            },
            {
                "verse": "Semper amatorum miserum genus: ut neque tuta"
            },
            {
                "verse": "Fulminibus patris sit Cytherea sui."
            }
        ],
        [
            {
                "verse": "Cum cantas Venus es, Venusque cantat;"
            },
            {
                "verse": "Cum ludis, Veneris puerque ludit;"
            },
            {
                "verse": "Cum rides, Charites simulque rident."
            },
            {
                "verse": "At nunc Lucia quod gemis, Venus iam"
            },
            {
                "verse": "Iam luget, Veneris puerque luget;"
            },
            {
                "verse": "Quod ploras, Charites simulque plorant:"
            },
            {
                "verse": "Quin nox perpetua immineret orbi,"
            },
            {
                "verse": "Ni tuis oculis dies veniret."
            }
        ],
        [
            {
                "verse": "Hocne tibi fatale solum, fatale sepulcrum?"
            },
            {
                "verse": "Hicne tibi inferias, hic tibi iusta parem?"
            },
            {
                "verse": "Hicne fuit frater clades deflenda Ravennae,"
            },
            {
                "verse": "Eripuit cum te Martis iniqua manus,"
            },
            {
                "verse": "Nec voluit reducem miserae te reddere matri,"
            },
            {
                "verse": "Nec quaesita diu membra domum revehi?"
            },
            {
                "verse": "Ah quando est vetitum funestam ducere pompam,"
            },
            {
                "verse": "Pompa tibi hoc carmen, pompa tibi hae lacrymae."
            }
        ],
        [
            {
                "verse": "Aura, quae blando resonas susurro,"
            },
            {
                "verse": "Aura, quae flores vaga ludis inter,"
            },
            {
                "verse": "Quaeque rorantes nova prata circum"
            },
            {
                "verse": "Concutis alas,"
            },
            {
                "verse": "Quam Venus ridens, Charites, Iocique"
            },
            {
                "verse": "Passibus semper comitantur aequis,"
            },
            {
                "verse": "Quam leves circum volitant Amorum"
            },
            {
                "verse": "Mille cohortes:"
            },
            {
                "verse": "Hi venenatas acuunt sagittas,"
            },
            {
                "verse": "Hi rosa multa iaculum coronant,"
            },
            {
                "verse": "Hi faces laeti quatiunt, et aura"
            },
            {
                "verse": "Suscitat ignem."
            },
            {
                "verse": "Tunc aqua Nais calet omnis ima,"
            },
            {
                "verse": "Tunc novis ardet nemus omne flammis,"
            },
            {
                "verse": "Tunc et insueta face quaeque summa"
            },
            {
                "verse": "Aestuat arbos."
            },
            {
                "verse": "Iamque pastores, segetes, ovesque"
            },
            {
                "verse": "Urerent aestus penitus voraces,"
            },
            {
                "verse": "Ni meo fletu populata campos"
            },
            {
                "verse": "Flamma periret."
            },
            {
                "verse": "Si parum flatu recreas benigno"
            },
            {
                "verse": "Quam mihi laurum posui virentem,"
            },
            {
                "verse": "Dum nocens nudos Canis urit agros,"
            },
            {
                "verse": "Dum sitit herba,"
            },
            {
                "verse": "Aegla connectet tibi nostra flore"
            },
            {
                "verse": "Mille fragrantes vario corollas,"
            },
            {
                "verse": "Quas suis posset Zephyro parare"
            },
            {
                "verse": "Chloris in hortis."
            },
            {
                "verse": "Mox lyram trunco Lycidas amico"
            },
            {
                "verse": "Vota suspendens tibi solvet, ut te,"
            },
            {
                "verse": "Voce perflabis quoties canora,"
            },
            {
                "verse": "Personet unam."
            },
            {
                "verse": "Tu modo o votis faveas, et adsis:"
            },
            {
                "verse": "Aspice, ut grata spatietur umbra"
            },
            {
                "verse": "Laurus, ut pandat tibi tota frondes"
            },
            {
                "verse": "Aura, nec audis."
            }
        ],
        [
            {
                "verse": "Nascere sancte puer nocte hac, qua purior unquam"
            },
            {
                "verse": "Non fulsit rutilis Lucifer ipse comis."
            },
            {
                "verse": "Te nato occumbit letum, dirumque, malumque,"
            },
            {
                "verse": "Pravaque relligio, sollicitusque timor;"
            },
            {
                "verse": "Te nato nova vita oritur, rectumque, piumque,"
            },
            {
                "verse": "Et longo exilio spesque, salusque redit."
            },
            {
                "verse": "Magne puer, quem regna manent terraeque, polique,"
            },
            {
                "verse": "Quem manet evicti debita palma Erebi,"
            },
            {
                "verse": "Nascere: dumque micat nox haec nitidissima, nunquam"
            },
            {
                "verse": "Affer ab Eoo litore Phoebe diem."
            }
        ],
        [
            {
                "verse": "Quid mirum seu pastor ades, seu potor, ad auras"
            },
            {
                "verse": "Si venit hinc parca Nais iniqua manu?"
            },
            {
                "verse": "Aret humus domini prae magno pectoris aestu,"
            },
            {
                "verse": "Dum flammas pennis ventilat acer Amor."
            },
            {
                "verse": "Hinc exire timet Nympha, hic latet: ipse sed undas"
            },
            {
                "verse": "Si cupis, hinc dominum pelle, et habebis aquas."
            }
        ],
        [
            {
                "verse": "Ianus ubi hos illos nudavit foenore, Musis"
            },
            {
                "verse": "Furta parans, nullo scripta pudore rapit."
            },
            {
                "verse": "Nec vos Pierides movet hoc: potuisset adulter"
            },
            {
                "verse": "Si foret hic, vestra virginitate frui."
            }
        ],
        [
            {
                "verse": "Quod sis pollicitis largus, quod rebus avarus,"
            },
            {
                "verse": "Proficiant nulla quod tua verba die,"
            },
            {
                "verse": "Palmeri haud miror, quando huc te misit Idume:"
            },
            {
                "verse": "Aeque homini, ac patriae est insita conditio."
            },
            {
                "verse": "Floret Idumaeis uberrima palma viretis,"
            },
            {
                "verse": "Non foecunda Italis hospita surgit agris."
            }
        ],
        [
            {
                "verse": "In Veneris pugna reperit cum patre sororem"
            },
            {
                "verse": "Mannius, atque unus strangulat ipse duos."
            },
            {
                "verse": "Mox ait: \"Infandum facinus testaberis Orco,"
            },
            {
                "verse": "Tu, quia passa patrem; tu, quia nata tibi est\"."
            }
        ],
        [
            {
                "verse": "Da mihi te totam mea Lucia; da, rogo, tot mi"
            },
            {
                "verse": "Suavia, quot Charites, sunt Veneresve tibi."
            },
            {
                "verse": "Da mihi posse manu niveas tractare papillas,"
            },
            {
                "verse": "Brachia et optato condere nostra sinu."
            },
            {
                "verse": "Sed quid ego? Aufugit mi animus, tecumque moratur:"
            },
            {
                "verse": "Ad nos nec curae est amplius ut redeat."
            }
        ],
        [
            {
                "verse": "Taurinus patriis nuper decoxerat oris,"
            },
            {
                "verse": "Infidae toties ira, iocusque Deae."
            },
            {
                "verse": "Fugit ad extremos Indos novus incola, vitam"
            },
            {
                "verse": "Posse novam sperans degere in orbe novo."
            },
            {
                "verse": "Fata sinunt: mutat mutato incommoda caelo,"
            },
            {
                "verse": "Dives quam parvo tempore, nuper inops."
            },
            {
                "verse": "Mox remeans patriis tandem cum sisteret oris,"
            },
            {
                "verse": "Dimensus longi magna pericla maris,"
            },
            {
                "verse": "Ecce Cilix spoliat miserum, nudumque relinquit,"
            },
            {
                "verse": "Estque iterum parvo tempore factus inops."
            },
            {
                "verse": "I, fuge vim fati: fugias quocunque, sequetur."
            },
            {
                "verse": "Nusquam tuta fuga est: invia nulla via est."
            }
        ],
        [
            {
                "verse": "Desine purpureos coniux Tithonia vultus"
            },
            {
                "verse": "Pandere: quid nobis lux tua? Quidve dies?"
            },
            {
                "verse": "Nisa oculis noctem removet, pellitque tenebras:"
            },
            {
                "verse": "Una oculis lucem praebet, et una diem."
            }
        ],
        [
            {
                "verse": "Quid tibi rex geminae? Geminas iam lingue columnas."
            },
            {
                "verse": "Bis tibi plus ultra haec una Columna dabit."
            }
        ],
        [
            {
                "verse": "Quod Bona dicaris, falso bona nomina iactas:"
            },
            {
                "verse": "Non bona, crede mihi, corpore, non animo es."
            },
            {
                "verse": "At bene quod semper Veneris mala munera tractes,"
            },
            {
                "verse": "Hinc Bona, crede mihi, caetera tota mala es."
            }
        ],
        [
            {
                "verse": "Isabella rosas inter dum lassa quiescit,"
            },
            {
                "verse": "Lassa homines dudum, lassa ferire Deos,"
            },
            {
                "verse": "Credit eam Venerem, tacitis circumvolat alis,"
            },
            {
                "verse": "Non ausus somnum rumpere matris; Amor."
            },
            {
                "verse": "Non tantum tamen abstinuit, quin lumina adiret,"
            },
            {
                "verse": "Hinc ratus ipse novas posse animare faces;"
            },
            {
                "verse": "Dumque genas nimis ala premit, somno excita tentat"
            },
            {
                "verse": "Prendere: sed se oculis virginis abdit Amor."
            }
        ],
        [
            {
                "verse": "Cum genere, ingenio, fortunis, corpore parvum,"
            },
            {
                "verse": "Fecissent dominum fata maligna loci,"
            },
            {
                "verse": "Condier exiguo mandavit marmore: sic se"
            },
            {
                "verse": "Huius ab exemplo noscere quisque potest."
            }
        ],
        [
            {
                "verse": "Nil mirum, rides medio si Lucia fletu:"
            },
            {
                "verse": "Hoc est, quo miserum me magis excrucies."
            },
            {
                "verse": "Sic Aurora micat, dum ros per gramina manat,"
            },
            {
                "verse": "Sic Phoebus mediis imbribus ipse nitet."
            }
        ],
        [
            {
                "verse": "Cum tibi vix coeptae Mors fregit stamina vitae,"
            },
            {
                "verse": "Spicula Mars fregit, spicula fregit Amor;"
            },
            {
                "verse": "Nec non fiere Deos homines si credere par est,"
            },
            {
                "verse": "Ad tumulum haec flentes dicta dedere tuum:"
            },
            {
                "verse": "\"Magnus Amor, magnus Mavors vivente Rotilo,"
            },
            {
                "verse": "Nulla Deum extincto gloria, nullus honos\"."
            }
        ],
        [
            {
                "verse": "Dicebas mea Nisa credituram"
            },
            {
                "verse": "Nunquam te miseros meos amores,"
            },
            {
                "verse": "Etsi me aspiceres mori misellum;"
            },
            {
                "verse": "Nunc, quod spiritus ipse iam reliquit,"
            },
            {
                "verse": "Versasque in cineres vides medullas,"
            },
            {
                "verse": "Affirmas mihi cuncta credituram,"
            },
            {
                "verse": "Et veros nimium meos amores:"
            },
            {
                "verse": "Quin dicis nimium esse me misellum."
            },
            {
                "verse": "Verum credulitas quid haec iuvabit?"
            },
            {
                "verse": "Si non poenituit mali peracti,"
            },
            {
                "verse": "Eheu nil pietas iuvat sepultum."
            }
        ],
        [
            {
                "verse": "Quid tibi cum Nilo, Siren male blanda? Canentem"
            },
            {
                "verse": "Te dudum fugiens terra ego delitui."
            },
            {
                "verse": "Infensi cives cur me prompsistis, ut eheu"
            },
            {
                "verse": "Cogerer invitis cernere vos oculis?"
            },
            {
                "verse": "Quis bene discordes animos, quis barbara iussa,"
            },
            {
                "verse": "Tempora quis ferro deteriora videt?"
            },
            {
                "verse": "Obruite o cives, Sebetho aut mergite, ni mox"
            },
            {
                "verse": "Discetis laesi numina quanta Dei."
            }
        ],
        [
            {
                "verse": "Nilus abit, licet ipse senex, licet ipse minuta"
            },
            {
                "verse": "Parte lapis, trunco sit licet ipse pede."
            },
            {
                "verse": "Urbs mihi culta vale: tecum male vivitur ultra."
            },
            {
                "verse": "Foemineum imperium quis bene ferre potest?"
            },
            {
                "verse": "Crede Deo: eventus docuit Cleopatra futuros."
            },
            {
                "verse": "Semper enim infauste foemina bella gerit."
            }
        ],
        [
            {
                "verse": "Martirane tui decus immortale poetae,"
            },
            {
                "verse": "Cui dedit arbitrium pater uni"
            },
            {
                "verse": "Virginei Phoebus laticis; cui serta virenti"
            },
            {
                "verse": "Fronde legunt redolentia Musae;"
            },
            {
                "verse": "Musae, quae tibi me sic devinxere, ut iniqua"
            },
            {
                "verse": "Vix poterit Lachesis resecare"
            },
            {
                "verse": "Stamina, concordi quae iunxit Gratia nodo,"
            },
            {
                "verse": "Mansura ad cineres quoque, et ultra;"
            },
            {
                "verse": "Quae coepere tuam tam longa oblivia mentem?"
            },
            {
                "verse": "Quae tibi nunc mala gramina Circe"
            },
            {
                "verse": "Miscuit? Aut triplici quae detinet ore Chimaera,"
            },
            {
                "verse": "Ad patrios rediture penates?"
            },
            {
                "verse": "Nam licet ipse geras Curios, licet ipse Catones"
            },
            {
                "verse": "Mille animo, imperium tamen olim"
            },
            {
                "verse": "Vidimus infidae lacrymantem ferre puellae,"
            },
            {
                "verse": "Ac tristes te fundere questus."
            },
            {
                "verse": "An ne tuo residet magnus qui pectore Caesar,"
            },
            {
                "verse": "Caesar deliciae, atque amor orbis,"
            },
            {
                "verse": "Qui virtute auro ditat nova secula prisco,"
            },
            {
                "verse": "Huc supero demissus Olimpo,"
            },
            {
                "verse": "Optatos differt reditus, optata retardat"
            },
            {
                "verse": "Gaudia, in hoc tantum minime aequus?"
            },
            {
                "verse": "An ne cadaver iners passae tot funera Romae"
            },
            {
                "verse": "Detinet incassum sacra busta"
            },
            {
                "verse": "Mirantem, atque urbis magnae simulacra dolentem"
            },
            {
                "verse": "Largo non sine flumine fletus?"
            },
            {
                "verse": "An ne alia evinxit valida te compede Nympha,"
            },
            {
                "verse": "Nympha comis, oculisque beata,"
            },
            {
                "verse": "Quam pater usque imo Tyberis suspiret ab antro"
            },
            {
                "verse": "Fontibus in mediis male flagrans?"
            },
            {
                "verse": "An Bembus Veneta historia vel carmine Molsa,"
            },
            {
                "verse": "Quos penes est animus meus omnis,"
            },
            {
                "verse": "Quos absens video semper, quibus et mea saepe"
            },
            {
                "verse": "Carmina grata, licet iuvenis sim,"
            },
            {
                "verse": "Te retinent lentum procul a felicibus hortis"
            },
            {
                "verse": "Leucopetrae, a nitidis procul undis?"
            },
            {
                "verse": "Leucopetra est, sylvis qua non formosior ulla,"
            },
            {
                "verse": "Qua toto non aequore Nympha:"
            },
            {
                "verse": "Quae tibi non tantum violas, mollesve hyacinthos,"
            },
            {
                "verse": "Non quicquid laetus parit annus,"
            },
            {
                "verse": "Sed lectas etiam vicino e litore conchas"
            },
            {
                "verse": "Servat amans, uni placitura."
            }
        ],
        [
            {
                "verse": "Dum pia turba parat lacrymas, dum spectat adempto"
            },
            {
                "verse": "Quid faciat nato perdita Laura suo,"
            },
            {
                "verse": "Ipsa ubi vix animam retinens legit ore suprema"
            },
            {
                "verse": "Oscula, sic fatur: \"Qui dedit, hic rapuit\"."
            },
            {
                "verse": "Quisne uni huic igitur Spartanas, quisve Sabinas"
            },
            {
                "verse": "Conferat? Has chartis vidimus, hanc oculis."
            }
        ],
        [
            {
                "verse": "Vere opus egregium, te magno et principe dignum,"
            },
            {
                "verse": "Relliquias prisci temporis excolere,"
            },
            {
                "verse": "Et statuas animare, vorax quas perdidit aevum,"
            },
            {
                "verse": "Truncaque nativo reddere membra loco."
            },
            {
                "verse": "Hoc deerat Peraphane tuis illustribus actis,"
            },
            {
                "verse": "Esse aequum, esse pium te quoque marmoribus."
            }
        ],
        [
            {
                "verse": "Conspicuas statuis ornare insignibus aedes,"
            },
            {
                "verse": "Hoc est aequoreis addere flumen aquis."
            },
            {
                "verse": "Nam quis te veterum maior, quis clarior Heros?"
            },
            {
                "verse": "Ornantur domino satque superque suo."
            }
        ],
        [
            {
                "verse": "Quae Dea? Cui tantus decor est, quam Daedala pinxit"
            },
            {
                "verse": "Dextera, quae mutae vivere dat tabulae?"
            },
            {
                "verse": "Num forte est, nigro dum sic bene fulget amictu,"
            },
            {
                "verse": "Cynthia, cum fusca lucida nocte micat?"
            },
            {
                "verse": "An Venus haec potius iuvenis moestissima fato,"
            },
            {
                "verse": "Cum saevus tenerum perculit inguen aper?"
            },
            {
                "verse": "Cynthia non nobis, non sic Venus ipsa videtur:"
            },
            {
                "verse": "Cynthia sed tamen est, et simul ipsa Venus."
            },
            {
                "verse": "Haec referens utranque Deam Victoria sola est:"
            },
            {
                "verse": "Quaeque sit, haec poterit vel Dea picta loqui."
            }
        ],
        [
            {
                "verse": "Mira animo, mira es forma, Mirina, fatemur,"
            },
            {
                "verse": "Mira agis: hinc miro numine nomen habes."
            },
            {
                "verse": "Das lacrymas, flammasque simul das tempore in uno,"
            },
            {
                "verse": "Utque abeam in latices, utque abeam in cineres."
            },
            {
                "verse": "Stillat ab igne liquor, lacrymis nutritur et ignis:"
            },
            {
                "verse": "Ne peream, hoc varia est conditione malum."
            },
            {
                "verse": "Vis ne igitur moriar? Vis solvar compede? Deme"
            },
            {
                "verse": "Alterutrum: sic tu laeta, ego liber ero."
            }
        ],
        [
            {
                "verse": "Ut Parcas, bellum, lucos, letumque solemus"
            },
            {
                "verse": "Dicere, mendaci nomina ficta ioco:"
            },
            {
                "verse": "Sic quoque te Lunam credam dixisse parentes,"
            },
            {
                "verse": "Luna vel infernis noctibus atra magis."
            },
            {
                "verse": "Credideras lucem perituris tradere chartis,"
            },
            {
                "verse": "Cum longis miseras obruis heu tenebris."
            },
            {
                "verse": "I, Stygias i pelle umbras male lucida Luna:"
            },
            {
                "verse": "Hic cupimus noctes te sine perpetuas."
            }
        ],
        [
            {
                "verse": "Fernandus fueram felicis conditor aevi,"
            },
            {
                "verse": "Qui pater heu patriae, qui decus orbis eram;"
            },
            {
                "verse": "Quem timuere duces, reges coluere, brevis nunc"
            },
            {
                "verse": "Urna habet: humanis i, modo fide bonis."
            }
        ],
        [
            {
                "verse": "Heu quando mors saeva adeo mortalibus unquam?"
            },
            {
                "verse": "Heu quando tantum fata dedere mali?"
            },
            {
                "verse": "Flos Regum Fernandus adit dum prima iuventae"
            },
            {
                "verse": "Limina, Romanum dum superatque decus,"
            },
            {
                "verse": "Mors gremio Italiae florentem surripit, ulla"
            },
            {
                "verse": "Ne moriente illo spesve, salusve foret."
            },
            {
                "verse": "Et querimur nos morte rapi, nos cedere fato,"
            },
            {
                "verse": "Quando etiam assuescant numina et ipsa mori."
            }
        ],
        [
            {
                "verse": "Infelix Federice, dolis data praeda tuorum,"
            },
            {
                "verse": "Quis poterit fati non meminisse tui,"
            },
            {
                "verse": "Quandoquidem immerito sceptris spoliatus avitis"
            },
            {
                "verse": "Occidis, et profugum barbara terra tegit?"
            },
            {
                "verse": "Heu sortem indignam: quae sustinuisse cadentem"
            },
            {
                "verse": "Debuerat, stantem perdidit illa manus."
            }
        ],
        [
            {
                "verse": "Gallus ut armatas molirier undique pennas"
            },
            {
                "verse": "Vidit avem, magno quae gerit arma Iovi:"
            },
            {
                "verse": "\"En maris, en terrae fuga iam praeclusa: quid ergo"
            },
            {
                "verse": "Restat?\" ait \"Caelum num quoque habet volucres?\"."
            }
        ],
        [
            {
                "verse": "Valle sub hac tenuis calamo contenta poetae"
            },
            {
                "verse": "Musa veni: est vallis vocibus apta tuis,"
            },
            {
                "verse": "Donec vicinus poterit dare commoda collis."
            },
            {
                "verse": "Saepe habuit parvus numina magna locus."
            }
        ],
        [
            {
                "verse": "Linque iam vulgi strepitum profani,"
            },
            {
                "verse": "Linque ventosam patriam forumque;"
            },
            {
                "verse": "Vive nunc paulum tibi: pelle et atra"
            },
            {
                "verse": "Nubila mente."
            },
            {
                "verse": "Aegla te ad mensam viridem reposcit,"
            },
            {
                "verse": "Pauperes ad divitias agelli."
            },
            {
                "verse": "Dives est multis epularum ad usum"
            },
            {
                "verse": "Hortulus herbis."
            },
            {
                "verse": "Est mihi, quamvis gelido December"
            },
            {
                "verse": "Imbre tellurem penetrarit imam,"
            },
            {
                "verse": "Est, licet flatu rigeant perusta"
            },
            {
                "verse": "Arva nivali,"
            },
            {
                "verse": "Multa vis florum, atque olerum: est in hortis"
            },
            {
                "verse": "Angulus, quem nec pede Faunus unquam"
            },
            {
                "verse": "Conterit, per dum sequitur Napaeas"
            },
            {
                "verse": "Florea prata."
            },
            {
                "verse": "Est mihi eruca, est mihi menta, quae iam"
            },
            {
                "verse": "Suscitent tardam Venerem, ac palatum:"
            },
            {
                "verse": "Est et in primis patriis amica"
            },
            {
                "verse": "Brassica campis."
            },
            {
                "verse": "Nil nocens caepa est, male nil olenti est"
            },
            {
                "verse": "Allium fibra: poterit puella"
            },
            {
                "verse": "Quod pati, haud sponda recubans suprema,"
            },
            {
                "verse": "Quod simul esse."
            },
            {
                "verse": "Sunt mihi (quamvis penus omne nil sit)"
            },
            {
                "verse": "Multa durati sale terga porci;"
            },
            {
                "verse": "Est capus passa bene fartus uva,"
            },
            {
                "verse": "Est tener haedus,"
            },
            {
                "verse": "Quem manus nostri rapuit coloni"
            },
            {
                "verse": "Matris a pingui modo lacte, nunc et"
            },
            {
                "verse": "Parvus (haud fallo) mihi verna odoro"
            },
            {
                "verse": "Gramine pascit."
            },
            {
                "verse": "Quin licet plenus mihi non vetusti"
            },
            {
                "verse": "Sit cadus Graeci, neque sit Cirellae,"
            },
            {
                "verse": "Nec Masaquanae mihi blanda, nec sint"
            },
            {
                "verse": "Vina Vesevi;"
            },
            {
                "verse": "Sunt tamen quae Pausilypus dat, et quae"
            },
            {
                "verse": "Dives arbusti mihi Faustiana"
            },
            {
                "verse": "Mittit antiquo lare, culta ruris"
            },
            {
                "verse": "Nympha paterni."
            },
            {
                "verse": "Et quod est mensae magis ociosae"
            },
            {
                "verse": "Dulce, quod carum magis est amicis,"
            },
            {
                "verse": "Laeta frons, salsus lepor, apta castis"
            },
            {
                "verse": "Gratia verbis"
            },
            {
                "verse": "Condient mundo tenue apparatu"
            },
            {
                "verse": "Prandium: quis scit, tibi si futura"
            },
            {
                "verse": "Fulserit lux? Vive hodie, manet cras"
            },
            {
                "verse": "Flebilis urna."
            },
            {
                "verse": "I puer, quisnam retinet? Reposta"
            },
            {
                "verse": "Ligna (iam poscit focus) adde, mox et"
            },
            {
                "verse": "Affer in primis mihi grata magni"
            },
            {
                "verse": "Carmina Flacci."
            }
        ],
        [
            {
                "verse": "Dum Palinure tuas rapitur Montana per undas,"
            },
            {
                "verse": "Heu Cilicum dira praeda subacta manu,"
            },
            {
                "verse": "Evolat ad gemitum Pyrrhus, raptamque secutus"
            },
            {
                "verse": "Non dubitat matris vincla subire suae;"
            },
            {
                "verse": "Dumque natat pietate celer, pietate fit audax,"
            },
            {
                "verse": "Strataque iam faciles praebuit unda vias:"
            },
            {
                "verse": "Reddita tum mater, natus nova praeda relictus,"
            },
            {
                "verse": "Sensere et miseram libera colla vicem."
            },
            {
                "verse": "Praeclarum pietatis opus: dum servus haberis,"
            },
            {
                "verse": "Liber es, et victus vincere Pyrrhe potes."
            }
        ],
        [
            {
                "verse": "Vidit ut illisam scopulo fregisse carinam,"
            },
            {
                "verse": "Ac socium irato vix superesse mari,"
            },
            {
                "verse": "Tyrrheni Lycidas piscator litoris, ut tum"
            },
            {
                "verse": "Retia forte imis plena trahebat aquis:"
            },
            {
                "verse": "\"Haec Neptune\" inquit \"tibi do servatum ob amicum"
            },
            {
                "verse": "Munera: Lina, hamos, vimineasque casas."
            },
            {
                "verse": "Sic votum est: alii posthac tua regna lacessant,"
            },
            {
                "verse": "Squamigerumque agitent uda per arva gregem\"."
            },
            {
                "verse": "Dixerat ille: fremens totis Deus annuit undis,"
            },
            {
                "verse": "Terque sonum pelago fuscina mota dedit."
            }
        ],
        [
            {
                "verse": "Cum moriens circum flentes spectaret amicos"
            },
            {
                "verse": "Scala, tui in primis gloria Bacche chori,"
            },
            {
                "verse": "\"Ecquid\" ait \"fletis? Nequicquam fletis amici,"
            },
            {
                "verse": "Vos mihi pro lacrymis fundere vina decet."
            },
            {
                "verse": "Posthac Elysios habeat sibi, qui volet, agros:"
            },
            {
                "verse": "Styx mihi cara magis, si modo vina ferat\"."
            }
        ],
        [
            {
                "verse": "Linquere vinosos properat dum spiritus artus,"
            },
            {
                "verse": "Plus vini infernis manibus esse ratus,"
            },
            {
                "verse": "Scala illum exoptans revocare, \"Immergite vino"
            },
            {
                "verse": "Corpus\" ait \"constat spiritus ipse mero\"."
            },
            {
                "verse": "Nec plura. En subito patera est allata cubanti:"
            },
            {
                "verse": "Atque anima in vinum, quo prius orta, abiit."
            },
            {
                "verse": "Tu quicumque sitis, posthac mala vina caveto:"
            },
            {
                "verse": "Non vinum, ast hominem, si bibis, ipse bibes."
            }
        ],
        [
            {
                "verse": "Marmora sint aliis, praecingant busta coronae,"
            },
            {
                "verse": "Mutus et Eoo spiret odore cinis:"
            },
            {
                "verse": "Mi cadus est tumulus; crateres busta coronent,"
            },
            {
                "verse": "Annoso madeant ebria membra mero."
            }
        ],
        [
            {
                "verse": "Quae sunt, quae roseis spirant mea Nisa labellis,"
            },
            {
                "verse": "Heu bona nata meo satque, superque malo?"
            },
            {
                "verse": "Hinc color exuperat Paestana rosaria, et illinc"
            },
            {
                "verse": "Stillat, cui similem non habet Hybla, liquor."
            },
            {
                "verse": "Quinetiam prae illis Veneres, Charitesque, et Amores"
            },
            {
                "verse": "Crediderim patriam posthabuisse Paphon."
            },
            {
                "verse": "Atque ego cum faciles furtiva per oscula lusus"
            },
            {
                "verse": "Experior, raro etsi datur id misero,"
            },
            {
                "verse": "Tum me animus linquit dulcedine captus amica,"
            },
            {
                "verse": "Mox iterata animum basia restituunt."
            }
        ],
        [
            {
                "verse": "Nescio quem fama est, ne ferrea secla videret,"
            },
            {
                "verse": "Exeruisse sua lumina cara manu:"
            },
            {
                "verse": "Sic ubi te novi mutata mente Petilla"
            },
            {
                "verse": "Venalem pretio deseruisse fidem,"
            },
            {
                "verse": "Debuimus, quae te spectarunt lumina primum,"
            },
            {
                "verse": "Ne te ipsam aspicerent amplius, exerere."
            }
        ],
        [
            {
                "verse": "Placte nihil debes, nil debes Placte fatemur:"
            },
            {
                "verse": "Debet enim, si quis solvere Placte potest."
            }
        ],
        [
            {
                "verse": "Quid sceptra ad tumulum? Vincti quid compede Reges?"
            },
            {
                "verse": "Quidve tot invicta parta trophaea manu?"
            },
            {
                "verse": "Quid galeae, quid scuta nitent? Quid pila? Quid enses?"
            },
            {
                "verse": "Quid viret aeternis laurus amica comis?"
            },
            {
                "verse": "Num Mars, an Davalus tumulo iacet? Hic situs ille est"
            },
            {
                "verse": "Heu Davalus, quin Mars cum Davalo ipse iacet."
            }
        ],
        [
            {
                "verse": "Suavia quot tibi surripio mea Lucia tot sunt"
            },
            {
                "verse": "Vulnera, Apollinea non medicanda manu;"
            },
            {
                "verse": "Suavia quotque mihi tu non invita retorques"
            },
            {
                "verse": "In me tot saevus spicula torquet Amor:"
            },
            {
                "verse": "Spicula figat Amor, stillent iam membra cruore,"
            },
            {
                "verse": "Dum modo surripiam suavia, et accipiam."
            }
        ],
        [
            {
                "verse": "Haud querimur, quod nos lacrymis, tenebrisque relinquas,"
            },
            {
                "verse": "Quodque abeas gremio tam cito rapte meo;"
            },
            {
                "verse": "At querimur tantum, sine te quod vivimus: hoc est"
            },
            {
                "verse": "Quod facit aeterno velle dolore queri."
            },
            {
                "verse": "Tu longaeva satis vixisti tempora: quando"
            },
            {
                "verse": "Tempora sunt meritis, non numeranda die."
            }
        ],
        [
            {
                "verse": "Pulchra nimis vehitur roseis quae Dia quadrigis,"
            },
            {
                "verse": "Phausina humano lumine pulchra nimis."
            },
            {
                "verse": "Utraque luce orbem exhilarat, lucemque ministrat:"
            },
            {
                "verse": "Hoc differre tamen credere utranque decet."
            },
            {
                "verse": "Illa olim iuvenem potuit vix flectere amantem,"
            },
            {
                "verse": "Haec etiam gelidum perdit amore senem."
            }
        ],
        [
            {
                "verse": "Nil mirum si Niphus amat, si deperit unam"
            },
            {
                "verse": "Auroram insueto perditus igne senex:"
            },
            {
                "verse": "Nam fatis cautum est, terris excludat ut unum,"
            },
            {
                "verse": "Utque alium caelo diligat illa senem."
            }
        ],
        [
            {
                "verse": "Hyllus erat, nunc pulvis iners; mors vita sed"
            },
            {
                "verse": "Venit: erat nihilum, nunc tamen est aliquid."
            }
        ],
        [
            {
                "verse": "Quicunque Aonio perquiris vertice Musas,"
            },
            {
                "verse": "Quaere alio: hinc abeunt, hospitium est aliud."
            },
            {
                "verse": "Mergillina tenet felici litore: tu si"
            },
            {
                "verse": "Quaeris eas, montem desere, litus adi."
            }
        ],
        [
            {
                "verse": "Guide, Caesari, Capilupe, Palon,"
            },
            {
                "verse": "Quos penes vivit mea mens, et omne"
            },
            {
                "verse": "Quicquid est nostri reliquum, valete:"
            },
            {
                "verse": "Cogor abire."
            },
            {
                "verse": "Iam vale o sacri pater alme fontis,"
            },
            {
                "verse": "O triumphati caput orbis, o qui"
            },
            {
                "verse": "Ducis a caelo Tyberine magni"
            },
            {
                "verse": "Fluminis ortum."
            },
            {
                "verse": "Me vocat Siren patrias ad undas,"
            },
            {
                "verse": "Dulcis ad notos scopulos arenae;"
            },
            {
                "verse": "Me vocant horti Hesperidum, perenni"
            },
            {
                "verse": "Flore nitentes."
            },
            {
                "verse": "Me Rotae gratos vocat ad recessus"
            },
            {
                "verse": "Aegla curarum requies, paratque"
            },
            {
                "verse": "Quae meis lauros faciant virentem"
            },
            {
                "verse": "Crinibus umbram."
            },
            {
                "verse": "Iam vocat me Pausilypus, canenti"
            },
            {
                "verse": "Plaudit et clari tumulus Maronis,"
            },
            {
                "verse": "Me vocat toto veneranda Mergil-"
            },
            {
                "verse": "Lina profundo."
            },
            {
                "verse": "O vale tandem mea Roma, iam te,"
            },
            {
                "verse": "Quae solent curae teneant inanes,"
            },
            {
                "verse": "Me iuvet semper vacuum serenas"
            },
            {
                "verse": "Ducere noctes."
            },
            {
                "verse": "Me iuvet cantu revocare ab imo"
            },
            {
                "verse": "Aequore ad litus liquidas sorores,"
            },
            {
                "verse": "Dum vehor Tuscis per amica primus"
            },
            {
                "verse": "Caerula remis,"
            },
            {
                "verse": "Dumque piscantum varios amores"
            },
            {
                "verse": "Cantat ad parvi leve murmur amnis"
            },
            {
                "verse": "Musa, et aeternis studiosa tentat"
            },
            {
                "verse": "Vivere chartis."
            }
        ],
        [
            {
                "verse": "Tela reperta tui viridi sub gramine nati"
            },
            {
                "verse": "En tibi Nisa Venus cortice fixa dicat."
            },
            {
                "verse": "Tu modo ne puero (nulli scit parcere) reddas:"
            },
            {
                "verse": "Ni facis, ipsa iterum fabula turpis eris."
            }
        ],
        [
            {
                "verse": "Seu pacem, seu bella geras Dux inclyte, semper"
            },
            {
                "verse": "Tecum adsum aetherei vertice nata Iovis."
            },
            {
                "verse": "Me tibi dat comitem tua virtus: linquere Olympum"
            },
            {
                "verse": "Tu facis. An posset plus pater in superos?"
            }
        ],
        [
            {
                "verse": "Dum se se ostentat miles, Mars glande corusca"
            },
            {
                "verse": "Heu iuvenem matris percutit in gremio."
            },
            {
                "verse": "Quis fatum fugiet? Fugientem saevius urget:"
            },
            {
                "verse": "Quas volet inveniet mors inopina vias."
            }
        ],
        [
            {
                "verse": "Pro patria ut vidit perculsum vulnere natum"
            },
            {
                "verse": "Brancia, praestanti pectore sic loquitur:"
            },
            {
                "verse": "\"Non lacrymis te nate sequar, sed te sequar eheu"
            },
            {
                "verse": "Mente, animo: haec tibi do, cum dare plus nequeam\""
            }
        ],
        [
            {
                "verse": "Vivet Arcuci, mihi crede, vivet"
            },
            {
                "verse": "Carmen invita Lachesis severae"
            },
            {
                "verse": "Dextera, invito nimium voracis"
            },
            {
                "verse": "Temporis haustu."
            },
            {
                "verse": "Sperne fatorum invidiam obstinatam:"
            },
            {
                "verse": "Quid mihi invisi tenebrae sepulcri?"
            },
            {
                "verse": "Surget extremis cineri favillis"
            },
            {
                "verse": "Fama superstes."
            },
            {
                "verse": "Te colunt Musae, tibi plaudit antrum"
            },
            {
                "verse": "Aonis, casti fluit unda fontis;"
            },
            {
                "verse": "Ima sat nobis potuisse saxa"
            },
            {
                "verse": "Lambere Pindi."
            }
        ],
        [
            {
                "verse": "Insignis pietate Heros, si dira Celaeno,"
            },
            {
                "verse": "Si percussa tua corruet Hydra manu;"
            },
            {
                "verse": "Si cernam valido devinctum Protea nodo,"
            },
            {
                "verse": "Qui nos insuetis ludit imaginibus,"
            },
            {
                "verse": "Non te marmoreum Tyberina ad flumina ponam,"
            },
            {
                "verse": "Sed vivum nostro pectore numen eris."
            }
        ],
        [
            {
                "verse": "Ah fatum infelix, ludens cur Martia pubes,"
            },
            {
                "verse": "Cum dare credideras gaudia, das lacrymas?"
            },
            {
                "verse": "Aenea glans celeres volitans ignita per auras"
            },
            {
                "verse": "Incauto iuveni funera caeca tulit."
            },
            {
                "verse": "Parcite: quem petitis, non est invisus Adonis,"
            },
            {
                "verse": "Seu Vulcane paras, seu male Mars facinus."
            },
            {
                "verse": "Ingenio excoluit Pallas, Cyllenius arte:"
            }
        ],
        [
            {
                "verse": "Solvimur in lacrymas, cum findit Sirius agros,"
            },
            {
                "verse": "Liquimur in flammas, cum premit arva gelu,"
            },
            {
                "verse": "Quinetiam medio prorumpit Nilus ab aestu,"
            },
            {
                "verse": "Eque meis lacrymis Aetna alia exoritur."
            },
            {
                "verse": "Nec liquet inter aquas quae sit nova causa caloris,"
            },
            {
                "verse": "Nec cur perpetuo manet ab igne liquor;"
            },
            {
                "verse": "Antoni, cui notus Amor, mihi consule, cur sic"
            },
            {
                "verse": "Fons abeam in flammas, flamma abeam in lacrymas."
            }
        ],
        [
            {
                "verse": "Sat tibi mi Seri discordas nomine, cum sis"
            },
            {
                "verse": "Serius haud unquam, semper at ipse iocus."
            }
        ],
        [
            {
                "verse": "Viderat Altimarum medica Mors saepius arte"
            },
            {
                "verse": "Mortales manibus surripuisse suis:"
            },
            {
                "verse": "Invidit, gemuitque furens. Mox mala veneno"
            },
            {
                "verse": "Imbuit: ille vorans Tartara pene subit."
            },
            {
                "verse": "Phoebus at immeritum nigro revocavit ab Orco,"
            },
            {
                "verse": "Ne simul humanum perderet ipsa genus."
            }
        ],
        [
            {
                "verse": "Captanti somnum ne credas hospes Amori:"
            },
            {
                "verse": "Cum dormit, magis est ad tua damna vigil."
            }
        ],
        [
            {
                "verse": "Quid si marmoreus? Quid si super arma recumbit?"
            },
            {
                "verse": "Idem marmoreus, idem et inermis Amor."
            }
        ],
        [
            {
                "verse": "Ne credas puero, simulans nam claudit ocellos;"
            },
            {
                "verse": "Nulla fides puero: si sapis ipse cave."
            }
        ],
        [
            {
                "verse": "Dormiat aeternum, ne cures rumpere somnum:"
            },
            {
                "verse": "Experrectus agit fortius arma puer."
            }
        ],
        [
            {
                "verse": "Somniat assuetas caedes, rixasque, dolosque:"
            },
            {
                "verse": "Cum dormit malus est, cum vigilatque malus."
            }
        ],
        [
            {
                "verse": "Iactat adhuc flammas, letales dirigit ictus,"
            },
            {
                "verse": "Dum parvo incisus marmore dormit Amor."
            }
        ],
        [
            {
                "verse": "Si tu iterum tractes, dices, ita spirat imago,"
            },
            {
                "verse": "\"An ne anima est marmor? Marmor an est anima?\"."
            }
        ],
        [
            {
                "verse": "Hunc credam potumque merum, pastumque papaver,"
            },
            {
                "verse": "Cum tuba nec somnos excitet ulla suos."
            }
        ],
        [
            {
                "verse": "Quantumvis stertat, quantumvis lumina claudat,"
            },
            {
                "verse": "Non credam, iuret tela, facesque licet."
            }
        ],
        [
            {
                "verse": "Ad gemitum dormitat Amor: lamenta, querelae"
            },
            {
                "verse": "Sunt illi cantus, sunt gemitus citharae."
            }
        ],
        [
            {
                "verse": "Pelle puer muscam, quae tentat rumpere somnum:"
            },
            {
                "verse": "Cum requiescit Amor, tunc requiescit amans."
            }
        ],
        [
            {
                "verse": "Lassus Amor dormit, ventos agitare flabello"
            },
            {
                "verse": "Ne pigeat: pugnae membra labore calent."
            }
        ],
        [
            {
                "verse": "Carpe iter o tacitus, leviter vestigia tende:"
            },
            {
                "verse": "Poeniteat, si te sentiat ipse puer."
            }
        ],
        [
            {
                "verse": "Surge Amor, en medium Titan conscendit Olympum:"
            },
            {
                "verse": "Laus est pervigilem surgere ad arma ducem."
            }
        ],
        [
            {
                "verse": "Dormit Amor? Dormit, somnum ne rumpere tentes:"
            },
            {
                "verse": "Pertimuit vigilem fingere Praxiteles."
            }
        ],
        [
            {
                "verse": "\"Marmora quando animat, dormire et marmora cogit:"
            },
            {
                "verse": "Uni Praxiteli cedimus\", inquit Amor."
            }
        ],
        [
            {
                "verse": "\"Nescio\" Praxiteles dixit \"num spiritus hoc sit"
            },
            {
                "verse": "Marmoreus, num quod fingo animata silex\"."
            }
        ],
        [
            {
                "verse": "Sive Dryas, seu Nais ades, lege carmen amicum,"
            },
            {
                "verse": "Haud risu indigna est res, mihi crede, novo."
            },
            {
                "verse": "Dormieram, aggreditur Veneris puer, excitor armis,"
            },
            {
                "verse": "Dum tractat tenera tela cruenta manu."
            },
            {
                "verse": "\"Pone arma\" exclamo \"tecum quis dimicet armis?\"."
            },
            {
                "verse": "Mox puerum apprehendi, detinuique sinu."
            },
            {
                "verse": "Ille fugit, matrique refert, sed mater ab ulnis"
            },
            {
                "verse": "Reiicit: optato Mars aderat gremio."
            },
            {
                "verse": "Tum puer in matrem regerit convicia, mater"
            },
            {
                "verse": "Verberat: ad gemitum conveniunt superi,"
            },
            {
                "verse": "Quos inter praeceps currit Vulcanus, et amens"
            },
            {
                "verse": "Labitur, hinc pedibus claudus utrisque iacet."
            }
        ],
        [
            {
                "verse": "Magne senex, vasti cui parent regna profundi,"
            },
            {
                "verse": "Serva et aequorei caerula turba chori,"
            },
            {
                "verse": "Auria tu dici, seu mavis Doria utrunque"
            },
            {
                "verse": "Convenit, ipse parum tu modo verte notas,"
            },
            {
                "verse": "Seu, te quod decorent ingentia et aurea facta,"
            },
            {
                "verse": "Sive, quod ex ferro haec aurea secla facis,"
            },
            {
                "verse": "Seu, quod sit mater Doris, vel Adorea, certent"
            },
            {
                "verse": "Mille triumphati quae dare serta maris."
            },
            {
                "verse": "Vive senex victor, Neptuni quem decet unum"
            },
            {
                "verse": "Fuscina: dum vivent aequora, vive, senex."
            }
        ],
        [
            {
                "verse": "Quas Charites pictis violas iunxere corollis,"
            },
            {
                "verse": "Quas Venus auratis implicuitque comis,"
            },
            {
                "verse": "Quasque rigavit Amor, lacrymis quas lavit amantum,"
            },
            {
                "verse": "In primis lacrymis mi Galeota tuis,"
            },
            {
                "verse": "Ecce ferus subito foedatis unguibus Ursus"
            },
            {
                "verse": "Colligit, intactum dedecoratque decus."
            },
            {
                "verse": "Deceptum agricolae semper genus: i, cole flores:"
            },
            {
                "verse": "Quas meruit violas Iuppiter, Ursus habet."
            }
        ],
        [
            {
                "verse": "Esse Deos, meritas scelerumque reposcere poenas"
            },
            {
                "verse": "Tu satis exemplo es perfida Gella tuo."
            },
            {
                "verse": "Nempe doles dentes: num forte impune putabas"
            },
            {
                "verse": "Semper amatorum corda comesse hominum?"
            },
            {
                "verse": "Servate aeterni vestigia nostra Sereni,"
            },
            {
                "verse": "Reddat ut hic pictos vos quoque posteritas."
            },
            {
                "verse": "Qui favit nobis, idem nunc regnat Apollo:"
            },
            {
                "verse": "Quae fuit, est eadem nunc Heliconis aqua."
            }
        ],
        [
            {
                "verse": "Actius et Phoebus, Syncerus et Actius alter,"
            },
            {
                "verse": "Actius hos inter Tertius ipse micat."
            }
        ],
        [
            {
                "verse": "Quod tua dilectae placuissent carmina Lunae,"
            },
            {
                "verse": "Nempe tuo fas est credere ab interitu."
            },
            {
                "verse": "Perpetuo retinet sopitum te Dea somno:"
            },
            {
                "verse": "Endymiona brevi tempore restituit."
            }
        ],
        [
            {
                "verse": "Felices, quibus una fuit mens semper, et una"
            },
            {
                "verse": "Quos tulit hora, simul quos lapis unus habet."
            }
        ],
        [
            {
                "verse": "Pasqualine, sacri Putei caelestibus undis"
            },
            {
                "verse": "Si dabitur longam pellere posse sitim,"
            },
            {
                "verse": "Tunc mihi non puteus, vere sed Castalius fons"
            },
            {
                "verse": "Ille erit, et putei nectaris instar aqua."
            }
        ],
        [
            {
                "verse": "Indicat ante fores adaperto marmor hiatu"
            },
            {
                "verse": "Accensum dominum sanguinis esse siti."
            }
        ],
        [
            {
                "verse": "Andream regem immeritum mala strangulat uxor,"
            },
            {
                "verse": "Mox vili imprudens condit alumnus humo."
            },
            {
                "verse": "Connubium infelix, pietas nimis impia: utroque"
            },
            {
                "verse": "Laeditur. Haec laqueo strangulat, hic tumulo."
            }
        ],
        [
            {
                "verse": "Serve Amor, hortorum custos, dominique voluptas,"
            },
            {
                "verse": "Hoc te sublimem constitui in tumulo:"
            },
            {
                "verse": "Ut quae tanta fuit viventi, haec ipsa sepulto"
            },
            {
                "verse": "Incustoditi sit tibi cura loci."
            }
        ],
        [
            {
                "verse": "Seu quod formidet fures, seu criminis aurum"
            },
            {
                "verse": "Quod poenam fugiat, pallet et usque latet."
            }
        ],
        [
            {
                "verse": "Latravi ad furem: tacui, cum venit amator:"
            },
            {
                "verse": "Sic et hero placui, sic et herae placui."
            }
        ],
        [
            {
                "verse": "Tusca pudicitiae renovans Lucretia nomen,"
            },
            {
                "verse": "Cum foret hostili praeda petita manu,"
            },
            {
                "verse": "Praecipitat primum se se de culmine tecti,"
            },
            {
                "verse": "Ne laesus caderet virginitatis honos."
            },
            {
                "verse": "Atque ubi iam novit frustra cecidisse, propinqui"
            },
            {
                "verse": "Arni ponte ruit, nec pia mersit aqua."
            },
            {
                "verse": "\"Ecquid\" ait \"poterone mori? Moriamur\", et undis"
            },
            {
                "verse": "Obruit invictum terque, quaterque caput."
            },
            {
                "verse": "Cedat Seri igitur Tuscae Romana puellae:"
            },
            {
                "verse": "Utraque casta, sed haec ter cadit, illa semel."
            }
        ],
        [
            {
                "verse": "Quintus adhuc tumulo lites intendit, et omnes"
            },
            {
                "verse": "Cum Quinto lites, insidiaeque iacent."
            },
            {
                "verse": "Tu fuge quisquis ades: vereor, ne te quoque fallat:"
            },
            {
                "verse": "Dum legis, insidias ossa sepulta parant."
            }
        ],
        [
            {
                "verse": "Huc fugite o Dryades, dominus loca tuta paravit,"
            },
            {
                "verse": "Ne vos, dum sequitur, Pausilypus rapiat."
            }
        ],
        [
            {
                "verse": "Quas tu debueras lacrymas mihi nate parenti,"
            },
            {
                "verse": "Quae iuvenis misero solvere iusta seni,"
            },
            {
                "verse": "Heu tibi fatorum non aequa lege paravi"
            },
            {
                "verse": "Infelix simulacrum, umbraque moesta pater."
            },
            {
                "verse": "Et quando semper mecum tua vivet imago,"
            },
            {
                "verse": "Sit tibi pro tumulo mens, animusque patris."
            }
        ],
        [
            {
                "verse": "Nusquam abero, donec victorem litore sistam,"
            },
            {
                "verse": "Qua sol Eoos lustrat et Hesperios."
            },
            {
                "verse": "Cede pater Neptune: uni parere necesse est."
            },
            {
                "verse": "Terrestri posthac serviat unda Deo."
            }
        ],
        [
            {
                "verse": "O Hymen roseas para corollas,"
            },
            {
                "verse": "Accende o faculas Venus gemellas"
            },
            {
                "verse": "Perlustrans Paphio domum liquore:"
            },
            {
                "verse": "Gambacurta venit novus maritus,"
            },
            {
                "verse": "Currit ad thalamum salax, procaxque:"
            },
            {
                "verse": "Verum somniat, haud canit Poeta,"
            },
            {
                "verse": "Non non ipse potest maritus esse,"
            },
            {
                "verse": "Hostis qui thalami impotens, et acer"
            },
            {
                "verse": "Gaudet coelibe rex, deusque vita:"
            },
            {
                "verse": "Gambacurta frequens puellularum"
            },
            {
                "verse": "Sectator, colit aula quas beata,"
            },
            {
                "verse": "Quas comptus niveus, nitorque mollis"
            },
            {
                "verse": "Nutrit perniciem in malam aulicorum,"
            },
            {
                "verse": "Gambacurta iocus puellularum,"
            },
            {
                "verse": "Totus delitiae, facetiaeque;"
            },
            {
                "verse": "Quin totusque puella, totus aula."
            }
        ],
        [
            {
                "verse": "Quae vaga per colles currebam, perque lacunas"
            },
            {
                "verse": "Non contenta urbis ire, redire vias,"
            },
            {
                "verse": "Vectula bigarum labor, indefessa pedumque"
            },
            {
                "verse": "Tempestas, vix hoc marmore detineor."
            },
            {
                "verse": "Ne tollas lapidem: si tolles, ipsa resurgam"
            },
            {
                "verse": "Bigarum ad caedem, perniciemque pedum."
            }
        ],
        [
            {
                "verse": "Areat omnis ager, lacrymans si Caelius adsit,"
            },
            {
                "verse": "Aridus humescet protinus omnis ager;"
            },
            {
                "verse": "Humeat omnis ager, suspirans Caelius adsit,"
            },
            {
                "verse": "Humidus arescet protinus omnis ager."
            }
        ],
        [
            {
                "verse": "Hostis adest, litusque tenet, tum veste relicta"
            },
            {
                "verse": "Ad montem fugiens scripta poeta rapit."
            },
            {
                "verse": "O mens caeca mihi, series praepostera rerum:"
            },
            {
                "verse": "Crede mihi, melius perdere scripta foret."
            }
        ],
        [
            {
                "verse": "Plantedi procul hinc Catonianum"
            },
            {
                "verse": "Sit supercilium, et Sabina ruga:"
            },
            {
                "verse": "Quis neget iuveni iocos poetae?"
            },
            {
                "verse": "Quis neget fatuae iocos iuventae?"
            },
            {
                "verse": "Licet desipere in loco: et iocari"
            },
            {
                "verse": "Interdum licet, ac furens videri."
            },
            {
                "verse": "Lingua mi blaterat, ruit, rotatque,"
            },
            {
                "verse": "Lubrico ut rota currit acta divo:"
            },
            {
                "verse": "Praeceps labitur in profana verba,"
            },
            {
                "verse": "Persaepe et vomit id, quod ipse nolim."
            },
            {
                "verse": "Hinc me poenitet esse sic locutum."
            },
            {
                "verse": "Obscoenus calamus, pudens voluntas."
            },
            {
                "verse": "Parcendum iuveni semel poetae,"
            },
            {
                "verse": "Parcendum fatuae semel iuventae."
            }
        ],
        [
            {
                "verse": "An manus ulla tua teneros descripsit amores"
            },
            {
                "verse": "Compater, an ne iocos dulcius, an ne sales?"
            },
            {
                "verse": "Sis modo ne chirager, podager sis usque licebit,"
            },
            {
                "verse": "Nam pede non scribis, scribis at ipse manu."
            }
        ],
        [
            {
                "verse": "Scrutatur statuas, scrutatur carmina Nellus:"
            },
            {
                "verse": "Iactat utrunque miser, nescit utrunque miser."
            },
            {
                "verse": "Infelix censor statuarum, et carminis idem,"
            },
            {
                "verse": "Quam male cum statuis, carminibusque tibi est."
            },
            {
                "verse": "Felices statuae, felicia carmina, felix"
            },
            {
                "verse": "Ipsa domus, cui non sensus et auris inest."
            }
        ],
        [
            {
                "verse": "Huc huc hendecasyllabi trecenti,"
            },
            {
                "verse": "Quos Riccus meus, et meus Tamasus"
            },
            {
                "verse": "Promunt ingenio, rigantque chartis:"
            },
            {
                "verse": "Huc piae lacrymae, potensque fletus:"
            },
            {
                "verse": "Huc huc illecebrae, precesque blandae,"
            },
            {
                "verse": "Ira Lucia saevit impotenti."
            },
            {
                "verse": "Nunc opus lacrymis, potente fletu,"
            },
            {
                "verse": "Nunc nunc hendecasyllabis trecentis,"
            },
            {
                "verse": "Quos Riccus meus, et meus Tamasus"
            },
            {
                "verse": "Promunt ingenio, rigantque chartis."
            },
            {
                "verse": "Verum si miserum parum iuvabunt,"
            },
            {
                "verse": "Ira et Lucia saevit impotenti,"
            },
            {
                "verse": "Valete o lacrymae, potensque fletus,"
            },
            {
                "verse": "Valete hendecasyllabi trecenti."
            }
        ],
        [
            {
                "verse": "Cum modo conferrent tibi tradita munera, Phoebo"
            },
            {
                "verse": "Iudice (sic placitum est) Iuno, Minerva, Venus,"
            },
            {
                "verse": "Divitias Iuno, formam tribuisse Dione,"
            },
            {
                "verse": "Iactat et ingenii Pallas amica decus."
            },
            {
                "verse": "\"Cedite\" ait potius Phoebus \"lis omnis abesto;"
            },
            {
                "verse": "Una Aragona, una est Iuno, Minerva, Venus\"."
            }
        ],
        [
            {
                "verse": "Si vos tuta meis fulsistis signa procellis,"
            },
            {
                "verse": "O animae illustres ore, fide, ingenio,"
            },
            {
                "verse": "Pasqualine mei pars, et Capilupe laboris,"
            },
            {
                "verse": "Quis neget esse novos vos mihi Tyndaridas?"
            }
        ],
        [
            {
                "verse": "Uror, amo, excrucior, divellor, saucior, odi,"
            },
            {
                "verse": "Surripior, iactor, restituor, iaceo,"
            },
            {
                "verse": "Irascor, fugito, sileo, queror, insequor, opto,"
            },
            {
                "verse": "Despero, spero, decipior, metuo:"
            },
            {
                "verse": "Haec in amore meo sunt mi Gulielme, nec ipse"
            },
            {
                "verse": "Heu morior, cum iam vivere desierim."
            }
        ],
        [
            {
                "verse": "Cum dormit mea Nisa Venus, Venus ipsa videtur"
            },
            {
                "verse": "Cum vigilat: semper sic mea Nisa Venus."
            },
            {
                "verse": "A Venere hoc tantum differt: prece Cypria quondam"
            },
            {
                "verse": "Victa fuit; non haec sanguine, non precibus."
            },
            {
                "verse": "Quid faciat, mi Porta, tuus Rota, consule: quando es"
            },
            {
                "verse": "Ipse Dionaeae pars bona militiae."
            }
        ],
        [
            {
                "verse": "Scribis, ego ut scribam: non est, quod scribere possim"
            },
            {
                "verse": "Ruscelli, Aoniae rivule dulcis aquae:"
            },
            {
                "verse": "Iussit Amor reticere diu, ne forte triumphum"
            },
            {
                "verse": "Quem de se retulit Lucia, detegerem."
            },
            {
                "verse": "Mene igitur poteris servum damnare silentem,"
            },
            {
                "verse": "Qui premar imperio, quo premitur dominus?"
            }
        ],
        [
            {
                "verse": "Undique septam oleam vidit pendentibus uvis,"
            },
            {
                "verse": "Et risum simulans talia Pallas ait:"
            },
            {
                "verse": "\"Nulla Lyaee tibi ratio cum Pallade: nam tu"
            },
            {
                "verse": "Ebrius, incestus: sobria, casta soror\"."
            }
        ],
        [
            {
                "verse": "Dic, nive cur media vireant sata laeta Marani"
            },
            {
                "verse": "Pascasi vatis pars adamata tui?"
            },
            {
                "verse": "Dant lacrymae pluviam, suspiria nostra calorem:"
            },
            {
                "verse": "Est Amor, est nostri temporis agricola."
            }
        ],
        [
            {
                "verse": "Servit Amor domino, dominus cur servit Amori?"
            },
            {
                "verse": "Alter Amor dominus, servus et alter Amor."
            }
        ],
        [
            {
                "verse": "Imberbem puerum satis tenellum,"
            },
            {
                "verse": "Castum, candidulum Deum putabam"
            },
            {
                "verse": "Amorem, ac dominum omnium Deorum."
            },
            {
                "verse": "Ast Amor secus atque ego putabam"
            },
            {
                "verse": "Repertus, genus Afer, impudicus,"
            },
            {
                "verse": "Custos compede vinctus hortulorum,"
            },
            {
                "verse": "Et qui serviat omnibus colonis,"
            },
            {
                "verse": "Cui pili obsideant genas rigentes,"
            },
            {
                "verse": "Cui barba obrigeat viri iam adulti,"
            },
            {
                "verse": "Non quidem pueri satis tenelli:"
            },
            {
                "verse": "Est Amor secus atque ego putabam."
            }
        ],
        [
            {
                "verse": "Quid circum volitas nocturna Nitedula sepem,"
            },
            {
                "verse": "Fida comes nostri conscia propositi?"
            },
            {
                "verse": "Siste parum, carae dum nos ad limina Nisae"
            },
            {
                "verse": "Mittit Amor, tenebras luce repelle tua,"
            },
            {
                "verse": "Quando ustum ingenti pectus mihi flagrat ab igni,"
            },
            {
                "verse": "Nec vel tantillum luminis inde venit."
            },
            {
                "verse": "Siste procul tamen ipsa, meo ne forte calore"
            },
            {
                "verse": "In flammas abeas tuque, nemusque tuum."
            }
        ],
        [
            {
                "verse": "Est modo sancitum de muris busta revelli:"
            },
            {
                "verse": "Hoc asinum est per caudam et capere, et trahere."
            },
            {
                "verse": "O seriem rerum inversam! Via recta terenda est:"
            },
            {
                "verse": "Vellendi mores, non tabulae, aut lapides."
            }
        ],
        [
            {
                "verse": "Optet Idumaeas sibi quisque Camille columnas,"
            },
            {
                "verse": "Dum Romana tuae sit comes una viae."
            }
        ],
        [
            {
                "verse": "O Luculleae villae, virtutis et heres"
            },
            {
                "verse": "Loffrede, antiquae lux nova militiae,"
            },
            {
                "verse": "Dic, qua voce feram Peraphani ad sidera laudes:"
            },
            {
                "verse": "Non sum qui tanti Principis acta sequar."
            },
            {
                "verse": "Quis vastum Oceanum rimosa claudet in urna?"
            },
            {
                "verse": "Innumeras stellas quis numerare queat?"
            },
            {
                "verse": "Hunc quocunque tamen pinget mea Musa colore,"
            },
            {
                "verse": "Saepe orbem immensum parva tabella refert."
            }
        ],
        [
            {
                "verse": "Cum simul in te uno splendescant ordine miro,"
            },
            {
                "verse": "O iuvenis sacrae spesque, decusque ratis,"
            },
            {
                "verse": "Admirata olim quaecunque est docta vetustas,"
            },
            {
                "verse": "De te quid digne dicere quis poterit?"
            },
            {
                "verse": "Tu satis unus eras aeterno carmen Homero,"
            },
            {
                "verse": "Virgilio carmen tu satis unus eras."
            },
            {
                "verse": "Mi sat erit spectare procul tua lumina, ceu quis"
            },
            {
                "verse": "Eois Solem surgere cernat aquis."
            }
        ],
        [
            {
                "verse": "Collis o sacri decus, o beati"
            },
            {
                "verse": "Fontis, o pulchri nemorisque custos,"
            },
            {
                "verse": "Phoebe Musarum pater, o perennis"
            },
            {
                "verse": "Luminis auctor;"
            },
            {
                "verse": "Phoebe mundi spiritus, atque ocelle,"
            },
            {
                "verse": "Quem dies circumvolitant, et horae,"
            },
            {
                "verse": "Qui soles aegros etiam nigranti au-"
            },
            {
                "verse": "Ferre sepulcro,"
            },
            {
                "verse": "Desere argutae iuga laeta sylvae,"
            },
            {
                "verse": "Lingue iam suetas choreas, et umbram"
            },
            {
                "verse": "Arboris frustra olim adamatae, et antri"
            },
            {
                "verse": "Saxa canori."
            },
            {
                "verse": "O veni, o dexter faveas, et affer"
            },
            {
                "verse": "Quicquid herbarum, medicive succi est:"
            },
            {
                "verse": "Dum patrem sacrum retinet molesta"
            },
            {
                "verse": "Febris, et urit."
            },
            {
                "verse": "Ecquis o Musis locus, ecquae erit spes?"
            },
            {
                "verse": "Nulla posthac gloria, nulla erit laus:"
            },
            {
                "verse": "Si cadet, secum cadet ipse ab alto"
            },
            {
                "verse": "Vertice Pindus."
            },
            {
                "verse": "Ecquem habebit relligio nitorem,"
            },
            {
                "verse": "Barbara squalens scabie, relinquet"
            },
            {
                "verse": "Ille si caecis abiens tenebris"
            },
            {
                "verse": "Obruta secla?"
            },
            {
                "verse": "Cerne, muscoso Tyberinus alveo,"
            },
            {
                "verse": "Ut modo in ripam exiliens propinquam"
            },
            {
                "verse": "Amne votivam tibi pronus aram"
            },
            {
                "verse": "Supplice ponat."
            },
            {
                "verse": "Te lyra iam posthabita precatur"
            },
            {
                "verse": "Nobilis nunc Parthenope, vovetque"
            },
            {
                "verse": "Iam novos Siren numeros, novoque"
            },
            {
                "verse": "Pectine chordas."
            },
            {
                "verse": "Quin Maronis mox tumulo excitabit"
            },
            {
                "verse": "Inclytam umbram, carmine quae superbo"
            },
            {
                "verse": "Efferat Paeana tuum, canatque"
            },
            {
                "verse": "Fortia facta:"
            },
            {
                "verse": "Ut cute erepta in laticem ire coepit"
            },
            {
                "verse": "Impari cantu, imparibusque fatis"
            },
            {
                "verse": "Marsya, ut Titania celsa ab arce"
            },
            {
                "verse": "Turba repulsa est,"
            },
            {
                "verse": "Utque victrici cecidit sagitta"
            },
            {
                "verse": "Anguis, ut Cyclops iacuit peremptus,"
            },
            {
                "verse": "Ut coma intonsa niteas decorus,"
            },
            {
                "verse": "Fortis et arcu."
            },
            {
                "verse": "Verum ego innixus leviore plectro"
            },
            {
                "verse": "Daphnidis fatum referam, fugamque,"
            },
            {
                "verse": "Et canam in flores pueros acerbo"
            },
            {
                "verse": "Funere versos."
            },
            {
                "verse": "Aegla ubi ad nostros gemitus resultat,"
            },
            {
                "verse": "Aegla iucundi mihi testis oci,"
            },
            {
                "verse": "Saepe quam gaudes alacris relicto"
            },
            {
                "verse": "Visere Cyntho."
            }
        ],
        [
            {
                "verse": "Dum petit Inarimen Divum pater, ac sua iactat"
            },
            {
                "verse": "Fulmina, teque sua victe Typhoee manu,"
            },
            {
                "verse": "\"Quid iactas?\" Maria exclamat \"Si vera fateris"
            },
            {
                "verse": "Nostra tuis praestant lumina fulminibus."
            },
            {
                "verse": "Cernere vis, oculis quae sint nova fulmina nostris?\"."
            },
            {
                "verse": "Annuit ille, oculis fulminat ipsa Iovem."
            }
        ],
        [
            {
                "verse": "Custodes sacri laticis, bona numina, Phoebi"
            },
            {
                "verse": "Lecta cohors, quibus est vincere fata datum,"
            },
            {
                "verse": "Scribite virginei hoc excisis cautibus antri,"
            },
            {
                "verse": "Aevi quod nunquam deleat atra manus:"
            },
            {
                "verse": "\"Cedite Romani ductores, cedite Graii,"
            },
            {
                "verse": "Quod nequiere omnes, Carolus unus agit\"."
            }
        ],
        [
            {
                "verse": "Es similis Peraphane Deis: sed quod colit unum"
            },
            {
                "verse": "Austriades, tanti te facit, ecquid eris?"
            }
        ],
        [],
        [
            {
                "verse": "Sume rosam, utque scias medio cur nata Decembri"
            },
            {
                "verse": "Est rosa, crede, tuae Phyllidis orta genis."
            }
        ],
        [
            {
                "verse": "Laurus eram viridis: sine te nunc arida quercus,"
            },
            {
                "verse": "Fulmine sum duris Alpibus icta Iovis."
            },
            {
                "verse": "Quae tamen ipsa mei reliqua est pars, si tamen ulla est,"
            },
            {
                "verse": "Illa iacet lacrymis usque rigata meis."
            }
        ],
        [
            {
                "verse": "Non tibi non credam quicquam Mendacule mendax,"
            },
            {
                "verse": "Et si mi iures astra tenere Iovem."
            },
            {
                "verse": "An tibi vis credam, tacito quae pectore condis,"
            },
            {
                "verse": "Cum sint falsa tibi qualiacunque patent?"
            },
            {
                "verse": "Sunt exerti oculi, sunt et tibi crura retorta,"
            },
            {
                "verse": "Singula prava tibi, singula ficta tibi."
            }
        ],
        [
            {
                "verse": "Ecquis te melius poterit Gulielme referre"
            },
            {
                "verse": "Furtivas scripsit quas modo Porta notas?"
            },
            {
                "verse": "Ecquis item melius poterit te Porta referre"
            },
            {
                "verse": "Quae Gulielmus habet signa vetusta domi?"
            },
            {
                "verse": "Dat lucem chartis alter, dat vivere saxis"
            },
            {
                "verse": "Alter: ita ingenio, ut sanguine, utrique pares."
            },
            {
                "verse": "Alter utrunque refert: sic uno nomine si quis"
            },
            {
                "verse": "Alterutrum dicet, dicet utrunque simul."
            }
        ],
        [
            {
                "verse": "An ne Nigella times nitidum pallescere florem,"
            },
            {
                "verse": "Quando humor vitam semper et aura dabunt."
            },
            {
                "verse": "Humor erunt lacrymae, suspiria pectoris aura:"
            },
            {
                "verse": "Nulla deficient humor et aura die."
            }
        ],
        [
            {
                "verse": "Quod Trutta in rapidum praeceps se miserit amnem,"
            },
            {
                "verse": "Cuncta Suarde domi dum ferus hostis habet,"
            },
            {
                "verse": "Naturae ingenitae vim tu mirabere? Pisces"
            },
            {
                "verse": "Est vetus in patriis degere fluminibus."
            }
        ],
        [
            {
                "verse": "Quid tibi si minimum cogar nec credere verbum?"
            },
            {
                "verse": "Est tua mendaci barba retincta nuce."
            },
            {
                "verse": "Tene vocem corvum, cum sis Serpillule cycnus?"
            },
            {
                "verse": "Tene vocem iuvenem iam cariose senex?"
            },
            {
                "verse": "Tunc adhibenda fides, cum tu verteris in illum,"
            },
            {
                "verse": "Qui fueras: nuper (quis putet?) alter eras."
            }
        ],
        [
            {
                "verse": "Spinula si placas animos, si pectora mulces"
            },
            {
                "verse": "Ingenio leni, moribus ingenuis,"
            },
            {
                "verse": "Non tu crede mihi, spina es, quae pungit et urit,"
            },
            {
                "verse": "Sed quae perpetuis floret amica rosis."
            }
        ],
        [
            {
                "verse": "Ah tibi cur falso nomen posuere Beatrix,"
            },
            {
                "verse": "Si per te veniunt et lacrymae et tenebrae?"
            },
            {
                "verse": "Vix lucem extuleras, patriam vix luce bearas,"
            },
            {
                "verse": "Cum tecum extinctos mortua nos sepelis."
            }
        ],
        [
            {
                "verse": "Ne mirere hominem fictum de marmore: vivus"
            },
            {
                "verse": "Marmor erat, nunquam saxeus ipse minus."
            }
        ],
        [
            {
                "verse": "Unde hyeme in media redolent violaria? Et unde"
            },
            {
                "verse": "Terra viret? Veris possidet unde decus?"
            },
            {
                "verse": "An mi Guide domus superum, Iovis an ne penates,"
            },
            {
                "verse": "Dum peregre terras hunc coluisse ferunt?"
            },
            {
                "verse": "Hos superi posuere lares, domus una Deorum est"
            },
            {
                "verse": "Mantua divini patria Virgilii."
            }
        ],
        [
            {
                "verse": "Dum modo fonte lavor venatu fessa, lavantem"
            },
            {
                "verse": "Aggreditur iaculis me male cautus Amor."
            },
            {
                "verse": "Tela tuli, fregique arcum, mox fracta per omnem"
            },
            {
                "verse": "Sevi agrum: sacrae parce viator humo."
            },
            {
                "verse": "Si nescis (Diana monet) tractare caveto:"
            },
            {
                "verse": "Retia, tela, ignem semina iacta dabunt."
            }
        ],
        [
            {
                "verse": "Infelix vixi, tandem dolor ipse peremit."
            },
            {
                "verse": "Nescio cur vixi, sed scio cur perii."
            }
        ],
        [
            {
                "verse": "Ut quis per lucem quoquo vestigia vertit,"
            },
            {
                "verse": "Ipsummet sequitur corporis umbra sui,"
            },
            {
                "verse": "Sic ego, sic mea lux quoquo vestigia vertis,"
            },
            {
                "verse": "Te sequor huc illuc corporis umbra tui."
            },
            {
                "verse": "Non ego, quod videor, certe sum; verum ego, quod tu es,"
            },
            {
                "verse": "Sum miser: et parcis non tamen ipsa tibi."
            },
            {
                "verse": "Hoc est, me miserum, quod te sequar usque vel umbra,"
            },
            {
                "verse": "Hoc est, quod memet nil fugere usque iuvet."
            },
            {
                "verse": "Verum ubi fata volunt a nobis te procul esse,"
            },
            {
                "verse": "Nedum ego, quod soleo, sum umbra, sed ipse nihil."
            }
        ],
        [
            {
                "verse": "Non est, quod timeas pravi contagia sedi,"
            },
            {
                "verse": "Cum sit Corneli Portus, et Ara tibi."
            },
            {
                "verse": "Portus ab irato servabit turbine rerum,"
            },
            {
                "verse": "Araque placatos reddet amica Deos."
            }
        ],
        [
            {
                "verse": "Orator Lycius, medicus, sophus, atque poeta:"
            },
            {
                "verse": "Non ergo est unum, quatuor at Lycius."
            }
        ],
        [
            {
                "verse": "Haec fuit Ascraeis modo lex sancita puellis,"
            },
            {
                "verse": "Phoebea lauri cortice scripta manu:"
            },
            {
                "verse": "\"Iam Davalum posthac unum cantate poetae:"
            },
            {
                "verse": "Unus erit cunctis carmen, et ingenium\"."
            }
        ],
        [
            {
                "verse": "Sangri, quid pictor, quid vivos reddere vultus"
            },
            {
                "verse": "Nititur, ut vana mens relevetur ope?"
            },
            {
                "verse": "Pectoribus nostris vivet Mendocius heros,"
            },
            {
                "verse": "Dum vivet recti, dum pietatis amor."
            }
        ],
        [
            {
                "verse": "Dent aurum Capilupe alii, dent quicquid Eoo"
            },
            {
                "verse": "Ad nos Hesperius litore nauta refert."
            },
            {
                "verse": "Plus dederis, si dulce dabis pro carmine carmen:"
            },
            {
                "verse": "Ex animo tanti est quid dare, et accipere."
            }
        ],
        [
            {
                "verse": "Cum media hybernae resonent aestate procellae,"
            },
            {
                "verse": "Cum rigeant canae flava per arva nives,"
            },
            {
                "verse": "Cur mirare fidem nullam mortalibus? Ipsam"
            },
            {
                "verse": "Non servant anni tempora, et astra fidem."
            }
        ],
        [
            {
                "verse": "Pegaseos latices habeat sibi quisque poeta,"
            },
            {
                "verse": "Dum mihi Varvarei copia sit laticis."
            },
            {
                "verse": "Ipse simul fecit validum, fecitque poetam:"
            },
            {
                "verse": "Haud cecini, haud valui; nunc cano, nunc valeo."
            }
        ],
        [
            {
                "verse": "Athanasi, Hadriacas vehitur dum Nympha per undas,"
            },
            {
                "verse": "Teque oculis media torquet, et urit aqua;"
            },
            {
                "verse": "Nuncque Thetis visa est, patrio nunc Cypria ponto,"
            },
            {
                "verse": "Addita Nereidum nunc nova Diva choris:"
            },
            {
                "verse": "Crede mihi in subitas abiissent aequora flammas,"
            },
            {
                "verse": "Ni foret a lacrymis fiamma perempta tuis."
            }
        ],
        [
            {
                "verse": "\"O quibus invita Lachesi dare munera vitae"
            },
            {
                "verse": "Ius datur, Aoniae turba diserta Deae,"
            },
            {
                "verse": "Nectite, qua digna est, aeterna e fronde corollam,"
            },
            {
                "verse": "Et viridi Hippolytes cingite honore comam\"."
            },
            {
                "verse": "Dixerat haec Phoebus: numeros cum forte puellae"
            },
            {
                "verse": "Audiit, et reticens invidia obstupuit."
            }
        ],
        [
            {
                "verse": "Elysii manes, quos nunc quoque cura fatigat,"
            },
            {
                "verse": "Ne Latium sordes imbuat atra decus,"
            },
            {
                "verse": "Dicite: quas Paulo sedes, quae serta futura,"
            },
            {
                "verse": "Cum vestrum felix incolet umbra nemus?"
            },
            {
                "verse": "Ille dat, excultis quae sint imitanda libellis,"
            },
            {
                "verse": "Squalenti quae sint obsita verba situ."
            },
            {
                "verse": "Magna quidem pietas, fortunatique labores:"
            },
            {
                "verse": "Roma secunda redit, barbara lingua silet."
            }
        ],
        [
            {
                "verse": "Sol radios, mare praebet aquas, dant gramina flores:"
            },
            {
                "verse": "Tu dulci Sanci dulcia dona animo."
            },
            {
                "verse": "Sol aestus, mare dat scopulos, dant gramina virus,"
            },
            {
                "verse": "Nos et amaro etiam munera amara animo."
            },
            {
                "verse": "Carmine pro dulci sic tu cape carmen amarum:"
            },
            {
                "verse": "Saepe solent varia dona placere vice."
            }
        ],
        [
            {
                "verse": "Nescio Ferrandus cur tu dicaris: ab ipso"
            },
            {
                "verse": "Nomine sat differs moribus, ingenio."
            },
            {
                "verse": "Aureus est animus, dicta, et facta aurea: ferrum"
            },
            {
                "verse": "Quid tibi? Cum ferro nil, mihi crede, tibi est."
            }
        ],
        [
            {
                "verse": "Siquis te spectat nec deperit haud puto vivum;"
            },
            {
                "verse": "Siquis non spectat vivitque hic mortuus hic est."
            }
        ],
        [
            {
                "verse": "Inclyta cum veteres defleret Roma ruinas"
            },
            {
                "verse": "Et sacrum in peius cerneret ire decus:"
            },
            {
                "verse": "\"Quid lacrymas?\" Tyberinus ait \"Delapsus ab astris"
            },
            {
                "verse": "Ursus adest, Ursas qui nitet ante duas."
            },
            {
                "verse": "Hoc duce Roma iterum stabis, meliorque resurges:"
            },
            {
                "verse": "Iam Lupa, nunc Ursus conditor urbis erit\"."
            }
        ],
        [
            {
                "verse": "Heu simul infanti tumulum, cunasque parate:"
            },
            {
                "verse": "Nam matre extincta nascitur et moritur."
            }
        ],
        [
            {
                "verse": "Summe Heros patriae tandem lux tradita nocti,"
            },
            {
                "verse": "Quem pietas genuit, relligio erudiit,"
            },
            {
                "verse": "Vellem ego, sed nequeo de te quid dicere: dicam"
            },
            {
                "verse": "De te aliquid, demas tu modo de te aliquid."
            }
        ],
        [
            {
                "verse": "Non Venus tibi mater, ociumque"
            },
            {
                "verse": "Pater, crede mihi puer proterve;"
            },
            {
                "verse": "Non ioci, illecebrae, sales, lepores"
            },
            {
                "verse": "Fratres, non Charites tibi sorores:"
            },
            {
                "verse": "Luxus, mollities tibi parentes;"
            },
            {
                "verse": "Fraudes, insidiae, doli, pericla"
            },
            {
                "verse": "Fratres sunt Amor, et tibi sorores."
            }
        ],
        [
            {
                "verse": "Quid iuvat ah longos artem didicisse per annos,"
            },
            {
                "verse": "Cum mea dextra tibi nata sepulcra paret?"
            },
            {
                "verse": "Et ferrum, et marmor crudelia, ferrea dextra,"
            },
            {
                "verse": "Hei mihi tam magnum quae peperere malum."
            },
            {
                "verse": "Et ferrum et marmor felicia, dextera felix"
            },
            {
                "verse": "Si pater hoc tecum conderer in tumulo."
            }
        ],
        [
            {
                "verse": "Dicite Nereides, quae circum luditis undas,"
            },
            {
                "verse": "An maiora meis aequora sint lacrymis?"
            },
            {
                "verse": "Dicite formosae, Platamon quam deperit, Aegles"
            },
            {
                "verse": "An ne magis duri pectore sint scopuli?"
            },
            {
                "verse": "Credite iamdudum nostro res nota periclo est,"
            },
            {
                "verse": "Nempe minora meis aequora sunt lacrymis,"
            },
            {
                "verse": "Credite formosae, Platamon quam deperit, Aegles"
            },
            {
                "verse": "Quod vel dura magis pectora sunt scopulis."
            }
        ],
        [
            {
                "verse": "Maximus es meritis, vita bene maximus acta,"
            },
            {
                "verse": "Te tamen et nequeo dicere Pontificem."
            }
        ],
        [
            {
                "verse": "Forte, quo se habeat modo, rogatis,"
            },
            {
                "verse": "Est qui carior omnibus poeta,"
            },
            {
                "verse": "Qui vos diligit, omnibusque praefert:"
            },
            {
                "verse": "Exussit laceras Venus medullas,"
            },
            {
                "verse": "Sunt longae misero dies tenebrae,"
            },
            {
                "verse": "Nec quicquam retinet, quod olim habebat."
            },
            {
                "verse": "Quin vultis, referam, quid ille nunc sit?"
            },
            {
                "verse": "Umbra perpetuis perusta flammis."
            }
        ],
        [
            {
                "verse": "Non, quod lucreris gemmas, Lucretia dicta es;"
            },
            {
                "verse": "Sed quod lucreris corda hominum, atque animos."
            }
        ],
        [
            {
                "verse": "Res nova, res nimium tristis, res digna querelis,"
            },
            {
                "verse": "Iam furit in magnos mors violenta Deos."
            },
            {
                "verse": "Tune ille heu moreris pravi spes ultima secli?"
            },
            {
                "verse": "Tune iaces sacri lux Seripande chori?"
            },
            {
                "verse": "Ah quantum amisit Christi respublica: quantum"
            },
            {
                "verse": "Lucrata est caeli regia morte tua."
            }
        ],
        [
            {
                "verse": "Praecipiti rueret cum biga exterrita clivo,"
            },
            {
                "verse": "Nec foret alipedes qui cohiberet equas;"
            },
            {
                "verse": "Totaque pene domus currenti abscondita ligno"
            },
            {
                "verse": "Pessum iret, quin iam lapsa iaceret humi:"
            },
            {
                "verse": "Tu, cui sunt curae miseri sanctissima Virgo,"
            },
            {
                "verse": "Ecce ades, et tantis eripis una malis."
            }
        ],
        [
            {
                "verse": "Romanam Fabii quondam mora restituit rem:"
            },
            {
                "verse": "At mora Longini perdidit ipsa meam."
            }
        ],
        [
            {
                "verse": "Matris ad inferias iacet hic puer editus: illum"
            },
            {
                "verse": "Edere nam mater dum parat, ambo obeunt."
            },
            {
                "verse": "Tune igitur puerum felicem flebis, ademptam"
            },
            {
                "verse": "Qui nolens matrem cernere, sic periit."
            }
        ],
        [
            {
                "verse": "Carmen sint aliis aliae, mihi Iulia carmen"
            },
            {
                "verse": "Romanas referens, et Lacedaemonias."
            },
            {
                "verse": "Exhibuit talem raptivse funere nati,"
            },
            {
                "verse": "Invidiae ut dederit non minus, ac gemitus."
            }
        ],
        [
            {
                "verse": "Non ego te vivum spirans quod reddidit aurum,"
            },
            {
                "verse": "Effigiem novi magne Ribera tuam."
            },
            {
                "verse": "At subito ut legi, TERRAS ASTRAEA REVISIT,"
            },
            {
                "verse": "Non alius dixi quam Peraphanus erit."
            }
        ],
        [
            {
                "verse": "\"Quae bene iunxit Hymen, fovit Concordia, sanxit"
            },
            {
                "verse": "Relligio, fidei vincla dicavit Amor,"
            },
            {
                "verse": "Nulla dies solvat: non rerum perfidus ordo,"
            },
            {
                "verse": "Non duri fati rumpat iniqua manus\"."
            },
            {
                "verse": "Pro Gonzaga aderat Mavors, pro coniuge Pallas:"
            },
            {
                "verse": "Orabat Phoebus vota secunda Iovem."
            },
            {
                "verse": "Annuit, et dixit \"Felix, faustumque sequetur\","
            },
            {
                "verse": "Iuppiter. Et sic, sic Parca notavit, erit."
            }
        ],
        [
            {
                "verse": "Qui thalami? Quae taeda? Novi quae pompa Hymenaei?"
            },
            {
                "verse": "An Iuno est iterum coniuge ducta Iove?"
            },
            {
                "verse": "Gonzagae Heroi nupta est Aragonia virgo,"
            },
            {
                "verse": "Ut Divum humana gens reparetur ope."
            }
        ],
        [
            {
                "verse": "Siste, dole, lacryma: nam quid lacrymare, dolere"
            },
            {
                "verse": "Plus potes, hoc si non flere, dolere potes?"
            }
        ],
        [
            {
                "verse": "Vos, qui dispositos passim succenditis ignes,"
            },
            {
                "verse": "Aeris affecti ne mala vis perimat,"
            },
            {
                "verse": "Si sapitis, vultisque gravem depellere morbum,"
            },
            {
                "verse": "Qui male nunc turbat nos, agitatque metu,"
            },
            {
                "verse": "Pingite caelestis, si fas est, ora Columnae,"
            },
            {
                "verse": "Perque urbis celebres picta locate vias."
            },
            {
                "verse": "Extemplo puri veniet clementia caeli,"
            },
            {
                "verse": "Diffugient nebulae, diffugietque metus."
            },
            {
                "verse": "At vereor, vitare malum dum creditis igni,"
            },
            {
                "verse": "Ne vos igne urat picta Columna suo."
            }
        ],
        [
            {
                "verse": "Aequo Marte alii vicerunt comminus hostes,"
            },
            {
                "verse": "Omine, fortuna, viribus, arte, mora:"
            },
            {
                "verse": "Tu celer, atque sedens victores eminus hostes"
            },
            {
                "verse": "Vicisti nutu, consilio, ingenio."
            },
            {
                "verse": "Quis te igitur poterit mortalem dicere, cum sis"
            },
            {
                "verse": "Hoc etiam magno proximus ipse Iovi?"
            }
        ],
        [
            {
                "verse": "Tot moles alii, nos admirabimur unam:"
            },
            {
                "verse": "Natura hanc, illas ars operosa dedit."
            },
            {
                "verse": "Materia e vili sunt illae, et paupere saxo,"
            },
            {
                "verse": "Nobilis haec constat divitiis animi."
            },
            {
                "verse": "Tempus edax illas, hanc nullum destruet aevum:"
            },
            {
                "verse": "Mortales illas, hanc posuere Dei."
            }
        ],
        [
            {
                "verse": "Educat ars alios et tellus Daedala flores,"
            },
            {
                "verse": "At caeli tantum ros alit ipse tuos."
            },
            {
                "verse": "Ne cesses igitur caelestes ponere plantas,"
            },
            {
                "verse": "O felix sancti seminis Agricola."
            }
        ],
        [
            {
                "verse": "Oscula divitibus passim surrepta puellis"
            },
            {
                "verse": "Cernimus: est auri hoc, non vitium Veneris."
            },
            {
                "verse": "Est tamen, est aliquid: si non sunt aurea secla,"
            },
            {
                "verse": "Aurea sunt nostris oscula temporibus."
            }
        ],
        [
            {
                "verse": "Quos noster Iovius misit Ramire libellos,"
            },
            {
                "verse": "Ut simul inspiciam, suspiciamque simul,"
            },
            {
                "verse": "Utque notem maculas, si quas incuria fudit,"
            },
            {
                "verse": "Non scripsit Iovii, sed manus ipsa Iovis."
            }
        ],
        [
            {
                "verse": "In Cynicum mors dira manus iniecerat: at mox"
            },
            {
                "verse": "Ne male quid de se diceret, abstinuit."
            }
        ],
        [
            {
                "verse": "Cum Tyberis tumido late prorumperet amni,"
            },
            {
                "verse": "Saevaque vicinos mergeret unda lares,"
            },
            {
                "verse": "Haud mirum Morone tuos superesse penates:"
            },
            {
                "verse": "Non potuit sacris unda nocere locis."
            },
            {
                "verse": "Sancta fides tutata fores, penetralia Phoebus,"
            },
            {
                "verse": "Virgineus tenuit tecta verenda chorus."
            },
            {
                "verse": "Hinc secura igitur quam sit mens conscia recti"
            },
            {
                "verse": "Quisque putet, quam nec perdere possit aqua."
            }
        ],
        [
            {
                "verse": "Si mala, quae nostris tempestas imminet hortis,"
            },
            {
                "verse": "Nulla erit, et per te libera poma legam,"
            },
            {
                "verse": "Non tibi, quae Chloris, quae dat Pomona, parabo"
            },
            {
                "verse": "Munera, sed Phoebi quae bonus hortus alit."
            },
            {
                "verse": "Hortorum exiguo languescit tempore foetus:"
            },
            {
                "verse": "Pieridum nullo tempore foetus obit."
            }
        ],
        [
            {
                "verse": "Appellent alii quovis te nomine, dicam"
            },
            {
                "verse": "Carmine te Solem magne Tolete meo."
            },
            {
                "verse": "Sol umbras; tu bella, metum, tu nubila tollis:"
            },
            {
                "verse": "Hinc, mala quod tollas singula, nomen habes."
            }
        ],
        [
            {
                "verse": "Praecipitat Longus causas, Curtusque retardat:"
            },
            {
                "verse": "I modo nominibus, i modo crede notis."
            }
        ],
        [
            {
                "verse": "Hoc tantum de morte tua Dux magne dolendum est:"
            },
            {
                "verse": "Debueras acie, non obiisse toro."
            }
        ],
        [
            {
                "verse": "Nil cum fortuna tibi iam Rex optime: vincet"
            },
            {
                "verse": "Gonzaga invicta bellica fata manu."
            },
            {
                "verse": "Dextera Gonzagae plusquam fortuna, triumphos"
            },
            {
                "verse": "Quos tu vix cuperes, vix daret illa, dabit."
            }
        ],
        [
            {
                "verse": "Ah Pie tune iaces? Non impia Parca pepercit?"
            },
            {
                "verse": "Ah, tibi quem tumulum, quos titulosve parem?"
            },
            {
                "verse": "Sint tibi pro titulis probitas, pietasque, fidesque;"
            },
            {
                "verse": "Sint nostra aeterno pectora pro tumulo."
            }
        ],
        [
            {
                "verse": "Omnibus es paleae similis Palearia, ni quod"
            },
            {
                "verse": "Ocyor haec vento est, tardior ipse trabe es."
            }
        ],
        [
            {
                "verse": "Disrupta ad tumulum pharetra lacrymantur Amores,"
            },
            {
                "verse": "Restinxit geminas Cypria moesta faces."
            },
            {
                "verse": "Sirenes ululant circum, lamenta Camoenae"
            },
            {
                "verse": "Ingeminant, scissis flent Charitesque comis."
            },
            {
                "verse": "Discite felices quid possint fata mariti,"
            },
            {
                "verse": "Discite laetitiam quam prope luctus eat."
            }
        ],
        [
            {
                "verse": "Vespere iucundos thalamus coniunxit amantes,"
            },
            {
                "verse": "Mane iterum tumulus iunxit et ipse duos."
            }
        ],
        [
            {
                "verse": "Sumpserat in Portum saevas Mors atra sagittas,"
            },
            {
                "verse": "Ut Phoebi et Martis perderet omne decus."
            },
            {
                "verse": "Tum superi exclamant: \"Non Portus at ipse Ribera est"
            },
            {
                "verse": "Quem petis, ah quid agis? Proiice tela manu\"."
            },
            {
                "verse": "Proiecit, flexoque genu rea criminis inquit:"
            },
            {
                "verse": "\"Parcite, mortalem perdere credideram\"."
            }
        ],
        [
            {
                "verse": "Deformant alii leges, minuuntque, premuntque,"
            },
            {
                "verse": "Negligit alter eas, destruit alter eas."
            },
            {
                "verse": "Tu simul unus eas exornas, erigis, auges,"
            },
            {
                "verse": "Servas unus eas, condis et unus eas."
            }
        ],
        [
            {
                "verse": "Vellem ego, nec possum, quantus tu, qualis et ipse es"
            },
            {
                "verse": "Metiri, et si non carmine mente sequi."
            },
            {
                "verse": "Virtutis nam mole tuae sic obrutus ipse es,"
            },
            {
                "verse": "Ut te te intra te non reperire queam."
            }
        ],
        [
            {
                "verse": "Ars, usus, fortuna, animus, solertia, vires"
            },
            {
                "verse": "Inclyta victricis sunt bona militiae."
            },
            {
                "verse": "His est parta Ducum victoria, sed licet id sit"
            },
            {
                "verse": "Omne tuum, hoc auget Dux tibi magne decus:"
            },
            {
                "verse": "Quod sperare vetas, quod nos optare triumphos,"
            },
            {
                "verse": "Sic spem, sic votum vincis in arma celer."
            },
            {
                "verse": "Non aliter fulmen ferit ante, et territat ictu"
            },
            {
                "verse": "Quam sonitu, et primum sternit et inde ruit."
            }
        ],
        [
            {
                "verse": "Salvete o latices Lethaei, o flumen amicum"
            },
            {
                "verse": "Quod serpis vitreo saxa per uda pede;"
            },
            {
                "verse": "Sive dedere olim lethaea oblivia nomen,"
            },
            {
                "verse": "Sive dedit letum meta, quiesque mali,"
            },
            {
                "verse": "Sit faustum felixque: tamen quia nomen ab ipsa est"
            },
            {
                "verse": "Laetitia, laetum nomen et omen eris."
            }
        ],
        [
            {
                "verse": "Turbarunt alii pacem discordibus armis,"
            },
            {
                "verse": "Tu pacato animo bella profana domas."
            },
            {
                "verse": "Vidimus immersos tranquilla per aequora nautas,"
            },
            {
                "verse": "Tu portum iratis fluctibus ecce tenes."
            },
            {
                "verse": "Ultra hominem tu quicquid agis fortissime Princeps,"
            },
            {
                "verse": "Iam colit humanum terra beata Iovem."
            }
        ],
        [
            {
                "verse": "Iam te Pontificem medio Tyberinus ab amne"
            },
            {
                "verse": "Suspicit, et iam te Roma beata colit."
            },
            {
                "verse": "Rannuci purae series sic candida vitae"
            },
            {
                "verse": "Postulat, et studiis gloria parta tuis."
            },
            {
                "verse": "At quando votis obstat non apta iuventus"
            },
            {
                "verse": "(Et si iamdudum moribus ipse senex)"
            },
            {
                "verse": "Canitie subita fias argenteus, ut mox"
            },
            {
                "verse": "Aurea te fiant secula Pontifice."
            }
        ],
        [
            {
                "verse": "Siquis se vincit vera est victoria, victor"
            },
            {
                "verse": "Vincenti, hoc proprium est, hoc mihi crede tuum."
            },
            {
                "verse": "Nam vis nulla via potuit te flectere recta,"
            },
            {
                "verse": "Non amor, ira, metus, commoda, dona, preces."
            },
            {
                "verse": "O legum decus invictum, o te iudice iura"
            },
            {
                "verse": "Aurea, et o tanto secla beata viro."
            }
        ],
        [
            {
                "verse": "Felix, et Phoenix diceris: nomen utrunque"
            },
            {
                "verse": "Te decet, o caeli tertius Ursa nitor."
            },
            {
                "verse": "Te te ipsa es felix, fortunae et munere felix:"
            },
            {
                "verse": "Phoenix una animi, corporis una bonis."
            }
        ],
        [
            {
                "verse": "Traiciam tuto tumidum qui territat amnem,"
            },
            {
                "verse": "Despiciam rabido quae vorat ore feram."
            },
            {
                "verse": "Tranantur parvo torrentia flumina Ponte,"
            },
            {
                "verse": "Diffugiunt viso saepe Leone ferae."
            }
        ],
        [
            {
                "verse": "Arcis Tarpeiae custos argenteus anser"
            },
            {
                "verse": "Quod fuit, hoc vocis munus inane fuit:"
            },
            {
                "verse": "Aurea sit, ne dum gallina argentea, quae dat"
            },
            {
                "verse": "Bina Pisane tibi quolibet ova die."
            }
        ],
        [
            {
                "verse": "Sint aliis volucres argento, et marmore fictae;"
            },
            {
                "verse": "Argentum, et marmor non tamen ova parit."
            },
            {
                "verse": "Sat gallina tibi si carne, et sanguine ficta est;"
            },
            {
                "verse": "Tantum alis careat ne fugitiva volet."
            }
        ],
        [
            {
                "verse": "Tune Secundus eris gallinae occisor amatae,"
            },
            {
                "verse": "Omnibus adversus qui potes esse bonis?"
            },
            {
                "verse": "Ah potius genus omne avium, quin perdere temet"
            },
            {
                "verse": "Debebas, tantum quam facere hoc facinus."
            },
            {
                "verse": "Saeviat in te unum cui toxica blanda parasti"
            },
            {
                "verse": "Mus precor, extinctae strenuus ultor avis."
            },
            {
                "verse": "Ille tibi frangat cyathos, et devoret escas"
            },
            {
                "verse": "Et quae peccarunt mordeat ille manus."
            }
        ],
        [
            {
                "verse": "Heu, quae debueras longissima vincere secla"
            },
            {
                "verse": "Quam gallina cito funere rapta iaces."
            },
            {
                "verse": "Et quae bina die dare saepius ova solebas"
            },
            {
                "verse": "Quot suspiria, quot nunc mihi das lacrymas:"
            },
            {
                "verse": "O pereant mala crusta malo medicata veneno,"
            },
            {
                "verse": "Tuque inter caeli sydera sydus abi."
            }
        ],
        [
            {
                "verse": "Tantum crudelis, tantum formosa Nigella es,"
            },
            {
                "verse": "Ut tecum, et sine te vivere quis nequeat."
            },
            {
                "verse": "Tu mihi vere aurum si donas Aurea marmor;"
            },
            {
                "verse": "At mihi si vendas Aurea marmor eris."
            }
        ],
        [
            {
                "verse": "Mitte queri Menelae meis non vivere chartis:"
            },
            {
                "verse": "Hoc inter flammas vivere, crede, foret."
            },
            {
                "verse": "Dic mihi quid melius: mediis te vivere chartis,"
            },
            {
                "verse": "An media vatis vivere mente tui?"
            },
            {
                "verse": "Si tamen id spernis, si tanti est vivere chartis,"
            },
            {
                "verse": "Sat tibi sit chartis vivere posse tuis."
            }
        ],
        [
            {
                "verse": "Desipis, idcirco custodis iure catenam:"
            },
            {
                "verse": "Custodire sibi debita cuique licet."
            }
        ],
        [
            {
                "verse": "Id tibi, quod potuit natura indulserat uni,"
            },
            {
                "verse": "Verum te te ipsam perdere non dederat."
            },
            {
                "verse": "Cum me igitur perdas tu te ipsam perdis: iniqui"
            },
            {
                "verse": "Criminis ah novitas, ah scelus, ah facinus."
            }
        ],
        [
            {
                "verse": "Quam mallem ipse meis oculis edicere legem,"
            },
            {
                "verse": "Ne tam saepe tuos inspicerent oculos;"
            },
            {
                "verse": "Sed vereor legem esse nefas, quae non sinat almo"
            },
            {
                "verse": "Sole frui, atque bono, quod super omne bonum est."
            }
        ],
        [
            {
                "verse": "Cum te finxisset, \"Nos ipsos finximus\" inquit"
            },
            {
                "verse": "Iuppiter, oblitus numinis ipse sui."
            },
            {
                "verse": "Poenituit fecisse tamen quod fecerat: in te"
            },
            {
                "verse": "Nam superum, atque hominum fecerat exitium."
            }
        ],
        [
            {
                "verse": "In nemus immensum Parnasia frondeat arbos,"
            },
            {
                "verse": "Et magnum in fluvium fons Heliconis eat."
            },
            {
                "verse": "Iam Gonzaga tibi puerum dat Regia coniux."
            },
            {
                "verse": "Iam creat indigenas Itala terra Deos."
            }
        ],
        [
            {
                "verse": "Quod forti spernas animo decreta malignae"
            },
            {
                "verse": "Fortunae, et surgas quo magis illa premat,"
            },
            {
                "verse": "Antoni te digna facis: nam vera mereri"
            },
            {
                "verse": "Gloria, non vera est gloria habere decus."
            }
        ],
        [
            {
                "verse": "Dum viridi vernos carpebat gramine flores"
            },
            {
                "verse": "Pociliae Dinus dona futura suae,"
            },
            {
                "verse": "Vidit eos atra circum ferrugine tingi,"
            },
            {
                "verse": "Et subito in spinas vertier, et tribulos;"
            },
            {
                "verse": "Protinus ad litus descendit, dumque legebat"
            },
            {
                "verse": "Candidulam concham, lurida concha venit."
            },
            {
                "verse": "Haurit aquam, dulcis quae puro e fonte fluebat,"
            },
            {
                "verse": "Et tamen hanc etiam tristis amaror habet."
            },
            {
                "verse": "Aera tum stupidus suspexit: lucidus aer"
            },
            {
                "verse": "Forte erat, at piceas mox abit in tenebras."
            },
            {
                "verse": "\"Ecquid erit?\" lacrymans tandem proclamat. Et audit:"
            },
            {
                "verse": "\"Mortua Pocilia est, mortua Pocilia est\"."
            }
        ],
        [
            {
                "verse": "Pierides tumulo violas, Venus alma hyacinthos,"
            },
            {
                "verse": "Narcissos Charites, lilia spargit Amor."
            },
            {
                "verse": "Phoebus odoratas lauros, Pallasque amaranthos,"
            },
            {
                "verse": "Nos lacrymas sancti pignora connubii."
            }
        ],
        [
            {
                "verse": "Dum parere heu sobolem credis dulcissima coniux,"
            },
            {
                "verse": "Quot lacrymas moriens, quantaque damna paris?"
            },
            {
                "verse": "Per te ego dicebar felix, per te quoque dicar"
            },
            {
                "verse": "Infelix omni tempore morte tua."
            },
            {
                "verse": "Et tamen ah miseri vitali vescimur aura,"
            },
            {
                "verse": "Cum nostri tecum pars melior iaceat."
            },
            {
                "verse": "Quid moror? En tumulo vivum me condite, siqua est"
            },
            {
                "verse": "O pietas, quando non obiisse datur."
            }
        ],
        [
            {
                "verse": "Num vivat pereatne malis qui creditur undis"
            },
            {
                "verse": "Ambiguum est minimo morte procul digito,"
            },
            {
                "verse": "Sic ego te extincta lacrymarum dum trahor undis"
            },
            {
                "verse": "Mortuus, an vivus dicar in ambiguo est."
            }
        ],
        [
            {
                "verse": "Et tantum, et tantum flevi, ut nedum una relicta"
            },
            {
                "verse": "Sit lacryma, heu saltem qua mala tanta levem."
            },
            {
                "verse": "Fluxit et in lacrymas sanguis, fluxere medullae:"
            },
            {
                "verse": "Quid reliqui, ni anima haec diffluat in lacrymas?"
            }
        ],
        [
            {
                "verse": "Muscosi lapides, qui me per iniqua viarum"
            },
            {
                "verse": "Ducitis, et quo non ducier ipse velim,"
            },
            {
                "verse": "Crediderim, vobis aliquis si sensus inesset,"
            },
            {
                "verse": "Quod stillaretis mecum etiam lacrymas."
            },
            {
                "verse": "At quando hoc vetitum est, oculorum flammeus humor"
            },
            {
                "verse": "Vos riget, huc illuc fonsque perennis eat,"
            },
            {
                "verse": "De quo mox bibat admirans dicatque viator:"
            },
            {
                "verse": "\"Non alibi medio surgit ab igne liquor\"."
            }
        ],
        [
            {
                "verse": "Felices cineres una voluere reponi,"
            },
            {
                "verse": "Ne, quos iunxit Amor, funera dividerent."
            }
        ],
        [
            {
                "verse": "Dum senis cantas lacrymas beati,"
            },
            {
                "verse": "O pium cantum, o lacrymas beatas,"
            },
            {
                "verse": "Undique et sacris numeris resultat"
            },
            {
                "verse": "Collis, et aequor;"
            },
            {
                "verse": "Dum parat pictam violis corollam,"
            },
            {
                "verse": "Dum rosas primas legit, et nitenti"
            },
            {
                "verse": "Flore dum replet tibi mille coniux"
            },
            {
                "verse": "Casta quasillos,"
            },
            {
                "verse": "Nec sat est cari tribuisse agelli"
            },
            {
                "verse": "Dona, at interdum spatiata circum"
            },
            {
                "verse": "Litus attritas tibi servat udo"
            },
            {
                "verse": "Marmore conchas;"
            },
            {
                "verse": "Nos ut immitis dolor urget, ut nos"
            },
            {
                "verse": "Cogit, uxorem sequimur sepultam,"
            },
            {
                "verse": "Quo rapit mens saucia, quo trahunt nos"
            },
            {
                "verse": "Iura sepulcri."
            }
        ],
        [
            {
                "verse": "Si dolor acer erat potis unquam vincere, victum"
            },
            {
                "verse": "Nempe dolore unum me fore credideram;"
            },
            {
                "verse": "Et Solimaee tamen vivo, nec vivere certum est,"
            },
            {
                "verse": "Ni credam extinctum vivere posse hominem."
            }
        ],
        [
            {
                "verse": "Dicite quid faciam, qui caelum volvitis arte,"
            },
            {
                "verse": "Vollare care mihi, Turbole care mihi?"
            },
            {
                "verse": "Quando elementa etiam mutantur, vertitur aether,"
            },
            {
                "verse": "Cur meus est idem tempus in omne dolor?"
            }
        ],
        [
            {
                "verse": "Quisquis ades dignam lacrymis venerare sepultam"
            },
            {
                "verse": "Heu decus intactae grande pudicitiae."
            },
            {
                "verse": "Hic Venus, hic Pallas: quis non loca pronus adoret?"
            },
            {
                "verse": "Tres una haec magnas detinet urna Deas."
            }
        ],
        [
            {
                "verse": "Pelusi nostras longum miserate querelas,"
            },
            {
                "verse": "Qui mea saepe tuo carmine damna levas,"
            },
            {
                "verse": "Quid dolor ipse nequit? Volui de marmore fingi,"
            },
            {
                "verse": "Et poni iuxta coniugis ora meae,"
            },
            {
                "verse": "Ut saltem fictam fictus de marmore cernam,"
            },
            {
                "verse": "Marmorea possim marmor et ipse frui."
            }
        ],
        [
            {
                "verse": "Voce lege haec tacita, non est non mortua, dormit"
            },
            {
                "verse": "Portia, crede, nefas hanc obiisse foret."
            }
        ],
        [
            {
                "verse": "Cur tumulus manat lacrymis? Cur aestuat igni?"
            },
            {
                "verse": "Ipse vel in tumulo luget, et ardet amans."
            }
        ],
        [
            {
                "verse": "Care Toralte meas dudum admirate Camoenas,"
            },
            {
                "verse": "Non mors prae lacrymis praeque dolor venit."
            },
            {
                "verse": "Ceu rediviva suo de funere nascitur ales,"
            },
            {
                "verse": "Sic ego de lacrymis, deque dolore meo."
            }
        ],
        [
            {
                "verse": "At tu quisquis ades, dites qui curris ad Indos,"
            },
            {
                "verse": "Desere Erythraei longa pericla maris:"
            },
            {
                "verse": "Felicem ad tumulum propera, iamque utere terra,"
            },
            {
                "verse": "Hic gemmas alias, hic nova thura leges."
            }
        ],
        [
            {
                "verse": "Cedite mi tristi quae circum litora cantu"
            },
            {
                "verse": "Rapta tori viduae gaudia fletis aves."
            },
            {
                "verse": "Cedite, quod flemus, quod lamentamur, id omne"
            },
            {
                "verse": "Maioris causam, vimque doloris habet."
            },
            {
                "verse": "Vos maris irati pacatas redditis undas,"
            },
            {
                "verse": "Turbatur lacrymis terra, fretumque meis."
            },
            {
                "verse": "Quodque magis miserum est, vacuas clamatis ad auras"
            },
            {
                "verse": "Vos bis Ceycem, nos quater Halcyonem."
            }
        ],
        [
            {
                "verse": "Tu libertatem deploras servus ademptam"
            },
            {
                "verse": "Spannochi nostram sat miserate vicem;"
            },
            {
                "verse": "Ast ego servitium deploro liber ademptum."
            },
            {
                "verse": "O rerum inversa conditione vicem !"
            }
        ],
        [
            {
                "verse": "Zerbe quid o prodest lustro tumulasse peracto"
            },
            {
                "verse": "Cara peregrino coniugis ossa solo?"
            },
            {
                "verse": "Etsi mi iures cineres, manesque verendos,"
            },
            {
                "verse": "Non credam lacrymis te posuisse modum."
            },
            {
                "verse": "Ipse vel extremi fugias ad limina mundi,"
            },
            {
                "verse": "Sint tibi vel Pylii secula longa senis,"
            },
            {
                "verse": "Nil fuga, nil aetas: ieris quocunque, sequetur"
            },
            {
                "verse": "Perpetuis tenebris obrutus usque dolor."
            }
        ],
        [
            {
                "verse": "Portia dicta mihi, non Porcia (parce vetustas):"
            },
            {
                "verse": "Est, et erat portus fluctibus illa meis."
            }
        ],
        [
            {
                "verse": "Attritum corpus frater, quin corporis umbra,"
            },
            {
                "verse": "Qui deploratis surgis ab exequiis,"
            },
            {
                "verse": "Ne redeas lassae rediviva ad funera vitae"
            },
            {
                "verse": "Quod te delectet vivere, quodve iuvet,"
            },
            {
                "verse": "Sed pia te moveat fraternae cura salutis:"
            },
            {
                "verse": "Nam si deseris, heu deseret haec anima."
            },
            {
                "verse": "Nec fallor: dum te lacrymans et supplice dextra"
            },
            {
                "verse": "Alloquor, et tu me deseris atque anima."
            }
        ],
        [
            {
                "verse": "Si vitam inspicies, contendes dicere mortem;"
            },
            {
                "verse": "Si mortem, vitam dicere iure potes."
            }
        ]
    ]
}