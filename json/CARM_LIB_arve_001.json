{
    "author": "carmina libraria",
    "title": "Guilermus Arvernus, rhetorica divina",
    "url": "http://www.poetiditalia.it/texts/CARM_LIB|arve|001",
    "text": [
        [
            {
                "verse": "Cum suadere doces et persuadere misellos"
            },
            {
                "verse": "Quo pacto valeant fundere verba Deo;"
            },
            {
                "verse": "Tu facis ut sceleri fiat Guilerme creator"
            },
            {
                "verse": "Mitior atque reis te duce det veniam."
            },
            {
                "verse": "Nos non dicendi das Quintiliane colores"
            },
            {
                "verse": "Non hos eloquii gloria Marce dabas."
            },
            {
                "verse": "Nos non ille dedit quem mirabanturAthenae,"
            },
            {
                "verse": "Sed perit eloquio rhetor uterque suo."
            },
            {
                "verse": "Perdita vana fuit, fallax sapientia vestra,"
            },
            {
                "verse": "Iudicis humani corda movere docens."
            },
            {
                "verse": "Nostra quidem precibus iustam mollirier iram"
            },
            {
                "verse": "Ars veneranda docet iudicis atque Dei."
            },
            {
                "verse": "Ah, quanto melius verbis placare potentem"
            },
            {
                "verse": "Aeternumque patrem quam dare verba iuris."
            },
            {
                "verse": "Nec modo supplicibus culpam poenamque remittit"
            },
            {
                "verse": "Insuper et donat praemia larga Deus."
            },
            {
                "verse": "Vive igitur felix per saecula longa magister"
            },
            {
                "verse": "Tam bona qui nobis dogmata scripta dabas."
            },
            {
                "verse": "Cum patribus magnisque deis requiesce sub umbra"
            },
            {
                "verse": "Aeternumque vale, vir venerande vale."
            }
        ]
    ]
}