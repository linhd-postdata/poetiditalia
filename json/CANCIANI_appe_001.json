{
    "author": "Gian Domenico Cancianini",
    "title": "carminum appendix",
    "url": "http://www.poetiditalia.it/texts/CANCIANI|appe|001",
    "text": [
        [
            {
                "verse": "Alter Saulus eras, nunc es Duso inclyte Paulus:"
            },
            {
                "verse": "Idem nec paulus Terris, nec paulus Olympo,"
            },
            {
                "verse": "Eque parum caro longe carissimus Heros."
            },
            {
                "verse": "Gaudia quae coelo, tecum tot millibus illi"
            },
            {
                "verse": "Conversis! Resonas Lectistennius inde:"
            },
            {
                "verse": "Caesaris atque Dei dignus penetralibus altis."
            },
            {
                "verse": "Tota tui exemplo fiat gens aurea mundo."
            }
        ],
        [
            {
                "verse": "Olim despectas o qui nunc suspicis aras,"
            },
            {
                "verse": "Magne Heros, Christi mystica Sacra colens:"
            },
            {
                "verse": "Hic magno, in coelis nimio laudaris honore."
            },
            {
                "verse": "Te recinit cycnus, te lyra et ipsa sonat."
            },
            {
                "verse": "Quinetiam ecce tibi canis inter sydera parvus"
            },
            {
                "verse": "Latratu blando vult tua gesta loqui."
            },
            {
                "verse": "Macte fide hac vera, quae te iam sustulit astris."
            },
            {
                "verse": "Quae mage Romana catholica esse potest?"
            }
        ],
        [
            {
                "verse": "Quod sacri fontis fuerint mihi flumina, primum:"
            },
            {
                "verse": "Mox, fuerim natus sub Veneto imperio,"
            },
            {
                "verse": "Quod nunc Veronae sub tali Antistite vivam,"
            },
            {
                "verse": "Heroum et coetu o lumina magna duo:"
            },
            {
                "verse": "Vos Foscarene et Fracastori optimi amici,"
            },
            {
                "verse": "Vos inquam atque estis lumina magna duo:"
            },
            {
                "verse": "Diis habeo grates. Vos me has duxisti ad oras,"
            },
            {
                "verse": "Pluraque in absessum dona stetere meum."
            },
            {
                "verse": "Nec sileo hic doctum Vidam, cui laeta senectus"
            },
            {
                "verse": "Sit semper viridis, fortis et ipse magis."
            },
            {
                "verse": "Vos colo: in excelsam hanc Urbem quae carmina mitto,"
            },
            {
                "verse": "Accipite. Olim et vos nostra camoena canet."
            }
        ],
        []
    ]
}