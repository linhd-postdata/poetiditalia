{
    "author": "carmina libraria",
    "title": "Vincentius Belovacensis, opuscola",
    "url": "http://www.poetiditalia.it/texts/CARM_LIB|belo|001",
    "text": [
        [
            {
                "verse": "Saepius imposita pressis haec crimina vidi:"
            },
            {
                "verse": "Incorrecta cadit littera, charta fluit"
            },
            {
                "verse": "Si illum contigeris forsan vir docte libellum,"
            },
            {
                "verse": "Innocuum a menda crede mihi invenies."
            },
            {
                "verse": "Musarum cantus. Steriles lites fora linque."
            },
            {
                "verse": "Hic primum studii Castalidumque chorus."
            },
            {
                "verse": "Omnia quae ad nostras constat spectare salutem"
            },
            {
                "verse": "Continet: hic ergo iure colendus erit."
            },
            {
                "verse": "Gratia nomen habent, libro Vincentius auctor"
            },
            {
                "verse": "Quattuor et speculis dignus ubique coli."
            },
            {
                "verse": "Virginis hic vita sequitur scra inclyta fama,"
            },
            {
                "verse": "Fama per eximios concelebrata viros."
            },
            {
                "verse": "Tum quoque laus colitur paranymphi Virginis almae"
            },
            {
                "verse": "Curque aquilae nomen fingitur esse sibi."
            },
            {
                "verse": "Adde quod assuescat virtutes regius infans"
            },
            {
                "verse": "Praecipue ex nostro codice qui sequitur."
            },
            {
                "verse": "Aureus ipse liber qui tot documenta poesis"
            },
            {
                "verse": "Tradit et ad mores pandit iter faciles."
            },
            {
                "verse": "Inde liber sequitur mentis solatia praebens"
            },
            {
                "verse": "Esse aliquid tandem cum pietate mori."
            }
        ],
        [
            {
                "verse": "Perlege divina vatumque volumina lector"
            },
            {
                "verse": "Et simul hoc nostrum concelebrabis opus."
            },
            {
                "verse": "Ingenium moresque viri pressoris et artem"
            },
            {
                "verse": "Regia commendat urbs Basilea satis."
            },
            {
                "verse": "De Amerbach natus nomen sibi sponte Iohannes"
            },
            {
                "verse": "Finem operi imposuit dum pia Virgo parit."
            }
        ]
    ]
}