{
    "author": "carmina libraria",
    "title": "Iohannes Meder, quadragesimale de filio prodigo",
    "url": "http://www.poetiditalia.it/texts/CARM_LIB|mede|001",
    "text": [
        [
            {
                "verse": "Carmina Sebastiani Brandt doctoris utriusque iuris"
            }
        ],
        [
            {
                "verse": "Si placet, o lector, hunc contrectare libellum,"
            },
            {
                "verse": "Conspicere et totum perlegere usque potes."
            },
            {
                "verse": "Invenies quorsum perducat saeva voluptas"
            },
            {
                "verse": "Et quid luxuries servet iniqua mali."
            },
            {
                "verse": "Invenies quantum sit linquere rura paterna"
            },
            {
                "verse": "Natalemque domum seu peregre esse procul."
            },
            {
                "verse": "Comperies rursum pietas quam magna paterna"
            },
            {
                "verse": "Et quam filiolis sit pater ille bonus."
            },
            {
                "verse": "Ille revertentem miseret reducemque receptat"
            },
            {
                "verse": "Perducitque domum festaque laeta facit."
            },
            {
                "verse": "Tunc etiam digitos corpus stola candida vestit"
            },
            {
                "verse": "Nec patitur nudos filioli esse pedes."
            },
            {
                "verse": "Quid praedia accumulet? Fuerat qui perdidit olim"
            },
            {
                "verse": "Prodigus atque malus ac scelere implicitus."
            },
            {
                "verse": "Nec qui dignus erat caelum patremque videri"
            },
            {
                "verse": "Esse tamen coepit natus ut ante fuit."
            },
            {
                "verse": "Postquam paenituit, postquam sua crimina flevit"
            },
            {
                "verse": "Cognovitque scelus dignus habere patrem."
            },
            {
                "verse": "Qui propter occurrat quod cara det oscula nato"
            },
            {
                "verse": "Gaudeat et puerum iam rediise suum."
            },
            {
                "verse": "Hinc tibi summme Deus, tibi laus, tibi gloria soli"
            },
            {
                "verse": "Qui reduci clausas non sinis esse fores."
            }
        ]
    ]
}