{
    "author": "carmina libraria",
    "title": "Horatius, opera",
    "url": "http://www.poetiditalia.it/texts/CARM_LIB|hor1|001",
    "text": [
        [
            {
                "verse": "Iacobi Locker, Philomusi Poetae Laureati epigramma"
            }
        ],
        [
            {
                "verse": "Quem iuvat ingenium rebus lustrare beatis"
            },
            {
                "verse": "Et quem Musarum numina nosse iuvat;"
            },
            {
                "verse": "Quem iuvat et lyricos arguto pectine cantus,"
            },
            {
                "verse": "Promere veloci plectra movere manu;"
            },
            {
                "verse": "Perlegat insignes venusini carminis arte"
            },
            {
                "verse": "Perlegat et numeros blandisonosque pedes."
            },
            {
                "verse": "Hic princeps citharae; sublimi vertite coelo"
            },
            {
                "verse": "Pulsat et internos enthea plectra movet."
            },
            {
                "verse": "Gloria Romani generis vatumque perennis"
            },
            {
                "verse": "Sydera celsa ferit, dignus adire polum."
            },
            {
                "verse": "Aspice iucundi numerosa volumina libri"
            },
            {
                "verse": "Et varios ictus aspice quaeso lyrae."
            },
            {
                "verse": "Hunc eme qui sophiae reserat penetralia divae,"
            },
            {
                "verse": "Hunc eme qui dignus dulcia plectra ferit."
            },
            {
                "verse": "Hic docet ingratam rerum contemnere sortem"
            },
            {
                "verse": "Est quoque turbatis hic medicina viris."
            },
            {
                "verse": "Aegrotum cythara solatur: pellit acerbas"
            },
            {
                "verse": "Et curas animi tristiamque fugat."
            },
            {
                "verse": "O vos lectores tetricis sermonibus aures"
            },
            {
                "verse": "Arrigite et doctum vatis adite nemus."
            }
        ],
        [],
        [
            {
                "verse": "tetrasticon Philomusi"
            }
        ],
        [
            {
                "verse": "Qui venis Aoniis nemoris spectare sorores"
            },
            {
                "verse": "Illotis manibus laedere sacra cave."
            },
            {
                "verse": "Non haec monstrantur fatuo spectacula vulgo;"
            },
            {
                "verse": "Huc veniant quorum mens benedocta sapit."
            }
        ],
        [],
        [
            {
                "verse": "loquitur Calliope Horatium coronans"
            }
        ],
        [
            {
                "verse": "En ego Calliope turbis comitata sororum"
            },
            {
                "verse": "Exorno vatis tempora clara mei."
            },
            {
                "verse": "Dignus ut Aonius in summo vertice lauros"
            },
            {
                "verse": "Efferat et placida munera fronte gerat."
            },
            {
                "verse": "Florentes hederas collos superaddite vatis"
            },
            {
                "verse": "Io sociae tantum et celebrate virum."
            },
            {
                "verse": "Hic primus latio parios monstravit iambos"
            },
            {
                "verse": "Intulit et lyricos Pyndaricosque modos."
            },
            {
                "verse": "Carminis effictor cui nominis mascula saphus"
            },
            {
                "verse": "Imposuit;gratis non minor ille fuit."
            },
            {
                "verse": "Pindarus haud tanta lyrici dulcedine plectri"
            },
            {
                "verse": "Claruit: haud similis Alceus ipse fuit."
            },
            {
                "verse": "Non alii septem memorat quos sancta vetustas"
            },
            {
                "verse": "Versibus hunc poterunt exuperare virum."
            },
            {
                "verse": "Noster erit semper nutritus semine nostro."
            },
            {
                "verse": "A teneris annis nostra fluenta bibit."
            },
            {
                "verse": "Huic puero tribuit crinitus dulcia Phoebus"
            },
            {
                "verse": "Plectra, dedit cytharam palladiumque decus."
            },
            {
                "verse": "Ingenium dedimus nos et caelestia dona"
            },
            {
                "verse": "Et Vati dedimus nomina blanda sacro."
            },
            {
                "verse": "Nunc igitur vates fama dignissimus omni"
            },
            {
                "verse": "Tolle sacras hederas laurigenumque decus."
            },
            {
                "verse": "Tangeque secundo clangentes pectine chordas,"
            },
            {
                "verse": "Tu praestas Latios Argolicosque viros."
            }
        ]
    ]
}