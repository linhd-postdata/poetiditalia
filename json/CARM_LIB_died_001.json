{
    "author": "carmina libraria",
    "title": "Franciscus Diedus, in vitam sancti Rochi",
    "url": "http://www.poetiditalia.it/texts/CARM_LIB|died|001",
    "text": [
        [
            {
                "verse": "Theoderici Gresenundi Iunioris carmen elegiacum"
            }
        ],
        [
            {
                "verse": "Hunc quicumque legis devota mente libellum"
            },
            {
                "verse": "Tu cole mirandi numina sancta viri."
            },
            {
                "verse": "Fumidus aether alit spiramina pestis iniquae"
            },
            {
                "verse": "Nebula lethiferam dat male fausta luem."
            },
            {
                "verse": "En iuvenisque senexque ruit perimente veneno."
            },
            {
                "verse": "Mergitur en Stygiis non rediturus aquis."
            },
            {
                "verse": "Tempestasque  furit maris instar fluctibus acti"
            },
            {
                "verse": "Corripit en multos heus rabiosa viros."
            },
            {
                "verse": "Rochum ergo nunc quisquis ades venerare beatum"
            },
            {
                "verse": "Ad Rochumque pias accumulato preces."
            },
            {
                "verse": "Roche pater miserum, spes anchora, perfugiumque,"
            },
            {
                "verse": "Praebe aurem miseris Roche pater miserum."
            },
            {
                "verse": "Munere te digno donavit rector Olympi"
            },
            {
                "verse": "Labificam ut valeas pellere ab orbe luem."
            },
            {
                "verse": "Deposcit gentes tua numina fausta miselle"
            },
            {
                "verse": "Morbus hic  e nostris finibus exul eat."
            },
            {
                "verse": "Angelica atque hominum manus exaturata ruinis"
            },
            {
                "verse": "Nostrum non pergat dilaniare genus."
            },
            {
                "verse": "At Deus Omnipotens comceptum corde furorem"
            },
            {
                "verse": "Evomat in teneros improbulosque viros."
            },
            {
                "verse": "Utque lupis sua non committat ovilia; sed nos"
            },
            {
                "verse": "Functa tegat ab orbificaque lue"
            },
            {
                "verse": "Nec  te Roche pater lachrimis rogitamus obortis"
            },
            {
                "verse": "Pro nobis dominum posce benignus opem."
            },
            {
                "verse": "Hancque potes modo, nunc deditos tutare clientes"
            },
            {
                "verse": "Corpora conservans ingeniumque simul."
            },
            {
                "verse": "Praesertim medicum doctum defende Ioannem"
            },
            {
                "verse": "Hunc, tua laus cuius munere in orbe viget."
            },
            {
                "verse": "Is voluit tua gesta premi reddique libellis."
            },
            {
                "verse": "Is tibi commissus praemia digna ferat."
            }
        ]
    ]
}