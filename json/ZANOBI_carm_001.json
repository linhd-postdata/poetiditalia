{
    "author": "Zanobi da Strada",
    "title": "carmina",
    "url": "http://www.poetiditalia.it/texts/ZANOBI|carm|001",
    "text": [
        [
            {
                "verse": "Quid faciam, quae vita mihi, postquam omine claro"
            },
            {
                "verse": "Cinxit apollinea Caesar de fronde capillos"
            },
            {
                "verse": "Scire cupis. Calet ingenium, mea cura libelli,"
            },
            {
                "verse": "Totaque cum priscis, sterilis quod despicit aetas,"
            },
            {
                "verse": "Vivendi mens fixa viris, nec vulgus et omne"
            },
            {
                "verse": "Quod placeat populis, sanctum hoc a mente revellent"
            },
            {
                "verse": "Propositum, quoties mundi laberintus et error"
            },
            {
                "verse": "Proculerint animum. Sacrorum praemia vatum"
            },
            {
                "verse": "Aspiciam concessa mihi: mea Laurea semper,"
            },
            {
                "verse": "Ante oculos mihi Caesar erit, procerumque corona."
            },
            {
                "verse": "Et quae caesareo venerunt oscula ab ore."
            },
            {
                "verse": "In varias tamen huc illuc mens nescia curas"
            },
            {
                "verse": "Vertitur unde telum tendat, calamumque lyramque"
            },
            {
                "verse": "Temperet. ut longo vigilentur carmine noctes."
            },
            {
                "verse": "Nunc paces, nunc bella placent, nunc inclita regum"
            },
            {
                "verse": "Gesta, quibus magnae servanda gloria famae."
            },
            {
                "verse": "Nunc nova, nunc veterum menti proponitur ordo."
            },
            {
                "verse": "Nescio quid faciam; nova sordent; prisca, tenebris"
            },
            {
                "verse": "Obsita, difficile est in lucem vertere. Tandem"
            },
            {
                "verse": "Huc magis inclinor, namque antiquissima facta"
            },
            {
                "verse": "Nec modo gesta canam: medium dabit optima Clyo."
            },
            {
                "verse": "Dum meminisse velis humeros spectantia nostros"
            },
            {
                "verse": "Quae fuerint, coeptoque operi, ne viribus impar"
            },
            {
                "verse": "Desinam, tu, diva, novo succurrere vati"
            },
            {
                "verse": "Incipias, et fonte sacro dea perlue pectus,"
            },
            {
                "verse": "Calliope, similesque una de stirpe sorores"
            },
            {
                "verse": "Annuite. In paucos vobis hic forte futurus"
            },
            {
                "verse": "Est labor, et rari vos in sua regna vocabunt."
            },
            {
                "verse": "Tu modo si coepti placet ......... vel si"
            },
            {
                "verse": "Est aliud, nam multa vides, melioribus utar"
            },
            {
                "verse": "Consiliis. Tu lora potes, sive addere calcar."
            },
            {
                "verse": "Militiam ingenii quocumque in pulvere laetus"
            },
            {
                "verse": "Experiar, seu tu dederis, seu cepta probaris,"
            },
            {
                "verse": "Unde per ora virum hic transeat auctor."
            }
        ],
        [
            {
                "verse": "Non possum non esse tuus. Fortissima rerum"
            },
            {
                "verse": "Omnipotens me vincit amor, quanquam una dolendi"
            },
            {
                "verse": "Causa subest, nec magna parum quae turbat amantem."
            },
            {
                "verse": "Quid totiens nostras in tanto colle quaerelas"
            },
            {
                "verse": "Spernis? et in vacuo calamum sermone fatigas?"
            },
            {
                "verse": "Si te nobilitas generis, si gloria legum,"
            },
            {
                "verse": "Si decus eloquii, morum si fama bonorum"
            },
            {
                "verse": "Extollit, rebusque favet fortuna secundis,"
            },
            {
                "verse": "Nec tibi iam meritus videor, cui nomen amici"
            },
            {
                "verse": "Conveniat, quis vera neget? Tamen omnia solus"
            },
            {
                "verse": "Aequat amor, paribusque animos complectitur ulnis."
            },
            {
                "verse": "Summa trahit, depressa levat, magnumque minori"
            },
            {
                "verse": "Iungit. et alterna rerum statione triumphat."
            },
            {
                "verse": "Hunc re sperne precor. vel si rationibus obstes,"
            },
            {
                "verse": "Expectes saturam ardentem, non carmen amicum."
            }
        ],
        [
            {
                "verse": "Longius expectans tacui, calamumque calentem"
            },
            {
                "verse": "Continuit sperata dies, et fervida pressit"
            },
            {
                "verse": "Verba diu, si forte tuam patientia mentem"
            },
            {
                "verse": "Nostra domet, seramve tibi vel molliat iram."
            },
            {
                "verse": "At postquam placido nusquam te carmine flectis,"
            },
            {
                "verse": "Saxeus, et durare tanta inclementia menti est,"
            },
            {
                "verse": "Nec te quae Superos flectunt, Manesque furentes,"
            },
            {
                "verse": "Carmina permulcent, et nil tibi dulce bonum est."
            },
            {
                "verse": "Vertimur in satyras liricos, et carmen amicis"
            },
            {
                "verse": "Linquimus! exhausta nec restant plura pharetra."
            },
            {
                "verse": "Tu quis es, o legum qui mille volumina versas,"
            },
            {
                "verse": "Insomnis, multaque legis cunsulta papiro."
            },
            {
                "verse": "Laetus ut ante diem pulsentur limina, laetus"
            },
            {
                "verse": "Litibus ambiguis mane expectare clientes,"
            },
            {
                "verse": "Ut pretium vocis, longa comitante caterva"
            },
            {
                "verse": "Exposcas. Ferat illa aurum, ferat altera gemmas."
            },
            {
                "verse": "Illa, maritali donata monilia collo,"
            },
            {
                "verse": "Nunc vidua in miseros expendit tristior usus,"
            },
            {
                "verse": "Si valeat cineri foedus servare mariti."
            },
            {
                "verse": "Alteri equum invalidum veniant ......... cause"
            },
            {
                "verse": "Ante fores gaudens comites implere libellis,"
            },
            {
                "verse": "Et pompis implere vias, et fingere vultus"
            },
            {
                "verse": "Difficiles pro materia. Sat rostra forumque"
            },
            {
                "verse": "Laetus adis, cupidoque paras suffragia lucro."
            },
            {
                "verse": "Et pompis implere vias, et fingere vultus"
            },
            {
                "verse": "Difficiles pro materia. Sat rostra forumque"
            },
            {
                "verse": "Laetus adis, cupidoque paras suffragia lucro."
            }
        ]
    ]
}