{
    "author": "carmina libraria",
    "title": "Valerius Anshelm, catalogus annorum et principum",
    "url": "http://www.poetiditalia.it/texts/CARM_LIB|ansh|001",
    "text": [
        [
            {
                "verse": "Hieronymi Frick Carmen ad lectorem"
            }
        ],
        [
            {
                "verse": "Qui cupis ex annis quo singula tempora gesta"
            },
            {
                "verse": "Discere dum nostri seminis Autor Adam;"
            },
            {
                "verse": "Tempus ad hoc nostrum quo regnat Carolus orbem"
            },
            {
                "verse": "Imperii et Quintus nomine sceptra tenet."
            },
            {
                "verse": "Quae sint ante quidem et post Christum exortaque regna"
            },
            {
                "verse": "Sive apud Hebraeos sive alios populos."
            },
            {
                "verse": "Quam varii in regni successus tumque secuti"
            },
            {
                "verse": "Undeque Romanum creverit imperium."
            },
            {
                "verse": "Et quam multiplices regnent mortalia casus"
            },
            {
                "verse": "Quae ex pravis crescant consiliisque bonis."
            },
            {
                "verse": "Ut nihil in cunctis rebus mortalibus usque"
            },
            {
                "verse": "Stet pede tam firmo, quinque ruina prope"
            },
            {
                "verse": "Ut prosit quibus est rerum commissa potestas"
            },
            {
                "verse": "Summa, legisse virum facta per historias."
            },
            {
                "verse": "Haec tibi et historiam mundi dant Chronica veram"
            },
            {
                "verse": "Quae sibi emat lector Bibliotheca tua."
            }
        ]
    ]
}