{
    "author": "Egidio Gallo",
    "title": "carmina",
    "url": "http://www.poetiditalia.it/texts/GALLO|carm|001",
    "text": [
        [
            {
                "verse": "I: pete Cornelium: serves operamque, oleumque:"
            },
            {
                "verse": "Ad Moecenatem ius habet ille tuum."
            },
            {
                "verse": "Cornelio datur una fides: quis doctior illo?"
            },
            {
                "verse": "Fiet Moecenas ut tibi Cornelius."
            }
        ],
        [
            {
                "verse": "Laesus eris: nec me latet invide: si qua laboris"
            },
            {
                "verse": "Charta mei faciles sit subitura viros"
            },
            {
                "verse": "Laesus eris, nostrum si forte, poeta, per aures"
            },
            {
                "verse": "Ire tuas poterit nomen et unus honor."
            },
            {
                "verse": "Sed quid ego hoc? aliqua si me ratione, meosque"
            },
            {
                "verse": "Invide, Musa cupit sistere posse dies?"
            },
            {
                "verse": "Sed quid ego hoc? genio dum prospicis ocia foelix:"
            },
            {
                "verse": "Nocturnis ego sim sollicitatus aquis?"
            },
            {
                "verse": "Sed quid ego hoc? Tu me lacera: Tu carpe Cachynno:"
            },
            {
                "verse": "Scribam ego quae laceres, sed placitura bonis."
            }
        ],
        [
            {
                "verse": "Si certum est tibi iam tui Poetae"
            },
            {
                "verse": "Labores Liber aedere, hoc memento:"
            },
            {
                "verse": "Bonorum hinc bona verba, et inde morsus"
            },
            {
                "verse": "Et risus patieris invidorum."
            },
            {
                "verse": "Sed tu cuique suas vices repone:"
            },
            {
                "verse": "Bonis ob bona verba dic salutem"
            },
            {
                "verse": "Et promitte iterum novum poema."
            },
            {
                "verse": "At risu tu age cum invidis vicissim."
            },
            {
                "verse": "Sed surges, puto, maior in cachynno."
            }
        ]
    ]
}