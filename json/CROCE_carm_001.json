{
    "author": "Gian Giacomo della Croce",
    "title": "carmen ad Odoricum",
    "url": "http://www.poetiditalia.it/texts/CROCE|carm|001",
    "text": [
        [
            {
                "verse": "[Ad praestantissimum venerandumque ducalem consiliarium"
            },
            {
                "verse": "D. mag. Odoricum Tridenti praepositum, uti metuendum patrem"
            },
            {
                "verse": "Ioannes Iacobus a Cruce de Mutina Italiae ciuitate"
            },
            {
                "verse": "Clesii Ananiae vallis incola]"
            }
        ],
        [
            {
                "verse": "Quae tibi nunc Cecini modico resonantia cantu,"
            },
            {
                "verse": "Vir uenerande, precor, cernere metra uelis:"
            },
            {
                "verse": "Me, licet ignotum, tua scribere fama coegit,"
            },
            {
                "verse": "Me docuit laudes nuncius iste tuus,"
            },
            {
                "verse": "Nobilis Hilprandus, tibi qui mea carmina defert"
            },
            {
                "verse": "Et tua qui solida nomina mente colit."
            },
            {
                "verse": "Pauca tibi scripsi, tua me Reuerentia noscat"
            },
            {
                "verse": "Grataque sint oculis haec mea dicta tuis."
            },
            {
                "verse": "At mihi si uitam dederit pius ipse Redemptor"
            },
            {
                "verse": "Saluatorque hominum, qui super astra sedet,"
            },
            {
                "verse": "Plura equidem referam; forsan magis atque iuuabit"
            },
            {
                "verse": "Cernere te citharam, uir memorande, meam."
            },
            {
                "verse": "Rustica Musa licet, forsan tamen ipsa placebit:"
            },
            {
                "verse": "Nil fictum resonant, sed mea uerba preces."
            },
            {
                "verse": "Interea ualeas: uitam tibi rector Olympi"
            },
            {
                "verse": "Felicem tribuat: sis memor, oro, mei."
            }
        ]
    ]
}