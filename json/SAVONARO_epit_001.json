{
    "author": "Michele Savonarola",
    "title": "epitaphium",
    "url": "http://www.poetiditalia.it/texts/SAVONARO|epit|001",
    "text": [
        [
            {
                "verse": "Iam terris fessos Nicolaus marchio liquit"
            },
            {
                "verse": "Algentes artus, caelo dedit inclita virtus"
            },
            {
                "verse": "Candentem radium, dederat quem rector Olympi."
            },
            {
                "verse": "Alter Alexander, quo nullus mitior unquam,"
            },
            {
                "verse": "Concordes fecit populos qui saepe potentes"
            },
            {
                "verse": "Et duros animos mulcebat pectore molli."
            },
            {
                "verse": "Extinctumque decus latium sic ergo per orbem"
            },
            {
                "verse": "Flete senes, iuvenes, pueri, omnis denique sexus,"
            },
            {
                "verse": "Laeta triumphabat cuius Ferraria sceptro."
            }
        ],
        []
    ]
}