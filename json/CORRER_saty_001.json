{
    "author": "Gregorio Correr",
    "title": "liber satyrarum",
    "url": "http://www.poetiditalia.it/texts/CORRER|saty|001",
    "text": [
        [],
        [
            {
                "verse": "Gregorii Corrarii Veneti satyra primaad Victorinum Feltrensem. causas ponitquare huiusmodi versus scribat,omissis aliis generibus poetandi"
            }
        ],
        [
            {
                "verse": "Cogere necquiquam fessum, pater optime, temptas"
            },
            {
                "verse": "Atque eadem poscis quae quondam, dum mihi pulcher"
            },
            {
                "verse": "Mincius et virides suadebant carmina ripae."
            },
            {
                "verse": "Mecum etenim longas memini te lucere noctes,"
            },
            {
                "verse": "Mirari puerum et versus: te iudice, Thespis"
            },
            {
                "verse": "Aut Hescilus eram. Tempus curaeque tulerunt"
            },
            {
                "verse": "Omnia, sermone hoc, quo me garrire fatebor."
            },
            {
                "verse": "Edificare luto furnos, adiungere mures,"
            },
            {
                "verse": "Reges moliri parvos, indicare pugnas,"
            },
            {
                "verse": "Est aetas in qua non decedet. Haec iuvenum seu"
            },
            {
                "verse": "Videris exercere senem, pervertere legem"
            },
            {
                "verse": "Naturae clames: ita versus scribere non est"
            },
            {
                "verse": "Cuiusque aetatis. Pueri multa egimus et mox,"
            },
            {
                "verse": "Conversis studiis, puduit; sic et quae agimus nunc,"
            },
            {
                "verse": "Mutabit veniens specie cum corporis aetas."
            },
            {
                "verse": "Sunt rerum fines, sunt formae denique morum"
            },
            {
                "verse": "Cuilibet aetati descriptae, quas nequeas vi"
            },
            {
                "verse": "Detorquere mala. At autumno natus aquoso,"
            },
            {
                "verse": "Luce quidem aequales ubi somni sol librat horas,"
            },
            {
                "verse": "Implesti undenos septembres bis modo. Quae te"
            },
            {
                "verse": "Perducit ratio, studia ut leviora reprendas?"
            },
            {
                "verse": "Sudicio poterai ut, reliquis contentus, ita in hoc"
            },
            {
                "verse": "Esse tuo: verum perterrent multae adeo me"
            },
            {
                "verse": "Ne scribam causae. Primum fateare nocesse est:"
            },
            {
                "verse": "Scribimus indocti doctique libentius illa,"
            },
            {
                "verse": "Unde parem studio laudem sperare queamus,"
            },
            {
                "verse": "Quam quod nos tantum tacitos iuvat, ut, puta, quae nunc"
            },
            {
                "verse": "Condo et compono; quae si deducete coner,"
            },
            {
                "verse": "Vix paucos habeant lectores. Forte Guarino,"
            },
            {
                "verse": "Te comite, hec placeant; legat, et fortasse libenter,"
            },
            {
                "verse": "Poggius et prudens cum Luscho Cincius. At cur"
            },
            {
                "verse": "Fluxerit a numeris precium atque honor, accipe. Prima est"
            },
            {
                "verse": "Scriptorum culpa. A quocumque ad carmina lippo"
            },
            {
                "verse": "Curritur; hos inter magna est concordia, seque"
            },
            {
                "verse": "Mirantur pariter, siquid scripsere, beati"
            },
            {
                "verse": "Inque vicem laudant. Horum inter cornua ne te"
            },
            {
                "verse": "Immittas: quamvis scripturae ostenderis omnem"
            },
            {
                "verse": "Errorem et toto vertenda sit anchora libro,"
            },
            {
                "verse": "Contendunt, tandem vincano clamore nocesse est."
            },
            {
                "verse": "Nimirum haec doctis inimica est factio. Damnat"
            },
            {
                "verse": "Et ridet demens quas non intelligit artis."
            },
            {
                "verse": "O veteratores ignavi, quos mihi risus"
            },
            {
                "verse": "Interdum et bilem vestri movere furores!"
            },
            {
                "verse": "His ego non signor numerari talibus. Ergo"
            },
            {
                "verse": "Quaerendus stilus est scribendi, quem velut ignem"
            },
            {
                "verse": "Hi metuant tetigisse et qui defendat inermem"
            },
            {
                "verse": "Ut gladius. Nam si certarim carmine, vincor"
            },
            {
                "verse": "Praesertim numero: decies centina iubemur"
            },
            {
                "verse": "His conferre; nil est, vix centum ostendere possum."
            },
            {
                "verse": "Multa legens paucis concludo versibus. Olim"
            },
            {
                "verse": "Cum datur hora, negant nostris sermonibus esse"
            },
            {
                "verse": "Dicendi virs, et hiantia verba busillis"
            },
            {
                "verse": "Componunt. Numeris terremur grandibus. Hi sunt"
            },
            {
                "verse": "Docti sudicio vulgi, quis pallida tristi"
            },
            {
                "verse": "Ora situ, caput impexum tunicaeque recinctae."
            },
            {
                "verse": "Quid non proclames, statuas si pingere fabrum"
            },
            {
                "verse": "Videris aut alium pictore? Ita crede: poesis"
            },
            {
                "verse": "Artificem proprium et numeris desiderat aptum,"
            },
            {
                "verse": "Artes quaeque suum. Nec, si natura negabit,"
            },
            {
                "verse": "Viribus aut ullo poteris sperare labore"
            },
            {
                "verse": "Vatibus in scribi. Video cum talia doctos"
            },
            {
                "verse": "Delirare, pudet; nam docti saepe, pudendum,"
            },
            {
                "verse": "Insaniunt versu. Moneo, natura negat si,"
            },
            {
                "verse": "Abstineant metuantque velut contingere sacrum."
            },
            {
                "verse": "Num quia rubricas legumque enigmata nostri,"
            },
            {
                "verse": "Idcirco helleboro pergis depellere febres?"
            },
            {
                "verse": "Aut pellusiacas cum lucro vendere merces,"
            },
            {
                "verse": "Doctus ob hoc acies instructas lucere boello?"
            },
            {
                "verse": "Scriptorum vicio vetus haec infamia venit"
            },
            {
                "verse": "Carminibus. Pars magna negat consistere posse"
            },
            {
                "verse": "Carmina, quae prodat nostra aetas, et tamen iidem"
            },
            {
                "verse": "Historias condunt, compilant undique libros,"
            },
            {
                "verse": "Cumque oratorem praestent, concedere vatem"
            },
            {
                "verse": "Nolunt. At ego cui dem nominis huius honorem,"
            },
            {
                "verse": "Ignorare simul dico me, nec tamen esse"
            },
            {
                "verse": "Non posse affermo; quod si fortasse novos his"
            },
            {
                "verse": "Attuleris versus, periturae parcere chartae"
            },
            {
                "verse": "Suadent et clauso temnunt nova carmina libro."
            },
            {
                "verse": "Cur me autem damnas non lecto carmine, sodes?"
            },
            {
                "verse": "Perlege: si quicquam dure illepidum ve notarsi,"
            },
            {
                "verse": "Transverso calamo crassum, ut lubet, imprime signum."
            },
            {
                "verse": "At si forte legens exacti carminis artem"
            },
            {
                "verse": "Miretur laudetque, domi extra limina quaerat"
            },
            {
                "verse": "Exhaustum magis atque aliquid quod dicere nescit,"
            },
            {
                "verse": "Non tamen idcirco meritos fert scriptor honoris."
            },
            {
                "verse": "Durus in alterius laudes quicumque merentis,"
            },
            {
                "verse": "Nec, ubi plus peccent docti, res ulla. Quod ipse"
            },
            {
                "verse": "Non possum praestare, piget laudare, velut si"
            },
            {
                "verse": "Detrahat id nostro, tibi quod lagimur, honori."
            },
            {
                "verse": "Non ita, si pecces, erimus in scripta remissi"
            },
            {
                "verse": "Censores: laudes in apertum dicere nescit"
            },
            {
                "verse": "Infoelix livor. Sunt et qui carmina laudant,"
            },
            {
                "verse": "Quatenus illecebrae rerum et turpissima quaeque"
            },
            {
                "verse": "Delectant pravi dociles. Gestire videbis"
            },
            {
                "verse": "Lectores, gaudent audito carmine molles"
            },
            {
                "verse": "Auriculae. Nam quae, nisi clam, ferisse pigeret,"
            },
            {
                "verse": "Nil horum recitare pudet, licet improbus ora"
            },
            {
                "verse": "Saepe rubor su beat. Discunt repetuntque libellos"
            },
            {
                "verse": "Et corruptelas. Atqui decet esse pudicum"
            },
            {
                "verse": "Scriptorem, versus nil est opus. Unde petitum"
            },
            {
                "verse": "Deliciae pueri? Veteres sectemur oportet!"
            },
            {
                "verse": "An tu reris eos nihil insanisse, poetae"
            },
            {
                "verse": "Cum fuerint docti? Neque enim illis detrahere ausim."
            },
            {
                "verse": "Ponit amatorem tenerum, concedimus; eia,"
            },
            {
                "verse": "Describat lacrimas et gaudia votatque mille"
            },
            {
                "verse": "Mille preces; duris foribus convicia iactet,"
            },
            {
                "verse": "Laudet formosos crinis faciemque puellae."
            },
            {
                "verse": "Caetera lascivum scurram cantare iubebo,"
            },
            {
                "verse": "Saltet ubi in medio grex fornicis, Appula voces"
            },
            {
                "verse": "Alternas iteret, nec primos edere cactus"
            },
            {
                "verse": "Ipsa sequi melior praesumat. Dispudet ista"
            },
            {
                "verse": "Immiscere meis scripturis. Mentio siqua"
            },
            {
                "verse": "Iniscta est horum, quia res oscena pudorem"
            },
            {
                "verse": "Invitis etiam deducit frontibus, arci"
            },
            {
                "verse": "Detestata odio. Tali Lucillius olim"
            },
            {
                "verse": "Carmine narratur populum carpsisse viritim,"
            },
            {
                "verse": "Siquis erat pravi possessor nominis, ut nunc"
            },
            {
                "verse": "Franchinus Rabia, nostro qui munere vivet;"
            },
            {
                "verse": "Siquid res nostrae possunt sperare favoris,"
            },
            {
                "verse": "Compluresque alii, quos nunc fortuna superbos"
            },
            {
                "verse": "Et tutos facit a nostris sermonibus esse."
            },
            {
                "verse": "Possem praeterea multas giungere causas,"
            },
            {
                "verse": "Quae nosti, quae non. Melius quod scribere possem"
            },
            {
                "verse": "Hoc esse. At si etiam pergas urgere, paciscor"
            },
            {
                "verse": "Carmina: tu dederis scripturo tempora vati"
            },
            {
                "verse": "Ociaque et latebras ruris, meque urbe revelles."
            }
        ]
    ]
}