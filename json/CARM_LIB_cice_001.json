{
    "author": "carmina libraria",
    "title": "Marcus Tullius Cicero, de amicitia",
    "url": "http://www.poetiditalia.it/texts/CARM_LIB|cice|001",
    "text": [
        [
            {
                "verse": "Hilarii Bertulphi Bedii carmen de amicitia ad Eberardum ad Rumlango"
            }
        ],
        [
            {
                "verse": "Ecquis tanta cui est iuvenilis gratia formae"
            },
            {
                "verse": "Qui mirae insolitae pingeris arte manus?"
            },
            {
                "verse": "Men rogitas? Quod me satis haud temere exprimit ullus"
            },
            {
                "verse": "Mi viret usque recens nomen amicitiae."
            },
            {
                "verse": "Cur caput est nudum? Cunctis quod amicus amicum"
            },
            {
                "verse": "Gaudet honorifice nominitare suum."
            },
            {
                "verse": "Vile est palliolum? Quod molli rarus in auro"
            },
            {
                "verse": "Proque suo fieri non negat alter inops."
            },
            {
                "verse": "Indice cur monstras? Nil caelo, sed nec aperto"
            },
            {
                "verse": "Pugnat opus cordi nec mea lingua meo."
            },
            {
                "verse": "Cur scriptum in limbo tibi mors et vita supremo?"
            },
            {
                "verse": "Nempe quod in mortem verus amicus adest."
            },
            {
                "verse": "Aestatemque refers cur fronte Hyememque serena?"
            },
            {
                "verse": "Nulla adversa mihi, nulla secunda nocent."
            },
            {
                "verse": "Cur prope, cur longe? Tempestatumque locorumque"
            },
            {
                "verse": "Haud interstitio flaccit amicitia."
            },
            {
                "verse": "O me felicem nullo non tempore si sic"
            },
            {
                "verse": "Nexum animo ipse unum atque unicum amicum habeam."
            }
        ]
    ]
}