{
    "author": "Giovanni Quatrario",
    "title": "odule",
    "url": "http://www.poetiditalia.it/texts/QUATRAR|odul|001",
    "text": [
        [
            {
                "verse": "Pastorem revehet Nereus arbiter"
            },
            {
                "verse": "Summum Ugo maris a litore proprio"
            },
            {
                "verse": "Quos stravit redeunti precor erigat"
            },
            {
                "verse": "Fluctus ad iuga nunc cum repetit viam."
            },
            {
                "verse": "Indignetur item post Cibele sacra"
            },
            {
                "verse": "Calcari profugo dorsa virentia,"
            },
            {
                "verse": "Coelum nunc peragat quum rem hominum nec est"
            },
            {
                "verse": "Istas de Latio fundimus Itali"
            },
            {
                "verse": "Voces, sed potius litora Tibridis"
            },
            {
                "verse": "Qua Cacum memorant vicit ut Hercules"
            },
            {
                "verse": "Contra qui Rodanum potibus hauriunt"
            },
            {
                "verse": "Urse reccius et sinciput erigunt."
            },
            {
                "verse": "Clivos impetitant vocibus et Iovem"
            },
            {
                "verse": "Nascantur Latio monstra ciclopea"
            },
            {
                "verse": "Aut si quid pariendum tegit arida"
            },
            {
                "verse": "Atrox, forte futurum populis vomat."
            },
            {
                "verse": "His pastor fugiat quo trepidans Tibrim"
            },
            {
                "verse": "Cui clinent iuga montes repetentia"
            },
            {
                "verse": "Imum, sitque iter et curribus effluum."
            },
            {
                "verse": "Nidos Alcyone pulliferos struat"
            },
            {
                "verse": "Undis quo exanimatum iaceat mare."
            },
            {
                "verse": "Nec fractus sonus ad litora fluctuum"
            },
            {
                "verse": "Tollat limphigenis equora nubibus"
            },
            {
                "verse": "Secure scopulos remigiumque amet"
            },
            {
                "verse": "Nullis his deus aures negat emulis"
            },
            {
                "verse": "Clamoso resides rectus in atrio"
            },
            {
                "verse": "Tu nunc qui tacitus respicis omnia"
            },
            {
                "verse": "Mundus disparibus dissidet auribus"
            },
            {
                "verse": "Quas nunc quisque suo iuditio arrigit."
            },
            {
                "verse": "Clamores tua vox augeat alteros"
            },
            {
                "verse": "Cuivis pondera iungat prece partium"
            },
            {
                "verse": "Sacris non variis Iuppiter annuit"
            },
            {
                "verse": "Sed mecum sapis ut sepius evenit"
            },
            {
                "verse": "Tanti bella duelli fugis, alloquens"
            },
            {
                "verse": "Frustra qui vacuis nos dat hiatibus"
            },
            {
                "verse": "Ignari; melius Iuppiter eligit."
            }
        ],
        [
            {
                "verse": "Cautius plectro feriam fidesque"
            },
            {
                "verse": "Tu meis quam nunc vereor precari"
            },
            {
                "verse": "Faveris votis, digitos regendo,"
            },
            {
                "verse": "Diva sororum."
            },
            {
                "verse": "Fiet accentus fidibus canorus"
            },
            {
                "verse": "Contrahens mentes hominum fugaces,"
            },
            {
                "verse": "Instar erecto fluvii ruentis"
            },
            {
                "verse": "Vertice montis."
            },
            {
                "verse": "Noscitur quanto resonans honore,"
            },
            {
                "verse": "Pieri natas numero novenas,"
            },
            {
                "verse": "Viceris cantu volucres loquaces,"
            },
            {
                "verse": "Saltibus addas."
            },
            {
                "verse": "Degener pectus precibus nunc audet"
            },
            {
                "verse": "Contremens tantum reperire numen,"
            },
            {
                "verse": "Spiritu dignum hemonii canentis"
            },
            {
                "verse": "Celica, Celsum,"
            },
            {
                "verse": "Tu tamen Cirre retinens caucumen,"
            },
            {
                "verse": "Inspicis mentes hominum silentum,"
            },
            {
                "verse": "Non minus fatu, tremulisque confers"
            },
            {
                "verse": "Diva vigorem."
            },
            {
                "verse": "Cerne ne nostris precibus superbum,"
            },
            {
                "verse": "In quibus sacram cupimus dearum"
            },
            {
                "verse": "Forte presumas, superis et imis"
            },
            {
                "verse": "Lector amice,"
            },
            {
                "verse": "Iuppiter summus trahitur rogando,"
            },
            {
                "verse": "Vivimus quantum sapimus vel ultra"
            },
            {
                "verse": "Nitimur quantum licet ore pascus"
            },
            {
                "verse": "Distet hianti."
            },
            {
                "verse": "Perge laudandus volites per aures,"
            },
            {
                "verse": "Si minus notus facias petenti,"
            },
            {
                "verse": "Non probe in rebus celeris voluntas"
            },
            {
                "verse": "Posse negetur."
            }
        ],
        [
            {
                "verse": "Raro pectoribus datur"
            },
            {
                "verse": "Humanus celebris numine spiritus"
            },
            {
                "verse": "Qui res quas petimus pii"
            },
            {
                "verse": "Venturas lacrimis denique noverit."
            },
            {
                "verse": "Quod finem dubium parit,"
            },
            {
                "verse": "Distantem pariter luctibus et lire,"
            },
            {
                "verse": "Pauca te religet prece."
            },
            {
                "verse": "Multorum periit mortibus anxius"
            },
            {
                "verse": "Regnum Cesar et ardua"
            },
            {
                "verse": "Perfossus cecidit sede dolentior"
            },
            {
                "verse": "Tandem, quam celebris regens."
            },
            {
                "verse": "Celsam cum petimus scandere regiam"
            },
            {
                "verse": "Quid fiat petis? Accipe,"
            },
            {
                "verse": "Pheton ut ruat ipsis sine nolumus"
            },
            {
                "verse": "Nobis Eridano seni,"
            },
            {
                "verse": "Casurum breviter dedalidem mari,"
            },
            {
                "verse": "Pennantum sequimur supra."
            },
            {
                "verse": "Importabilis est quem parit ardua"
            },
            {
                "verse": "Spes luctus, Clipeo vigil"
            },
            {
                "verse": "Pellit fulmineum, aut debilitat, ferit"
            },
            {
                "verse": "In cautum iaculum leve."
            },
            {
                "verse": "Scimus iam reditum de latio senis"
            },
            {
                "verse": "Summi, qui Rhodanum petit,"
            },
            {
                "verse": "Spretis cesarei Tibridis haustibus"
            },
            {
                "verse": "Quem votis latium piis"
            },
            {
                "verse": "Traxit, nec refugum prosequitur patrem"
            },
            {
                "verse": "Mestum cum gemitu, putans"
            },
            {
                "verse": "Dannosum reditum non stabilem luit."
            },
            {
                "verse": "Mictas tu querulum gregem,"
            },
            {
                "verse": "Componas animum, paveat et nichil"
            },
            {
                "verse": "Ut miles capiat potens"
            },
            {
                "verse": "Ictus, intrepidus capibus obies,"
            },
            {
                "verse": "Mictas rem gerier deis,"
            },
            {
                "verse": "Ipsum quod peragunt ledere sat nefas."
            }
        ],
        [
            {
                "verse": "Spiritus ipse loquor, situ paciens tacebis hospes,"
            },
            {
                "verse": "Parabis aures corpus et silentes,"
            },
            {
                "verse": "Ostia quando laris fessum retrahunt stupore rerum,"
            },
            {
                "verse": "Que sepe plures obruunt habentes,"
            },
            {
                "verse": "Hic locus eloquiis aptus satis est, Ubi libelli"
            },
            {
                "verse": "Responsa premunt litibus querentum"
            },
            {
                "verse": "Indubie, si tecum dissidero, supra triumphet"
            },
            {
                "verse": "Sacramque palmam veritas reportet."
            },
            {
                "verse": "Sed video promptis nutat pedibus iuventus acer,"
            },
            {
                "verse": "More salubris non paciens obaudit,"
            },
            {
                "verse": "Et fugiens nostris sermonibus ora claudit atque"
            },
            {
                "verse": "Silentiis pes tollitur benignis,"
            },
            {
                "verse": "Heus dolor, in turbam vi detrahor, heu pater polorum"
            },
            {
                "verse": "Regas iuventam, labitur ruina."
            },
            {
                "verse": "Corpora sunt animis carcer, malus atque divus hostis,"
            },
            {
                "verse": "Non hospes, ergo punias nocentem."
            }
        ],
        [
            {
                "verse": "Quisquis percelebris cernitur oppido"
            },
            {
                "verse": "Civis, qui laribus surgit in ethera,"
            },
            {
                "verse": "Vertit iugera bobus"
            },
            {
                "verse": "Multis, sindone pulverem"
            },
            {
                "verse": "Procedens vario suscitat arduum,"
            },
            {
                "verse": "Certet ne tragicas solicitet cadens"
            },
            {
                "verse": "Artes culmine summo,"
            },
            {
                "verse": "Cum diis prelia suscipit,"
            },
            {
                "verse": "Quos non terrigenum cassa superbia,"
            },
            {
                "verse": "Congestis potuit flectere montibus,"
            },
            {
                "verse": "Non qui versus Aglauros"
            },
            {
                "verse": "Livor, Iam in silicem gemit,"
            },
            {
                "verse": "Pompeio placita aut imparitas, ruens"
            },
            {
                "verse": "Cum illis qui veniens accipiunt iubar,"
            },
            {
                "verse": "Non convitia pice,"
            },
            {
                "verse": "Bati ruptaque federa,"
            },
            {
                "verse": "Sed simplex animus moribus integer"
            },
            {
                "verse": "Secum celicolas ducit ad ultimum"
            },
            {
                "verse": "Iunctos, raro beato"
            },
            {
                "verse": "Qui dant prospera termino."
            }
        ],
        [
            {
                "verse": "Responsum dabitis carmina singulis,"
            },
            {
                "verse": "Qui rident studii pauperis otia,"
            },
            {
                "verse": "Quod non plena clientum domus insonet,"
            },
            {
                "verse": "Lucris cernar et aureus,"
            },
            {
                "verse": "Mercator petitans litora mercibus,"
            },
            {
                "verse": "Tunc nostrum digitis calculet otium."
            },
            {
                "verse": "Cum preruptus aque mons ruit in latiis"
            },
            {
                "verse": "Votis litora prospicit."
            },
            {
                "verse": "Tunc miles, galea splendidus enea,"
            },
            {
                "verse": "Cum iungunt acies classica ferreas,"
            },
            {
                "verse": "Hic fossus cadit, hic pendulus ictibus"
            },
            {
                "verse": "Giros sanguinis efficit."
            },
            {
                "verse": "Hic casu trepidans surgit in agmine,"
            },
            {
                "verse": "Retractans iterum prelia vividus,"
            },
            {
                "verse": "Sed mox cornipedum stratus ab impetu"
            },
            {
                "verse": "Ceno aut pulvere conditur."
            },
            {
                "verse": "Regales aditus quisquis amaverit,"
            },
            {
                "verse": "Mestos solicitus vitet et exitus,"
            },
            {
                "verse": "Quos vel quisque timet, Vel patitur mora,"
            },
            {
                "verse": "Mergunt sepius ardua,"
            },
            {
                "verse": "Istis lucrificus quos labor excitat,"
            },
            {
                "verse": "Cinguntantur populis iura rogantibus,"
            },
            {
                "verse": "Narres carminibus cedere noverint"
            },
            {
                "verse": "Quantum Marcia tibiis"
            },
            {
                "verse": "Phebo, Aut viribus Alcheolus Herculi,"
            },
            {
                "verse": "Quantum leno, viris intererit bonis,"
            },
            {
                "verse": "Qui sat coniugii sacra pudentibus"
            },
            {
                "verse": "Vallant moribus undique,"
            },
            {
                "verse": "Alter limina conclavibus intimis"
            },
            {
                "verse": "Mechis propatuit premia dantibus,"
            },
            {
                "verse": "Numbis unanimem sternit adulteris,"
            },
            {
                "verse": "Iunctam federe feminam."
            },
            {
                "verse": "Sic sic est animo nupta scientia,"
            },
            {
                "verse": "Quam reddit cupidus fornice cipricam,"
            },
            {
                "verse": "Aula liberior paupere palladem,"
            },
            {
                "verse": "Format sanguine celicam."
            },
            {
                "verse": "Hec nostris laribus sit comes inclita,"
            },
            {
                "verse": "Quamquam non meritus tanta poposcerim,"
            },
            {
                "verse": "Claudat policibus denique palpebras,"
            },
            {
                "verse": "Vixi, post moriar bene,"
            },
            {
                "verse": "Qui gazis inhians, faucibus extuas,"
            },
            {
                "verse": "Semper cum gemitu nubila prosequens"
            },
            {
                "verse": "Vel que perrapidum tristia casuum,"
            },
            {
                "verse": "Datur pectoribus vice."
            },
            {
                "verse": "Quem vestis nitidis palliat aurea"
            },
            {
                "verse": "Gemmis, Imperium mortis abhorruit"
            },
            {
                "verse": "Plus equo, lacrimis in tumulum ruit,"
            },
            {
                "verse": "Pandet vulturibus iecur."
            }
        ],
        [
            {
                "verse": "Olim bis senos implebam temporis annos,"
            },
            {
                "verse": "Cum gemitus terris dedit altus"
            },
            {
                "verse": "Falcifer, et mundi rapidis cum mortibus urbes"
            },
            {
                "verse": "Evacuat, deest victa sepulcris"
            },
            {
                "verse": "Tellus sacra dei, foveas et fora ministrant,"
            },
            {
                "verse": "Implentur plangoribus edes,"
            },
            {
                "verse": "Tristia quisque suo tundebat pectora damno."
            },
            {
                "verse": "Qui gemit, hic gemitur, subitoque"
            },
            {
                "verse": "Non et humata cadens compressit morte parentum"
            },
            {
                "verse": "Corpora, deficiuntque minantes,"
            },
            {
                "verse": "Obia diverso miscentur funera plantu,"
            },
            {
                "verse": "Nec fuga per saltus valuit, quoniam"
            },
            {
                "verse": "Mors mala letifera sequeretur terga sagipta,"
            },
            {
                "verse": "Post varia cum strage quievit."
            },
            {
                "verse": "Indulgens paucis, alio quos leta duello"
            },
            {
                "verse": "Sterneret, ingeminans mala luctu."
            },
            {
                "verse": "Ecce iterum lustris transactis marcia tribus"
            },
            {
                "verse": "In miseras ruit ense phalanges,"
            },
            {
                "verse": "Intermissa parum retractans prelia, sed non"
            },
            {
                "verse": "Ut quondam tot mortibus hesit,"
            },
            {
                "verse": "Defuerat falci differtum gentibus agmen,"
            },
            {
                "verse": "Ipsa tamen totidem dabat ictus,"
            },
            {
                "verse": "Utque solet rupis, veniens de vertice silvas"
            },
            {
                "verse": "Densas multa strage proclivat."
            },
            {
                "verse": "Hec eadem pauca populatis volvitur agris."
            },
            {
                "verse": "Corrige mores pauca iuventus,"
            },
            {
                "verse": "Heu miserum quod mesta meas vox sauciat aures,"
            },
            {
                "verse": "Atque gelato corda cruore"
            },
            {
                "verse": "Astrinsit, callemque dedit spectare sepulcri."
            },
            {
                "verse": "Verba refert, que sola quod actum est,"
            },
            {
                "verse": "Fama potest transferre locis, volitare per orbem,"
            },
            {
                "verse": "Inficit invictus brevitate,"
            },
            {
                "verse": "Illirice gentis medicis hinc corpora morbus"
            },
            {
                "verse": "Letifer, improvisus inherens,"
            },
            {
                "verse": "Exposita monstrans interne funera glande,"
            },
            {
                "verse": "Hinc et idem paciens iacet egre"
            },
            {
                "verse": "Eolius scopulus latiis disiunctus ab oris,"
            },
            {
                "verse": "Vi maris efficiente ruinam,"
            },
            {
                "verse": "Neve foret tristes condam paritura ciclopes"
            },
            {
                "verse": "Italie insula iuncta beate,"
            },
            {
                "verse": "Hincque canum rupes tutatur Scilla latratu"
            },
            {
                "verse": "Proterrens avidamque Caribdim,"
            },
            {
                "verse": "Ne putet experiis iterum se iungere campis,"
            },
            {
                "verse": "Forte meis inspectus ocellis"
            },
            {
                "verse": "Monstrifer has mortes portendit nocte cometes,"
            },
            {
                "verse": "Prima tenens ortu quoque signi"
            },
            {
                "verse": "Mugiferi, caudam superum quod falcat ad axem,"
            },
            {
                "verse": "Solicitans papam novitate"
            },
            {
                "verse": "Qui reditu instabili sacra nutabat in urbe"
            },
            {
                "verse": "Devictus precibus fraternis."
            }
        ],
        [
            {
                "verse": "Cum gemitu locutus"
            },
            {
                "verse": "Nunctias pulcre iuvenis verbera, que deorum"
            },
            {
                "verse": "Numina contueri"
            },
            {
                "verse": "Lacrimis non absque putas, visibus et coruscis,"
            },
            {
                "verse": "Condere culleumque"
            },
            {
                "verse": "In maritum triste nefas qui potuit docere."
            },
            {
                "verse": "Brachia quisve cernat"
            },
            {
                "verse": "Lacteum tersa cute vincentia sanguinemque"
            },
            {
                "verse": "Verberibus nigrata"
            },
            {
                "verse": "Lacrimis non perfluus, et funebrisque malis"
            },
            {
                "verse": "Aspiciat gementem"
            },
            {
                "verse": "Hanc deam, vel persimilem celitibus deabus"
            },
            {
                "verse": "Mente ferox cadat, post"
            },
            {
                "verse": "Cerberum pascat rabide pastibus elatrantem."
            }
        ],
        [
            {
                "verse": "Hiems comatas decutit arbores,"
            },
            {
                "verse": "Albant nives prime iuga montium,"
            },
            {
                "verse": "Squalet decus terre virentis,"
            },
            {
                "verse": "Verritur a senibusque pruua,"
            },
            {
                "verse": "Quos flectit etas pondere temporum,"
            },
            {
                "verse": "Que cuncta mordet, sepe recondolens"
            },
            {
                "verse": "Multis rapinas reddit. Heu, heu,"
            },
            {
                "verse": "Pretereins homini quis evum"
            },
            {
                "verse": "Reddet deus? Quis cignea tempora?"
            },
            {
                "verse": "Precor, nigratis pelle honoribus?"
            },
            {
                "verse": "Multiplicem rugis cutemque"
            },
            {
                "verse": "Unguis ad effigiem retendet?"
            },
            {
                "verse": "Nefas viris, quos sudor ad ardua"
            },
            {
                "verse": "Vocat, queri de temporis ordine."
            },
            {
                "verse": "Terra recedentes sciunt nam"
            },
            {
                "verse": "Astra petenda sibi Iovemque."
            }
        ],
        [
            {
                "verse": "Si nostrum minus est tempore tanto tibi cognitum"
            },
            {
                "verse": "Pectus, vel nova credas capiam consilia suspicans"
            },
            {
                "verse": "Abs te, tergora pergis Damoni tu dare, Pithia."
            },
            {
                "verse": "Si nostro tenuis stat Cereris victus in orreo,"
            },
            {
                "verse": "Non est quod dominum pauperiem comptius increpes."
            },
            {
                "verse": "Vellem plura quidem que saperem, nunch mihi nunc tibi,"
            },
            {
                "verse": "Et que preteriens finitima nox pariet die,"
            },
            {
                "verse": "Cernas heus materiam gentibus hic mortifere sitam,"
            },
            {
                "verse": "Ultra quum satis est tempora disquirere crastina."
            },
            {
                "verse": "Sat quam credideris te brevior sermo repleverit."
            },
            {
                "verse": "Tu cum quo valeas postera prenoscere federe"
            },
            {
                "verse": "Fabor. Pyrithous sub stigiis ingemit ignibus,"
            },
            {
                "verse": "Theseus superum se revehet fortiter ad locum,"
            },
            {
                "verse": "Cacus clavigero retrogradus concidet Hercule:"
            },
            {
                "verse": "Qui tandem numerum pos erit augere deorum, et hoc"
            },
            {
                "verse": "Si plus queris avens noscere, non ipse quid es scies."
            }
        ],
        [
            {
                "verse": "Ictus ab deo aurea,"
            },
            {
                "verse": "Gerente sulfur ignibus sagicta,"
            },
            {
                "verse": "Ureris piger mee,"
            },
            {
                "verse": "Lentescis aguror, ne sit Corinna"
            },
            {
                "verse": "Sparsa plumbeo gelu."
            },
            {
                "verse": "Tenenda semper emula manuque,"
            },
            {
                "verse": "Non iter celer secas,"
            },
            {
                "verse": "Feram vides, canes ciet petulca,"
            },
            {
                "verse": "Sis precor spei bone,"
            },
            {
                "verse": "Secutor opprimas, casura pergit,"
            },
            {
                "verse": "Vel volacioreque"
            },
            {
                "verse": "Fuga sequacibus negata sistens,"
            },
            {
                "verse": "Deteget paci volens"
            },
            {
                "verse": "Tantum fugace crucior deesque,"
            },
            {
                "verse": "Parcit et Venus dolis,"
            },
            {
                "verse": "Flectentem cuncta reprimas volacem"
            },
            {
                "verse": "Obice aurei glomi,"
            },
            {
                "verse": "Fuge remissa, concidet per aurum"
            },
            {
                "verse": "Preda sic parabitur,"
            },
            {
                "verse": "Nitentis ipsa capta amore prede"
            },
            {
                "verse": "Aliger iuvencula"
            },
            {
                "verse": "Atlanta. Post stetit fuga, hoc perastu"
            },
            {
                "verse": "Posteros necans procos."
            },
            {
                "verse": "Coevioribus sibi casuram"
            },
            {
                "verse": "Quam tibi putas, nego,"
            },
            {
                "verse": "Sciunt amate, qui silent, Virique"
            },
            {
                "verse": "Garrulus canit puer."
            },
            {
                "verse": "Minoris ipse noscis esse te, si"
            },
            {
                "verse": "Turba quum sequens ferox"
            },
            {
                "verse": "Thorique fortem, vel minus sub ictus"
            },
            {
                "verse": "Esto, nil time, sapis,"
            },
            {
                "verse": "Putando, feminam frequens ruentem"
            },
            {
                "verse": "Peius in latus, sapis"
            },
            {
                "verse": "Lucro fuit multis, nec esse primos."
            }
        ],
        [
            {
                "verse": "Quereris Pilla vetus respiciendo"
            },
            {
                "verse": "Speculo te, quod eburnum fugerit iam"
            },
            {
                "verse": "Iam decus, et ruga per omnem faciem"
            },
            {
                "verse": "Currat iniqua."
            },
            {
                "verse": "Fuerat morsibus emuncta iuvente,"
            },
            {
                "verse": "Nivis infra retremens pulpula mentum,"
            },
            {
                "verse": "Misere multiplici sirico amictu,"
            },
            {
                "verse": "Saniem pendula sudans, stomachumque"
            },
            {
                "verse": "Movet, atque et spoliis nunc senium ornas."
            },
            {
                "verse": "Iuvenis vita hominum non pede docto"
            },
            {
                "verse": "Iniens, irruit orbamque senectam,"
            },
            {
                "verse": "Gemit et corpore suspirat ab imo,"
            },
            {
                "verse": "Repetens Pilla rebelles vice lumbos,"
            },
            {
                "verse": "Quibus ipsa herculei vicerat Antheos"
            },
            {
                "verse": "Superos, more reversata duelli"
            },
            {
                "verse": "Venerem in tempore nullo reparandam"
            },
            {
                "verse": "Sibi, scortum celebrat nave peremtum."
            },
            {
                "verse": "Bene tentoria quod picta marine"
            },
            {
                "verse": "Veneris, seroque rugosa senecta,"
            },
            {
                "verse": "Vehis aurataque Sulmonis in arva"
            },
            {
                "verse": "Ubi, te florida, si fata nutrissent,"
            },
            {
                "verse": "Pereas nunc gemitu namque triumpho"
            },
            {
                "verse": "Aurea stares."
            }
        ],
        [
            {
                "verse": "Iam niveus nigris dominatur vertice villus"
            },
            {
                "verse": "Impaciens comitis,"
            },
            {
                "verse": "Nuntius adventans properantis busta senecte,"
            },
            {
                "verse": "Hospiciumque parat,"
            },
            {
                "verse": "Cana quidem expulsa texunt aulea iuventa"
            },
            {
                "verse": "Floribus atque suis"
            },
            {
                "verse": "Heu mare per placidum zephiris dum ludo benignis"
            },
            {
                "verse": "Anteriora videns,"
            },
            {
                "verse": "Tristia pestifero generantur nubila celo,"
            },
            {
                "verse": "Et furor Eumenidum."
            },
            {
                "verse": "I, bone nauta vigil, ruituris deme procellis"
            },
            {
                "verse": "Linthea, dum liceat,"
            },
            {
                "verse": "Forsitan invasus subito terreberis ictu,"
            },
            {
                "verse": "Carbasa sera leges,"
            },
            {
                "verse": "Orcea velosum sorbent ceraunia, quonam"
            },
            {
                "verse": "Pellimur omne genus,"
            },
            {
                "verse": "Pretereunda quibus requies dum propulit austrum"
            },
            {
                "verse": "Vela cadunt memores,"
            },
            {
                "verse": "Quas enanda palus, letos transvectat in agros"
            },
            {
                "verse": "Obruat atque rates."
            },
            {
                "verse": "Magna quies suspecta viris, Palinure sereni"
            },
            {
                "verse": "Fisus in astra poli,"
            },
            {
                "verse": "Lentescis sompno, Vigili temone neglecto,"
            },
            {
                "verse": "Puppe mari rueras."
            }
        ],
        [
            {
                "verse": "Quadrate scrineole, picte vividis"
            },
            {
                "verse": "Coloribus, donum viri,"
            },
            {
                "verse": "Etate nondum, moribus supra viros,"
            },
            {
                "verse": "Ugonis herois mei,"
            },
            {
                "verse": "Absit querela divitis missi laris,"
            },
            {
                "verse": "Nec aureas gazas tegis,"
            },
            {
                "verse": "Erroribus vulgi nec hereas mali,"
            },
            {
                "verse": "Bonorum adi sententias,"
            },
            {
                "verse": "Siquid novenis inter has sororibus"
            },
            {
                "verse": "Tot cartulas servas boni,"
            },
            {
                "verse": "Id quantulumcumque assit auream indiam"
            },
            {
                "verse": "Marique cum preponderas"
            },
            {
                "verse": "Congesta habentem degravant sextertia."
            },
            {
                "verse": "Levant sorores sideri,"
            },
            {
                "verse": "Reddunt revulsum morte nempe spiritum,"
            },
            {
                "verse": "Orco illa reprimunt datum,"
            },
            {
                "verse": "Nichil lyralis dicis esse testudinis,"
            },
            {
                "verse": "Non obsto, condam forte erit."
            }
        ],
        [
            {
                "verse": "Regina partus creticique verticis"
            },
            {
                "verse": "Egide clara sancto sculpto necis Medusee,"
            },
            {
                "verse": "Hoc visceroso flexa sis precamine,"
            },
            {
                "verse": "Marmifices clipeo tenso maligna iurgia"
            },
            {
                "verse": "Celestem in heram murmurantes invide,"
            },
            {
                "verse": "Ante quam ex labiis secentur acta in aerem,"
            },
            {
                "verse": "Multum dearum monstrat in presentia,"
            },
            {
                "verse": "Et decus et regimen, que si virili tegmine"
            },
            {
                "verse": "Te fallat, aureis ligata nodulis"
            },
            {
                "verse": "Leta comas veniens, tuendo celum deseres,"
            },
            {
                "verse": "Celestium ni fata starent ferrea,"
            },
            {
                "verse": "Pectus haberet amor, franctum aurea de cuspide"
            },
            {
                "verse": "Toroque tanti cederet iam castitas,"
            },
            {
                "verse": "Dedidicit bene qui nunc Iuppiter stupralia,"
            },
            {
                "verse": "Nam rapta celo, flectibus me perderet."
            },
            {
                "verse": "Hei mihi discrutior vado timore, diligens"
            },
            {
                "verse": "Hoc phedra vultu vulnerasset celibem"
            },
            {
                "verse": "Ipolitum, miserum quid me ergo tu Minos nigras?"
            }
        ],
        [
            {
                "verse": "Atque solent campis castris collidere castra"
            },
            {
                "verse": "Duplex in armis Mars viget, sidera rumor adit,"
            },
            {
                "verse": "Utque fuit cum bella deum meruere gigantes,"
            },
            {
                "verse": "Cum vulsus osse pelion, incubat ex pedibus,"
            },
            {
                "verse": "Agmina ventorum totis tonuere magellis"
            },
            {
                "verse": "In pallidos niger volat nimbus et auster aquis."
            },
            {
                "verse": "Tum gravide cecidere nives quas kaurus inundat,"
            },
            {
                "verse": "Gemunt et oppostas rogant tecta manus domini"
            },
            {
                "verse": "Depositura malis aliter sua dorsa ruinis,"
            },
            {
                "verse": "Fastigium casum ciet, atque sonant proceres,"
            },
            {
                "verse": "Namque caballus erat prope fractus pondere lumbos"
            },
            {
                "verse": "Ceu carneus, Prius gemens quam ruat ex onere,"
            },
            {
                "verse": "Alleviare vacat, terrent sed fata virorum,"
            },
            {
                "verse": "Mortale suspicit basis missilis inferior,"
            },
            {
                "verse": "Credita nostra domus, sibimet ceraunia fecit"
            },
            {
                "verse": "Cum tres Apollo liquerat tergora post tenebras."
            },
            {
                "verse": "Quam bene sensieras domus hem stabularis equorum,"
            },
            {
                "verse": "Ruendo avitis reddier posse cacuminibus,"
            },
            {
                "verse": "Excarnesque boves verum est feriuntur oestris,"
            },
            {
                "verse": "Conclave scrineum putas claudere midaticum?"
            },
            {
                "verse": "And didici Amphione liram monstrante potentem"
            },
            {
                "verse": "Pro sponte rupes rupibus ponere merce soni?"
            },
            {
                "verse": "An mihi tignifere vellent se cespite silve"
            },
            {
                "verse": "Aurita prebentes viro robora traicio?"
            },
            {
                "verse": "Caliope aonias forsan tibi suggeret alnos?"
            },
            {
                "verse": "Locuta dices, audio, omnia non pereant,"
            },
            {
                "verse": "Aut hiemes patiere malas, vel dignus Ugonis"
            },
            {
                "verse": "Locellus exurges mei, comptulum et hospicium."
            },
            {
                "verse": "Facta cave claudique dei mereare rapinam,"
            },
            {
                "verse": "Neptunias post hanc minas, ut Cibelesque Iovis,"
            },
            {
                "verse": "Illa prius motu expugnat, nive conterit iste,"
            },
            {
                "verse": "In sex quaternis solibus funera bis pateris."
            }
        ],
        [
            {
                "verse": "Nulla dies taciturna mee. Mihi conteret evum,"
            },
            {
                "verse": "Si me cacumini capit"
            },
            {
                "verse": "Disiuncto cupiam. O tandem vix raucos adirem,"
            },
            {
                "verse": "Radicibus Parnaseis"
            },
            {
                "verse": "Intermissa diu vox hec frustrabitur ergo,"
            },
            {
                "verse": "Non concutit manus lire"
            },
            {
                "verse": "Quem cupiit nervum longa tepefacta quiete,"
            },
            {
                "verse": "Testudo sedens musitat."
            }
        ],
        [
            {
                "verse": "Hoc genus, hoc mundi Arpias superare rapinis"
            },
            {
                "verse": "Ardet, cadaveris sciens plus vulture"
            },
            {
                "verse": "Mutavit facies hominum natura pedesque,"
            },
            {
                "verse": "Rapacium sub nostra perpetum unguea,"
            },
            {
                "verse": "Addidit ad raptum manibus quo vinceret huncos."
            },
            {
                "verse": "Heu degener factis homo celi genus,"
            },
            {
                "verse": "Nulla nisi nomen misero servatur origo,"
            },
            {
                "verse": "Quem moribus cesura phidias potens"
            },
            {
                "verse": "Assimilem formet, vitiis reddendo figuras,"
            },
            {
                "verse": "Coloribusque hunc picis colleniat,"
            },
            {
                "verse": "Castigator enim nature Ioctus amice"
            },
            {
                "verse": "Amphitrionides timorem sentiet,"
            },
            {
                "verse": "Sed tu quisquis ades raptori parce parumper,"
            },
            {
                "verse": "Dum gaudet, impares sciet tirranides,"
            },
            {
                "verse": "Turdiferum alterius nisum spectabis in ungues"
            },
            {
                "verse": "Rapaculis vigil preest rapacior,"
            },
            {
                "verse": "Credat quisque sua, feriat quod crimina maius,"
            },
            {
                "verse": "Te pinguior risum vicissim concutet."
            }
        ],
        [
            {
                "verse": "Tam litoris linter premit confinia,"
            },
            {
                "verse": "Pulsus biremibus meus lacertulis,"
            },
            {
                "verse": "Quo Flacce pistrina venis altus rate,"
            },
            {
                "verse": "Tu mercibus cum nauticis felix homo,"
            },
            {
                "verse": "Quem compulit pharsalicus turbo sub hoc"
            },
            {
                "verse": "Emptere rerum prodigo fragrantium,"
            },
            {
                "verse": "Quem convocas plectro decus lire tuum,"
            },
            {
                "verse": "Non quod satis rebus foret numbus datus,"
            },
            {
                "verse": "Est hoc avari, sed revisa laudibus"
            },
            {
                "verse": "Equantur emulis virorum laurea."
            },
            {
                "verse": "Quis non latrantes inguinas caribdis et"
            },
            {
                "verse": "Mortes paratas audeat spe litoris"
            },
            {
                "verse": "Tanti? Voragine timens ulixeam"
            },
            {
                "verse": "Obverterit puppi ratem quis? Gratie"
            },
            {
                "verse": "Sub comodo tante? Nec hoc pro me loquor,"
            },
            {
                "verse": "Qui pondus et Tiphis simulque cursito"
            },
            {
                "verse": "Ignarus unde borreas invaserit,"
            },
            {
                "verse": "Unde Auster, Africus procellose necis,"
            },
            {
                "verse": "Quibus vel integris resistam carbasis."
            },
            {
                "verse": "Sed si superstites ferit non Antropos,"
            },
            {
                "verse": "Quietiore sedeat mens in loco"
            },
            {
                "verse": "Et Ursine mei tuo non stegmate"
            },
            {
                "verse": "Minoris et virtute, si fato mare"
            },
            {
                "verse": "Repercutam canens novis edoctior"
            },
            {
                "verse": "Cum tonsulis, tunc flacce sub laboreque"
            },
            {
                "verse": "Virilior secundo, eam quo me meus"
            },
            {
                "verse": "Vocabit Ugo, qui tuum clientulum"
            },
            {
                "verse": "Laboribus captabit equoris premens"
            },
            {
                "verse": "Pro nauticis latis ratem stipendio,"
            },
            {
                "verse": "Chorea nunc tacte cheli morabitur,"
            },
            {
                "verse": "Chorea clausis concinens puellulis."
            }
        ]
    ]
}