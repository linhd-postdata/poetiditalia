{
    "author": "carmina libraria",
    "title": "Lucas Gauricus Geophonensis, tractatus astrologicus",
    "url": "http://www.poetiditalia.it/texts/CARM_LIB|gaur|001",
    "text": [
        [
            {
                "verse": "Alexandri Fortunati exastichon ex tempre editum"
            }
        ],
        [
            {
                "verse": "Quisquis coelestes exoptat scandere sedes"
            },
            {
                "verse": "Et quid portendant, perlegat istud opus."
            },
            {
                "verse": "In quo felices eventus atque nefandos"
            },
            {
                "verse": "Extemplo poterit discere quippe simul."
            },
            {
                "verse": "Bis sex signorum formas septemque planetas"
            },
            {
                "verse": "Noscere si potis est inter ephemeridas."
            }
        ],
        [
            {
                "verse": "Lu.Ga. episcopi civitatensis carmina"
            }
        ],
        [
            {
                "verse": "O Pater Omnipotens, resides qui in culmine Caeli,"
            },
            {
                "verse": "Sanctificent omnes nomen ubique tuum."
            },
            {
                "verse": "Adveniatque tuum regnum fiatque voluntas"
            },
            {
                "verse": "Usque tua in terris, non secus atque polo."
            },
            {
                "verse": "Daque hodie panem nostrum cunctisque diebus"
            },
            {
                "verse": "Qui robur foveat corporis atque animam."
            },
            {
                "verse": "Nominibus nostris sicut dimittimus et nos"
            },
            {
                "verse": "Dimitte et nobis debita nostra precor."
            },
            {
                "verse": "Ne nos inducas tentemur ab hoste maligno,"
            },
            {
                "verse": "Liberet a cunctis sed tua dextra malis."
            },
            {
                "verse": "O pater Altisonans, rerum cui summa potestas"
            },
            {
                "verse": "Te rogo sis mea lux, praesidiumque salus."
            },
            {
                "verse": "Omne bonum quantum est melius praestantius atque"
            },
            {
                "verse": "Esse decet tanto participabilius."
            }
        ],
        [
            {
                "verse": "symbolum Apostolorum"
            }
        ],
        [
            {
                "verse": "Unum credo Deum, coeli terraeque marisque"
            },
            {
                "verse": "Factorem aeternum, cunctipotentis opus."
            },
            {
                "verse": "Nate dea tibi Christe Deus quoque credimus una"
            },
            {
                "verse": "Cum patre qui noster unicus est Dominus."
            },
            {
                "verse": "Qui conceptus eras ex verbo numinis almi"
            },
            {
                "verse": "Natus et ex Maria virgine perpetua."
            },
            {
                "verse": "Pontius insontem Christum ferus ille Pilatus"
            },
            {
                "verse": "Tunc praeses poenas iussit adire graves."
            },
            {
                "verse": "In cruce verus homo est, nam mortuus atque sepultus"
            },
            {
                "verse": "In Stygias voluit mox penetrare domos."
            },
            {
                "verse": "Tertia lux aderat qua mortis victor acerbe"
            },
            {
                "verse": "Christus ab inferna sede receptus abit."
            },
            {
                "verse": "Ascendit superos, coelestia regna, penates"
            },
            {
                "verse": "Ad dextramque Patris omnipotentis adest."
            },
            {
                "verse": "Indeque venturus iudex vitaeque necisque"
            },
            {
                "verse": "Cuius nulla dies finiet imperium."
            },
            {
                "verse": "Quique ab utroque simul procedit nomine sanctus"
            },
            {
                "verse": "Spiritus, hunc credo Catholicamque fidem."
            },
            {
                "verse": "Sanctaque Sanctorum quod sit communio, lympha"
            },
            {
                "verse": "Purgarique sacra crimen et omne nefas:"
            },
            {
                "verse": "Rursus et extinctos in corpore posse reverti."
            },
            {
                "verse": "Et vitam sanctam ducere cum superis."
            }
        ],
        [
            {
                "verse": "salve Regina"
            }
        ],
        [
            {
                "verse": "Quae miseros regina foves, salve optima mater;"
            },
            {
                "verse": "Vitaque dulcedo spesque salutis ave."
            },
            {
                "verse": "Ad te clamanus profugi quos Eva creavit"
            },
            {
                "verse": "Prima parens nostri, primaque causa mali."
            },
            {
                "verse": "Illius ob noxam miseros Phlegetontis ad undas"
            },
            {
                "verse": "Damnatos saevis eripe turbinibus."
            },
            {
                "verse": "Cum gemitu et lacrimis suspiria cordis ab imo"
            },
            {
                "verse": "Valle sub hac herebi fundimus atque preces."
            },
            {
                "verse": "Eia ergo patrona hominum converte benignos"
            },
            {
                "verse": "Ad nos illa oculos, sidera clara, tuos."
            },
            {
                "verse": "Ostende et nobis benedictum ventris Iesum"
            },
            {
                "verse": "Post hoc exilium pignora cara tui."
            },
            {
                "verse": "O pia, o clemens, o dulcis Virgo Maria"
            },
            {
                "verse": "Te rogo pro nobis sancta precare patrem."
            },
            {
                "verse": "Excelsum mundi autorem interituque carentem"
            },
            {
                "verse": "Ut nostris tribuat criminibus veniam."
            },
            {
                "verse": "Det pacem, mala quaeque procul pestemque famemque"
            },
            {
                "verse": "Pellat, det fruges terra benigna suas."
            },
            {
                "verse": "Atque tuum gnatum conceptum semine nullo"
            },
            {
                "verse": "Ora pro nobis Sancta Dei Genetrix:"
            },
            {
                "verse": "Ut nos ipse suis Christus sine crimine dignos"
            },
            {
                "verse": "Pollicitis facias muneribusque sacris."
            },
            {
                "verse": "Detque hostes superare malos regnatoe Olympi"
            },
            {
                "verse": "Post cineres nobis det sua regna Deus."
            }
        ],
        [
            {
                "verse": "Pomponii Gaurici dialogus de tempore"
            }
        ],
        [
            {
                "verse": "Cuius opus? Quondam Lysippi, dic mihi quis tu?"
            },
            {
                "verse": "Tempus. Quidnam operae est tibi? Cuncta domo."
            },
            {
                "verse": "Cur tam summa tenes? Propero super omnia velox"
            },
            {
                "verse": "Cur celeras plantae? Me levis aura vehit?"
            },
            {
                "verse": "Cur tenuem tua dextra tenent tonsoria falcem?"
            },
            {
                "verse": "Omnia nostra secans radit acuta manus."
            },
            {
                "verse": "Cur tibi tam longi pendent a fronte capilli?"
            },
            {
                "verse": "Fronte quodem facili sum bene posse capi."
            },
            {
                "verse": "Cur tibi posteriorpars est a vertice calva?"
            },
            {
                "verse": "Posterior nemo prendere me poterit."
            },
            {
                "verse": "Talem me finxit quondam Sytionius, hospes"
            },
            {
                "verse": "Et monitorem hoc me vestibulo posuit."
            },
            {
                "verse": "Pulchrum opus artificem laudat, pro Iuppiter, o quam"
            },
            {
                "verse": "Debuit hoc pigros sollicitare viros."
            }
        ],
        [
            {
                "verse": "Mahometi epitaphium"
            }
        ],
        [
            {
                "verse": "Quem dites Indi quemque et timuere Britanni"
            },
            {
                "verse": "Quique die medio, quique sub axe iacent,"
            },
            {
                "verse": "Orbis terror eram Mahometus mortuus umbras"
            },
            {
                "verse": "Terreo. Forte mei vivit in orbe metus."
            },
            {
                "verse": "Victori fortuna mihi victricia semper"
            },
            {
                "verse": "Arma dedit, Stygias unc peto victor aquas."
            },
            {
                "verse": "Qui vici innumeros poulos, tot regna, tot urbes,"
            },
            {
                "verse": "Solus et immensi qui timor orbis eram."
            },
            {
                "verse": "Me rapuit quae cuncta rapit mors improba, sed sum"
            },
            {
                "verse": "Virtute excelsa ductus ad astra tamen."
            },
            {
                "verse": "Vici victores Danaos domuique feroces"
            },
            {
                "verse": "Chaoniae populos, Sauromatasque truces."
            },
            {
                "verse": "Pannonius sensit quantum surgebat in armis"
            },
            {
                "verse": "Vis mea, quae Latio cognita nuper erat."
            },
            {
                "verse": "Mens fuerat bellare Rhodon, superare superbam"
            },
            {
                "verse": "Italiam, sed non fata dedere modum."
            },
            {
                "verse": "Hei mihi nam rapuit mors aspera quaeque sub alto"
            },
            {
                "verse": "Pectore condideram vertit et hora brevis."
            },
            {
                "verse": "Sic hominum fastus, sic et eunt stigmata, sicque"
            },
            {
                "verse": "Imperia atque aurum quicquid et orbis habet."
            }
        ],
        [
            {
                "verse": "de Paulo III"
            },
            {
                "verse": "Tertius ex alto descendit Paulus Olympo"
            },
            {
                "verse": "Ut pius hic terras Iuppiter astra regat."
            },
            {
                "verse": "Paule hominum Pastor, patriae princepsque paterque"
            },
            {
                "verse": "Qui merito in terris sceptra tonantis habes"
            },
            {
                "verse": "O tibi, quem Christus voluit sua sceptra tueri"
            },
            {
                "verse": "Det laetos Christi concelebrare dies."
            },
            {
                "verse": "Astra novum novies quamquam feliciter annos"
            },
            {
                "verse": "Portendant, veluti dictat Apollo meus."
            }
        ]
    ]
}