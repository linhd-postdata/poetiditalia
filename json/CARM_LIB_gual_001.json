{
    "author": "carmina libraria",
    "title": "Gualtierus Tigurinus, argumenta tam veteris quam novi testamenti capitum elegiaco carmine",
    "url": "http://www.poetiditalia.it/texts/CARM_LIB|gual|001",
    "text": [
        [
            {
                "verse": "Beati Comitis Dongarensis theologi et medici exhortatio ad sacras litteras"
            }
        ],
        [
            {
                "verse": "Qui cupis egelidos flagranti corde liquores"
            },
            {
                "verse": "Castalioque aestus fonte levare tuos;"
            },
            {
                "verse": "Haec properanter adi nec te ratio ulla moretur:"
            },
            {
                "verse": "Pegaseum cursu vincere oportet equum."
            },
            {
                "verse": "Hic sunt intus aquae dulces, sunt pura fluenta"
            },
            {
                "verse": "Tollere Tantaleam, quae puta posse sitim."
            },
            {
                "verse": "Limpidus hinc claro decurrit flumine fons, qui"
            },
            {
                "verse": "Mortifugas omni tempore ructat aquas."
            },
            {
                "verse": "Ergo hic Ambrosias humor superaverit omnes,"
            },
            {
                "verse": "Haec longe Hyblaeos vicerit unda favos."
            },
            {
                "verse": "Qua qui proluerit cupidus sua pectora, numquam"
            },
            {
                "verse": "Ardores durae sentiet ille sitis."
            },
            {
                "verse": "Cetera sunt limus, sunt sordes flumina tantum"
            },
            {
                "verse": "O nimis immunda balnea digna sue."
            }
        ]
    ]
}