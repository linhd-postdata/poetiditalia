{
    "author": "carmina libraria",
    "title": "Iohannes de Nova Domo, decreta concilii Basiliensis",
    "url": "http://www.poetiditalia.it/texts/CARM_LIB|nova|001",
    "text": [
        [
            {
                "verse": "decreta Concilii Basiliensis"
            },
            {
                "verse": "ad urbe Basileam epigramma Sebastiani Brant"
            }
        ],
        [
            {
                "verse": "Concilii decreta tui Basilea videre"
            },
            {
                "verse": "Si libet, hoc praesens perlege mater opus."
            },
            {
                "verse": "Mox quoque confessus patrium submittere et acta"
            },
            {
                "verse": "Complacet et Synodi singula facta tuae."
            },
            {
                "verse": "Illa quidem multos obstrusa fuere per annos;"
            },
            {
                "verse": "Nunc duce divino numine abire parant."
            },
            {
                "verse": "Vultu hilari et laeto clementem prorsus adibunt"
            },
            {
                "verse": "Et doctum in primis Cardineumque virum."
            },
            {
                "verse": "Hinc tibi magnus honos patria o domus inclyta divum;"
            },
            {
                "verse": "Longius atque tuum fulget abinde decus."
            },
            {
                "verse": "Haec Synodo et studio generalibus omnia Rheni"
            },
            {
                "verse": "Oppida praecellis Martigenisque viris."
            },
            {
                "verse": "Iamque vale: irradient te sydera fausta per aevum"
            },
            {
                "verse": "Et faveant ceptis numina cuncta tuis."
            }
        ]
    ]
}