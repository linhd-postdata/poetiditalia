{
    "author": "Panfilo Sasso",
    "title": "epigrammaton libri",
    "url": "http://www.poetiditalia.it/texts/SASSO|epig|001",
    "text": [
        [],
        [
            {
                "verse": "[Ad illustrem Sigismundum Gonziachum]"
            }
        ],
        [
            {
                "verse": "Hos tibi non lusus, non haec tibi scripta dicavi,"
            },
            {
                "verse": "Oblita vix sacris Bellerophontis aquis,"
            },
            {
                "verse": "Ut Phaetontaeo ferrem super aethera curru"
            },
            {
                "verse": "Sydera qui proprio clarus honore petis"
            },
            {
                "verse": "(Nam tibi qui laudes, clarae qui nomina famae"
            },
            {
                "verse": "Vult dare, Phoebeis vult dare lumen equis:"
            },
            {
                "verse": "Nihil dat, qui non dat deceant quae munera, voce"
            },
            {
                "verse": "Quique probat parva maxima gesta, tacet)"
            },
            {
                "verse": "Sed ne livor edax morsu non lecta canino"
            },
            {
                "verse": "Vulcani flammis dilaceranda daret."
            },
            {
                "verse": "Gonziaci cum turba Numae venerabile nomen"
            },
            {
                "verse": "Et sanctum prima sedula fronte leget"
            },
            {
                "verse": "Numine plena tuo totum leget anxia librum"
            },
            {
                "verse": "Magna putans magnum quae fovet auspicium."
            },
            {
                "verse": "Auspice te vivent vel carmina nostra, legentur"
            },
            {
                "verse": "Vel saltem: egregium munus utrumque tuum est."
            }
        ],
        [
            {
                "verse": "Magnanimo qui dat regi vel rura vel aurum,"
            },
            {
                "verse": "Argentum, mensas, coccina, vasa, domos,"
            },
            {
                "verse": "Dat cupidi Curio Crassi parvoque potenti"
            },
            {
                "verse": "Munera Fabricio perniciosa Midae."
            },
            {
                "verse": "Non aurum cupiunt, pulchrae sed laudis honores"
            },
            {
                "verse": "Et decus et clari nomina clara duces."
            },
            {
                "verse": "Carmina qui regi regum fert munera: vitam"
            },
            {
                "verse": "Carmine post vitae tempora Caesar habet,"
            },
            {
                "verse": "Carmine defunctus iam pridem vivit Achilles,"
            },
            {
                "verse": "Semper et Alcides carmine vivus erit."
            },
            {
                "verse": "Dices forte: carmen tuum non vivet. At illud"
            },
            {
                "verse": "Viveret ut feci: sit voluisse satis."
            }
        ],
        [
            {
                "verse": "Flagitat auspicio vestri qui vivere regis"
            },
            {
                "verse": "Lucida Gonziaco castraque sole sequi,"
            },
            {
                "verse": "Mars dedit huic telum, Geticis quo fulminat arvis"
            },
            {
                "verse": "Et quo centimani perculit ora Gygis."
            },
            {
                "verse": "Aegida gorgoneum Pallas, Bellona flagellum,"
            },
            {
                "verse": "Et quodcumque suo pectore robur habet:"
            },
            {
                "verse": "Cum madidis oleo certat labente palaestris"
            },
            {
                "verse": "Deicit herculea quemlibet iste manu,"
            },
            {
                "verse": "Per vacuas ferrum tormento fortius auras"
            },
            {
                "verse": "Torquet et invicta grandia saxa manu."
            },
            {
                "verse": "Agmina cum miscet bellum letale, furentes"
            },
            {
                "verse": "Intrepidus turmas agmen et omne trahit,"
            },
            {
                "verse": "Ascendit muros rabies cum saevit in urbes"
            },
            {
                "verse": "Bellica, nec flammas duraque tela timet."
            },
            {
                "verse": "Uno sit quantus tandem tibi carmine dicam:"
            },
            {
                "verse": "Nomen Alexandri numen et iste gerit."
            }
        ],
        [
            {
                "verse": "Per iuga currentem dominum lacerare cruentis"
            },
            {
                "verse": "Dentibus horrendi qui potuere canes"
            },
            {
                "verse": "Non me Cadmeis genuerunt rupibus acri"
            },
            {
                "verse": "Semine, nec iuvenem qui rapuere Thrasum"
            },
            {
                "verse": "Quique Linum, nec qua fert Caucasus arces"
            },
            {
                "verse": "Me tulit indomito iuncta Licisca lupo:"
            },
            {
                "verse": "Sed Canis Erigones Cephali sed dente minaces"
            },
            {
                "verse": "Dente neco celeres et celer ipse feras."
            },
            {
                "verse": "Venator nemorum noscit me quisque Catulli:"
            },
            {
                "verse": "Sum placidus dominis, sum truculentus apris"
            },
            {
                "verse": "Nec peto pro meritis Phoebo me iungere, solis"
            },
            {
                "verse": "Sat sub Gonziaci lumine clarus ero."
            }
        ],
        [
            {
                "verse": "Albo candidior canis ligustro"
            },
            {
                "verse": "Argento nive lilio colostro"
            },
            {
                "verse": "Ad te ducitur iste, qui molossis"
            },
            {
                "verse": "Et si non genitus fuit sub antris"
            },
            {
                "verse": "Caelsis rupibus aut quibus Typhoeus"
            },
            {
                "verse": "Pressus nimbisona fuit sagitta,"
            },
            {
                "verse": "Ut dicunt merito sacri poetae,"
            },
            {
                "verse": "Phrixi qua tumidum fluit vel aequor"
            },
            {
                "verse": "Aut Spartae salebris libidinosae,"
            },
            {
                "verse": "Laudandus magis ac magis probandus"
            },
            {
                "verse": "Cunctis est canibus tamen. Fugaces"
            },
            {
                "verse": "Nam cervos agitans hirundininos"
            },
            {
                "verse": "(Quis credet?) superat fuga volatus"
            },
            {
                "verse": "Et Gortyniacas levis sagittas"
            },
            {
                "verse": "Et tigrim catulos suos petentem"
            },
            {
                "verse": "Quos fert raptor equo celer volanti."
            },
            {
                "verse": "Non roris lachrymas quatit nitentes,"
            },
            {
                "verse": "Non herbas pedibus movet tenellas,"
            },
            {
                "verse": "Ursos dilacerat feros luposque."
            },
            {
                "verse": "Saevus non Calydonis arva quondam"
            },
            {
                "verse": "Vastasset stimulis aper Dianae"
            },
            {
                "verse": "Hoc viso cane: cerne quantus astat"
            },
            {
                "verse": "Lato pectore, cruribus rotundis,"
            },
            {
                "verse": "Plenis faucibus, igneis ocellis,"
            },
            {
                "verse": "Caelso tergore, ventre non tumenti,"
            },
            {
                "verse": "Longis dentibus et micante lingua,"
            },
            {
                "verse": "Rectis auribus et rigente cauda."
            },
            {
                "verse": "Quem si tu capies velut serena"
            },
            {
                "verse": "Regem fronte decet, videbis illum"
            },
            {
                "verse": "Tigres sternere, sternere et leones."
            },
            {
                "verse": "Sub vi magnanimi ducis vel ille"
            },
            {
                "verse": "Cladem magnanimus petet ferarum."
            }
        ],
        [
            {
                "verse": "Quis negat imprudens magnos tibi caedere reges"
            },
            {
                "verse": "Quos tulit Ausonii nobilis aula Remi"
            },
            {
                "verse": "Quosque Therapnaeis Sparte generavit in arvis,"
            },
            {
                "verse": "Quosque Mycenaei regna superba soli,"
            },
            {
                "verse": "Fallitur et claros cum fert Venus aurea menses"
            },
            {
                "verse": "Aspicit ardentes non Phaetontis equos."
            },
            {
                "verse": "Divitiis Crassi fulvo sic uteris auro"
            },
            {
                "verse": "Ut te Fabricium quilibet esse putet."
            },
            {
                "verse": "Pascis, alis, donas, das, consulis, erigis, auges,"
            },
            {
                "verse": "Excipis, extollis, auxiliaris, amas."
            },
            {
                "verse": "Ore decens Cadmi quaterent cum moenia reges"
            },
            {
                "verse": "Qualis erat picto Parthenopaeus equo:"
            },
            {
                "verse": "Vivis ut Hippolitus, Martis praestantibus armis"
            },
            {
                "verse": "Cum ferus et valeas bella cruenta sequi."
            },
            {
                "verse": "Vestales sequeris flammas et sacra Dianae,"
            },
            {
                "verse": "Sint magis ut fratris nomina clara tui."
            },
            {
                "verse": "Hic est verus amor: gemini sileantur Atridae"
            },
            {
                "verse": "Gnosiacae tangunt qui quoque signa ferae."
            },
            {
                "verse": "Sic vincis reges, maior sic Caesare Caesar"
            },
            {
                "verse": "Es, Numa sic sancto sanctior atque Numa."
            },
            {
                "verse": "Namque Numa fieri patitur qui Caesar habetur"
            },
            {
                "verse": "Caesare nobilior nobiliorque Numa."
            }
        ],
        [
            {
                "verse": "Si Bassane potes bimaris super alta Corinthi"
            },
            {
                "verse": "Saxa volans celeri cum petis ire pede"
            },
            {
                "verse": "Et iuga caeruleis ad quae crinita colubris"
            },
            {
                "verse": "Foecundo genitrix sanguine missit equum."
            },
            {
                "verse": "Noscere tergemini Iovis et tria numina summis"
            },
            {
                "verse": "Cur nitet Artophylax et Cynosura polis,"
            },
            {
                "verse": "Si radio caelsi spacium metiris Olympi,"
            },
            {
                "verse": "Si numeri legem ponderis atque tenes"
            },
            {
                "verse": "Fortunaeque notas varii discrimina cursus"
            },
            {
                "verse": "Aspiciens oculos aspiciensque manus"
            },
            {
                "verse": "Sub speculo ventura vides, sub nube, sub aere,"
            },
            {
                "verse": "Et Phlegetontaea de Styge monstra trahis,"
            },
            {
                "verse": "Aut tibi se totum pulcher concessit Apollo"
            },
            {
                "verse": "Aut haec quod magnum est alter Apollo facis."
            }
        ],
        [],
        [
            {
                "verse": "Cum venit ad nostros Thais formosa penates,"
            },
            {
                "verse": "Phoebeis clara est tota domus radiis."
            },
            {
                "verse": "Cum linquit nostros Thais formosa penates"
            },
            {
                "verse": "Nocturnis fusca est tota domus tenebris."
            }
        ],
        [
            {
                "verse": "Thaida cum video formosam frigida sum nix,"
            },
            {
                "verse": "Cum procul est totum me tenet ignis edax:"
            },
            {
                "verse": "Res mira est, igni vicinus frigore cogor,"
            },
            {
                "verse": "Cum procul est ignis, totus ab igne premor."
            }
        ],
        [
            {
                "verse": "Inter si veros tibi quis numeretur amicos,"
            },
            {
                "verse": "Scire cupis monitis crede, Ligiste, meis."
            },
            {
                "verse": "Non illum poscas clarae quod laudis honores"
            },
            {
                "verse": "Det tibi quod famae cedat ubique tuae:"
            },
            {
                "verse": "Quilibet hoc faceret, clarae nunc gloria laudis"
            },
            {
                "verse": "Nihil valet, est clari nullus honoris honor."
            },
            {
                "verse": "Non quod te spernant fratres spernantque parentes:"
            },
            {
                "verse": "Non fratrem nostro tempore frater amat,"
            },
            {
                "verse": "Non natus patrem. Non quod tibi foedera lecti"
            },
            {
                "verse": "Praebeat: uxoris gratia nulla viro est."
            },
            {
                "verse": "Sed dic de plena sextantem tradat ut arca"
            },
            {
                "verse": "Unam de multis vestibus atque togam."
            },
            {
                "verse": "Haec tibi qui dederit verum laudabis amicum,"
            },
            {
                "verse": "Nihil nisi divitias nunc quia mundus amat."
            }
        ],
        [
            {
                "verse": "Hoc sub marmore candido viator"
            },
            {
                "verse": "Pictum nobile Syrii refulget"
            },
            {
                "verse": "Quo sydus nitidi iacet catella."
            },
            {
                "verse": "Cur stet sub tumulo petis superbo"
            },
            {
                "verse": "Quem vix magnanimi duces merentur"
            },
            {
                "verse": "Quos claros patriae facit triumphus?"
            },
            {
                "verse": "Hoc virtus iubet, hoc iubent beati"
            },
            {
                "verse": "Mores: nam fuerat benigna, mitis,"
            },
            {
                "verse": "Clemens, candida, delicata, rectis"
            },
            {
                "verse": "(Quis credet?) pedibus gradum movebat,"
            },
            {
                "verse": "Saltabat modulos lyrae sonantis"
            },
            {
                "verse": "Ad dulces modulis lyrae canebat:"
            },
            {
                "verse": "Servabat domino dapes paratas,"
            },
            {
                "verse": "Affectus animi premens maligno."
            },
            {
                "verse": "Non norat Veneris scelus petulcum"
            },
            {
                "verse": "Congressus fugiens libidinosos."
            },
            {
                "verse": "Simplex, casta, pudica, munda, virgo,"
            },
            {
                "verse": "Latrabat pia, dulciter querelas"
            },
            {
                "verse": "Tollebat lachrymas pias, ac ora"
            },
            {
                "verse": "Reddebat facili serena risu."
            },
            {
                "verse": "Argentum, violas, ebur, ligustra"
            },
            {
                "verse": "Vincebat niveo colore; murem"
            },
            {
                "verse": "Hanc ut quilibet Alpium putaret."
            },
            {
                "verse": "Per thermas, fora, porticus, theatra,"
            },
            {
                "verse": "Sylvas, iugera montiumque semper"
            },
            {
                "verse": "Tendebat salebrosa saxa mecum,"
            },
            {
                "verse": "Mecum pectore sautio dolebat,"
            },
            {
                "verse": "Mecum flebat amara, mecum amabat,"
            },
            {
                "verse": "Gaudebat petulans iocansque mecum."
            },
            {
                "verse": "Mecum denique stabat et sedebat,"
            },
            {
                "verse": "Carpebat placidam toro quietem."
            },
            {
                "verse": "Quo fulvo tumulum meretur auro"
            },
            {
                "verse": "Ne dum marmore traditur superbi"
            },
            {
                "verse": "Si clarus meritis honor sepulchri."
            }
        ],
        [
            {
                "verse": "Cum mea mygdonio fulgebant marmore tecta,"
            },
            {
                "verse": "Munera cum Cereris iugera culta dabant,"
            },
            {
                "verse": "Caecuba Campano fundebat nectare cella,"
            },
            {
                "verse": "Pallados undabat totaque rore domus,"
            },
            {
                "verse": "Indus Erythraea gemmas mittebat ab alga,"
            },
            {
                "verse": "Mittebant teneros lesbia regna mares"
            },
            {
                "verse": "Et mirrhae lachrymas et olebam semper amomum,"
            },
            {
                "verse": "Semper et aurato murice cinctus eram,"
            },
            {
                "verse": "Quisque meus fieri civis cupiebat amicus,"
            },
            {
                "verse": "Ad mea tendebat limina turba frequens."
            },
            {
                "verse": "Laudabar solus, solus celebrabar, amabar,"
            },
            {
                "verse": "Egregio solus nomine dignus eram."
            },
            {
                "verse": "At quia mensa brevis nunc est mihi, curta supellex"
            },
            {
                "verse": "Innumeri scindunt nec mea rura Syri,"
            },
            {
                "verse": "Me fugiunt omnes; amisso sordidus auro"
            },
            {
                "verse": "Pellitur amissa pauper amicitia."
            }
        ],
        [
            {
                "verse": "Audite o socii, Ligystus ille"
            },
            {
                "verse": "Qui mores celebrabat catonianos,"
            },
            {
                "verse": "Et cui candida veritas in ore est"
            },
            {
                "verse": "Semper socratico, Stygis tiranno"
            },
            {
                "verse": "Et nocti geminis prius iuvencis"
            },
            {
                "verse": "Mactatis, lemures vocat laresque,"
            },
            {
                "verse": "Scyllas, Eumenides, canemque saevum"
            },
            {
                "verse": "Qui latrat triplici triformis ore"
            },
            {
                "verse": "Diris versibus improbis, malignis,"
            },
            {
                "verse": "Format sydere caereas figuras"
            },
            {
                "verse": "Infausto rapit ossa de sepulchris"
            },
            {
                "verse": "Et vestes laceras, precatur, orat,"
            },
            {
                "verse": "Phoebum sollicitat, movet sororem,"
            },
            {
                "verse": "Firmat flumina, rupibus sub ipsis"
            },
            {
                "verse": "Montes concutit arduos, ferasque"
            },
            {
                "verse": "Mulcet sanguineas, avesque diras."
            },
            {
                "verse": "Nuper cum niveae ferum puellae"
            },
            {
                "verse": "Cor vellet magica ferire tabe,"
            },
            {
                "verse": "Res mira et nova, calceos, cothurnos"
            },
            {
                "verse": "Et laenam et crepidas et omne quicquid"
            },
            {
                "verse": "Partes corporis illius tegebat"
            },
            {
                "verse": "Convertit, varians, agens, supinans,"
            },
            {
                "verse": "Mutans sedulus ordinemque rectum;"
            },
            {
                "verse": "Sed sors callida, iusta, liberalis"
            },
            {
                "verse": "Effectus tribuit pie decentes:"
            },
            {
                "verse": "Incantata fugit puella, spernit,"
            },
            {
                "verse": "Odit, negligit, increpat, lacessit"
            },
            {
                "verse": "Dilectum iuvenem prius sibique"
            },
            {
                "verse": "Iucundum satis. O sophos beatum,"
            },
            {
                "verse": "O quanta est magicis viris potestas!"
            },
            {
                "verse": "Si mutat Veneris pios amores"
            },
            {
                "verse": "In saevas odii faces cruenti"
            },
            {
                "verse": "Ac duri, obtinet et nihil quod optat."
            }
        ],
        [
            {
                "verse": "Non mihi te biferi misere rosaria Pesti,"
            },
            {
                "verse": "Non vitreus gelidis quae rigat Arnus aquis,"
            },
            {
                "verse": "Non quae lagaeo Memphiticus arva ligone"
            },
            {
                "verse": "Rusticus undanti flumine laeta fodit."
            },
            {
                "verse": "Nam tibi tam pulchrum tellus dare nulla colorem"
            },
            {
                "verse": "Posset, agunt tales iugera nulla rosas."
            },
            {
                "verse": "Clausa, latens niveo dominae sed pectore nostrae,"
            },
            {
                "verse": "Delitiosa meos nunc petis ipsa sinus."
            },
            {
                "verse": "Est tibi dulcis odor, color est ruber, aureus, ore"
            },
            {
                "verse": "Qualis et aurorae cum micat ante diem."
            },
            {
                "verse": "Pulchra Venus pulchro te sanguine tinxit Adonis"
            },
            {
                "verse": "Cum pius est saevo dilaceratus apro."
            },
            {
                "verse": "Electrum, casia, narcissum, cinnama, nardum,"
            },
            {
                "verse": "Thura, thymum, violas et meliloton oles,"
            },
            {
                "verse": "Apta Iovis sertis Veneris dilecta coronis;"
            },
            {
                "verse": "Nec mirum, tetigit te quia diva manus."
            }
        ],
        [
            {
                "verse": "Si deus est simplex, immobilis, arte moveri"
            },
            {
                "verse": "Dic qua componi vel ratione potest?"
            },
            {
                "verse": "Si pater est, natum genuit: quo semine? Semper"
            },
            {
                "verse": "Dic mihi principium qui fuit ante capit?"
            },
            {
                "verse": "Et sociat nobis si non sociabilis est se,"
            },
            {
                "verse": "Qualiter an fieri quod nequit ille facit?"
            },
            {
                "verse": "Fit gravis et gelidus cum vertitur ignis in undam,"
            },
            {
                "verse": "Est aqua nam calidus qui fuit ante focus."
            },
            {
                "verse": "Mutatum forsan dices, non ille fuisset"
            },
            {
                "verse": "Qui fuit, assumpsit vel sibi forte virum."
            },
            {
                "verse": "Sumere non fieri, non iungere dicitur; ille"
            },
            {
                "verse": "Qui sumit non fit, iungere non facere est."
            },
            {
                "verse": "Marmora si iungis ligno, non marmora lignum"
            },
            {
                "verse": "Sed lignum lignum, marmora marmora erunt."
            },
            {
                "verse": "In cruce sublatus moritur quis? Non Deus: ille"
            },
            {
                "verse": "Nam se non potuit supposuisse neci."
            },
            {
                "verse": "Mortuus est si vir, non nos Deus ergo redemit"
            },
            {
                "verse": "Sed genus humanum de Styge traxit homo."
            }
        ],
        [
            {
                "verse": "Te mihi dilectam piscosi gurgitis arcem,"
            },
            {
                "verse": "Pilea cum populum synthesis atque decent,"
            },
            {
                "verse": "Cum iuvenes sumptis celebrant spectacula larvis"
            },
            {
                "verse": "Nunc satyri facie, nunc bovis ore trucis,"
            },
            {
                "verse": "Semivirique greges turritae cymbala matris"
            },
            {
                "verse": "Menades et quatiunt tympana rauca, petam,"
            },
            {
                "verse": "Non ut lactentis pectusque caputque iuvenci"
            },
            {
                "verse": "Impubisque vorem tergora tosta suis,"
            },
            {
                "verse": "Non ut me turdo pingui vel turture pascas,"
            },
            {
                "verse": "Aut mihi des Lybies aut mihi cortis aves,"
            },
            {
                "verse": "Dulciter ut valeam sed te sentire loquentem,"
            },
            {
                "verse": "Dulciter et verbis reddere tuis,"
            },
            {
                "verse": "Et digiti digitos et brachia brachia stringant,"
            },
            {
                "verse": "Et tua iungantur pectora saepe meis,"
            },
            {
                "verse": "Denique quod totus totum te tangere possim,"
            },
            {
                "verse": "Sentiat ut membrum gaudia quoque meum."
            },
            {
                "verse": "Hae sunt mihi epulae dulces, haec prandia lauta,"
            },
            {
                "verse": "Pocula sunt grati nectaris ista mihi:"
            },
            {
                "verse": "Nobilior quanto est omni mens corpore, tanto"
            },
            {
                "verse": "Est sua corporeis gratior esca cibis."
            }
        ],
        [
            {
                "verse": "Quisque sibi princeps aurum nunc servat avarus,"
            },
            {
                "verse": "Pervigil ut quondam lucida poma draco;"
            },
            {
                "verse": "Non curat fasces, non laurea serta decusque,"
            },
            {
                "verse": "Militiae probitas, arma fidesque iacent."
            },
            {
                "verse": "Nulla triumphali victoria pingitur arcu,"
            },
            {
                "verse": "Nulla triumphales gloria ducit equos;"
            },
            {
                "verse": "In serras clypeos, in sarcula decoquit enses,"
            },
            {
                "verse": "In cava loricas dolia quisque faber."
            },
            {
                "verse": "Otia segnities et habendi caeca cupido"
            },
            {
                "verse": "Virtutum laudes praemia clara fugant."
            },
            {
                "verse": "Quo precor ut superi tanto pro crimine nostris"
            },
            {
                "verse": "Dent ducibus Crassi munera, dentque Midae."
            }
        ],
        [
            {
                "verse": "Arte novus mira vivam me pinxit Apelles,"
            },
            {
                "verse": "Aspice divinum Pygmalionis opus."
            },
            {
                "verse": "Igneus ex caelsis in me si spiritus astris"
            },
            {
                "verse": "Descendat natum virgo iterum pariam?"
            }
        ],
        [
            {
                "verse": "Antoni latiae cultor celebrandae Minervae,"
            },
            {
                "verse": "Cui dea pierio de grege prima favet,"
            },
            {
                "verse": "Cui lyra pipleis venerabilis exit ab antris,"
            },
            {
                "verse": "Sacraque cirrheo flumina fonte madent,"
            },
            {
                "verse": "Divide grande sophos miracula, detege rerum"
            },
            {
                "verse": "Naturae causas fatasque solve deum."
            },
            {
                "verse": "Incipe: florebit campus, si semina sparges."
            },
            {
                "verse": "Maturas segetes dat bene cultus ager;"
            },
            {
                "verse": "Balsama si sparges, nascentur balsama, si tus"
            },
            {
                "verse": "Tura dabo. Sic vir non ero, divus ero."
            }
        ],
        [
            {
                "verse": "Nosceret auspicii Venetus si iura senatus"
            },
            {
                "verse": "Quicquid et invictae foedera sortis agunt,"
            },
            {
                "verse": "Invictum veluti patrio de more Camillum"
            },
            {
                "verse": "Praeposuit genti romula turba suae,"
            },
            {
                "verse": "Sic te praeponet merito praestantibus armis."
            },
            {
                "verse": "Nam fortunatum nomen utrumque tuum est:"
            },
            {
                "verse": "Est tua gens Martis, tu Victor; proelia vincit"
            },
            {
                "verse": "Victoris quisquis spicula Martis habet."
            }
        ],
        [
            {
                "verse": "Bassanus iacet hic, quem si te fata tulissent"
            },
            {
                "verse": "Ad iuga, Mecoenas, Gorgonis alta duce,"
            },
            {
                "verse": "Iugera post et oves cecinisset protinus; alter"
            },
            {
                "verse": "Versibus egregiis \"arma virumque\" Maro."
            }
        ],
        [
            {
                "verse": "Arguto laudes de te si carmine canto,"
            },
            {
                "verse": "Argutum carmen desinit esse meum."
            },
            {
                "verse": "Nec laudem laudes resonant; nam laudibus ipse"
            },
            {
                "verse": "Talibus et tantis sydera caelsa petis,"
            },
            {
                "verse": "Sit nihil ut quicquid tribuant tibi dulcia famae,"
            },
            {
                "verse": "Scripta licet magnus scriberet ista Maro."
            },
            {
                "verse": "Labitur ingenium, mens deficit, omnia solus"
            },
            {
                "verse": "Nominis egregii munera cum teneas."
            },
            {
                "verse": "Egregium nomen tibi das et munera laudum;"
            },
            {
                "verse": "Extra te magni quod cupias nihil est."
            }
        ],
        [
            {
                "verse": "Spicula Mars Geticis linquens truculenta sub arvis"
            },
            {
                "verse": "Quis tulit ad Stygios Oromedonta lacus,"
            },
            {
                "verse": "Me petis ad ludos media quos notus harena"
            },
            {
                "verse": "Excitat hastatos cum vocat ore duces,"
            },
            {
                "verse": "Ut pia congressi celebrent spectacula, strident"
            },
            {
                "verse": "Atque corymbiferi tinnula sistra dei,"
            },
            {
                "verse": "Fulva vel ut rapiant septenae praemia metae"
            },
            {
                "verse": "Aligeri pueris exagitantur equi."
            },
            {
                "verse": "Sed quem nec circi nec spectant amphitheatri"
            },
            {
                "verse": "Inter se fortes currere saepta duces"
            },
            {
                "verse": "Lancea nec quatitur, sonipes iacet, improba Thracum"
            },
            {
                "verse": "Gradivus positis et quatit arma iocis."
            },
            {
                "verse": "Hoc nihil est, sed cum poscam non tacta puellis"
            },
            {
                "verse": "Limina, quas Aponi circuit unda domos,"
            },
            {
                "verse": "Sub tua si me venientem tecta vocabis"
            },
            {
                "verse": "Ieiunus linquam teque tuamque domum."
            }
        ],
        [
            {
                "verse": "Bacca premor duri sub pondere pressa trapeti"
            },
            {
                "verse": "Marmoreo. Mecum dulcia vina fluunt."
            }
        ],
        [
            {
                "verse": "Hic ego marmorei sub pondere pressa trapeti"
            },
            {
                "verse": "Bacca premor. Mecum dulcia musta fluunt."
            }
        ],
        [
            {
                "verse": "Si domuit taurum, cervam, stymphalidas, angues"
            },
            {
                "verse": "Alcydes, magni si tulit astra patris"
            },
            {
                "verse": "Oraque foecundae crescentia mortibus hydrae"
            },
            {
                "verse": "Subtraxit, Stygium terruit atque canem,"
            },
            {
                "verse": "Quid tum? Fortis erat fatali numine; quisquis"
            },
            {
                "verse": "Si iubeat coelum vincere victor erit."
            },
            {
                "verse": "Si domuit Gallos victricibus inclytus armis"
            },
            {
                "verse": "Caesar et Aemathiam sanguine lavit humum,"
            },
            {
                "verse": "Quid tum? Fortis erat romano milite, longo"
            },
            {
                "verse": "Assueto populos vincere Marte truces;"
            },
            {
                "verse": "Sed tu nec coelo pugnas, rex inclyte, forti"
            },
            {
                "verse": "Milite nec, sed quod tu facis ipse facis,"
            },
            {
                "verse": "Et si victrices etiam se Caesare Caesar"
            },
            {
                "verse": "Gestasset laurus, Caesar es ipse magis."
            },
            {
                "verse": "Nam servare quibus patriam sanctumque senatum"
            },
            {
                "verse": "Debuit, in patriam ferreus arma tulit."
            },
            {
                "verse": "At tu nec patrii violas pia foedera regni,"
            },
            {
                "verse": "In tua nec saevus viscera tela moves."
            },
            {
                "verse": "Et si nec patrio dirus sua sanguine Caesar"
            },
            {
                "verse": "Spicula tinxisset, Caesar es ipse magis."
            },
            {
                "verse": "Nam te non aurum, nec regni caeca cupido,"
            },
            {
                "verse": "Sed pietas sancta religione movet."
            },
            {
                "verse": "Bella geris, non bella geris, gerit improbus ille"
            },
            {
                "verse": "Ut bellum moveat qui fera bella movet."
            },
            {
                "verse": "Qui ferit ut feriat, qui sanguine spargitur ut sit"
            },
            {
                "verse": "Sanguineus, cladem qui facit ut faciat;"
            },
            {
                "verse": "Sed tu bella moves ut pacem rex pie condas,"
            },
            {
                "verse": "Ut pacem condas, rex pie bella moves,"
            },
            {
                "verse": "Et regis ipse regas ut tantum, munera spernens"
            },
            {
                "verse": "Aurea. Sic solus qui regit, ille regit."
            }
        ],
        [
            {
                "verse": "Pulveris ut sacri videas monumenta, viator,"
            },
            {
                "verse": "Benaci assurgens quae gravis unda ferit,"
            },
            {
                "verse": "Siste, gradum Domiti pueriles ista querelas"
            },
            {
                "verse": "Infantis primum sensit ab ore domus."
            },
            {
                "verse": "Qui sacer arcano prompsit de pectore vatum"
            },
            {
                "verse": "Quicquid erat Phoebi Pallados et Genii."
            },
            {
                "verse": "Egregium tibi Roma decus. Discede viator:"
            },
            {
                "verse": "Luminibus debes sat (mihi crede) tuis."
            }
        ],
        [
            {
                "verse": "Non habeo cum nummos, vasa aurea, mensas"
            },
            {
                "verse": "Quas ornant gemmae sub quibus albet ebur"
            },
            {
                "verse": "Nec mea centenis insurgunt tecta columnis,"
            },
            {
                "verse": "Nec domus antiquis fulget imaginibus,"
            },
            {
                "verse": "Praedia nec gravida Cereris mihi munus aristas"
            },
            {
                "verse": "Producunt vites nec mihi Bacche tuum;"
            },
            {
                "verse": "Nec meus est ostro sonipes nec splendidus auro,"
            },
            {
                "verse": "Nec nitet in digitis plurima gemma meis;"
            },
            {
                "verse": "Insanum me cerdo vocat sutorque faberque,"
            },
            {
                "verse": "Insanum dives qui caret ingenio."
            },
            {
                "verse": "Accusat, mordet, lacerat damnatque fugatque."
            },
            {
                "verse": "Nec me Parnasus nec sua templa iuvant;"
            },
            {
                "verse": "Nobilis est tantum dives magnusque potensque,"
            },
            {
                "verse": "Solus habet socios, solus in urbe valet."
            },
            {
                "verse": "Laudatur, petitur, colitur, celebratur, amatur;"
            },
            {
                "verse": "Est praetor solus, est quoque solus eques."
            },
            {
                "verse": "Sed meritis hominum si dividerentur honores,"
            },
            {
                "verse": "Insanum qui me, qui sine mente vocant,"
            },
            {
                "verse": "Insanos sese, sese sine mente viderent."
            },
            {
                "verse": "Solus honor merito qui datur, ille datur."
            }
        ],
        [
            {
                "verse": "Non auri pretium, Tuscae non serica gentis"
            },
            {
                "verse": "Quaeque gerit Calabra dona Galesus humo,"
            },
            {
                "verse": "Non decus egregium formae, non dulcia linguae"
            },
            {
                "verse": "Murmura, non Phoebo lumina clara magis"
            },
            {
                "verse": "Me tenuere diu sine coniuge; saeva cynedum"
            },
            {
                "verse": "Haec Phrygium teneant, haec quoque vota Midam."
            },
            {
                "verse": "Sed facies ardens Veneris sub pectore casto,"
            },
            {
                "verse": "Iuncta sed auricomae Iulia Tyndaridi,"
            },
            {
                "verse": "Haec me causa diu fecit, pater, una puellam"
            },
            {
                "verse": "Legitimo nullam me sociare toro."
            },
            {
                "verse": "Non petit hanc quisquis fugit horrida bella, tumultus"
            },
            {
                "verse": "Deque suburranis Thaida fornicibus."
            }
        ],
        [
            {
                "verse": "Vis doceam vitae laeto te vivere cursu"
            },
            {
                "verse": "Quemlibet et nivea ducere sorte diem?"
            },
            {
                "verse": "Sit tibi parvus ager qui fertilis atque benignus,"
            },
            {
                "verse": "Te tamen exiguo munere parvus alat."
            },
            {
                "verse": "Intret nulla domum coniunx; sed si tamen intret"
            },
            {
                "verse": "Nec sit pulchra nimis, docta nec illa nimis."
            },
            {
                "verse": "Non agitet Bacchus vigiles non somnia curae"
            },
            {
                "verse": "Ebria non sed sint sidera plena iocis."
            },
            {
                "verse": "Crimina non animum vexent, non caeca voluptas,"
            },
            {
                "verse": "Non avidum miseri tristia dona Midae."
            },
            {
                "verse": "Endromidem sumas glaciem cum frigora cogunt,"
            },
            {
                "verse": "Syrius exiguam cum ferit arva togam."
            },
            {
                "verse": "Invidiae fugias simulos et clara potentum"
            },
            {
                "verse": "Limina; sic semper candide laetus eris."
            }
        ],
        [
            {
                "verse": "Mirant Lachesis geminae quoque puellae sorores"
            },
            {
                "verse": "Ducere non brevibus stamina posse colis"
            },
            {
                "verse": "Rumpere quaeque studet tenui de vellere fila;"
            },
            {
                "verse": "Fila rigent, vano quaeque labore cadit,"
            },
            {
                "verse": "Accusant coelum, superos, magnumque tonantem"
            },
            {
                "verse": "Quod sua non servent foedera lege nova."
            },
            {
                "verse": "Iuppiter est aequus, Parcae sunt numina, vestras"
            },
            {
                "verse": "Non mutant leges iura nec ulla novant."
            },
            {
                "verse": "Ambrosii manus est medici qui pensa colosque"
            },
            {
                "verse": "Vestraque Phoebea foedera rumpit ope."
            }
        ],
        [
            {
                "verse": "Non quod sis praetor multi cui iusta dedere"
            },
            {
                "verse": "Pisciferae pisces nomina laetor aquae,"
            },
            {
                "verse": "Sed quod praetorem praetor te fecerit ille"
            },
            {
                "verse": "Omnia cui iustae foedere legis agit."
            },
            {
                "verse": "Praetorem magnae fecit te maximus urbis"
            },
            {
                "verse": "Cum dixit Marcus: \"candide praetor eris\"."
            },
            {
                "verse": "Te minor aedilis, minor est te consul uterque;"
            },
            {
                "verse": "Muneribus tantis et tibi caedit eques."
            },
            {
                "verse": "Tu vere es praetor, nummis nec stemmate factus,"
            },
            {
                "verse": "Sed virtute tua, sed pietate ducis."
            }
        ],
        [
            {
                "verse": "Cynthia, cur tantum properas? Cur plaustra Boote"
            },
            {
                "verse": "Tam celeri cursu perfide tarda moves?"
            },
            {
                "verse": "Hunc teneas mater docti te turba Catulli,"
            },
            {
                "verse": "Oramus, surgant ne Phaetontis equi."
            },
            {
                "verse": "Sic liceat mediae te mergere fluctibus undae,"
            },
            {
                "verse": "Sic amet aetherei te soror alma Iovis."
            },
            {
                "verse": "Nam cras heu patriae vult moenia linquere nostrae"
            },
            {
                "verse": "Marcus amor populi deliciaeque sui."
            },
            {
                "verse": "Memnonis auratis et tu pater optime tectis"
            },
            {
                "verse": "Auroram teneas ne volet ante diem,"
            },
            {
                "verse": "Ante diem miserum, tristem quo tendere quaerit"
            },
            {
                "verse": "Ad Venetos nostra Marcus ab urbe duces."
            },
            {
                "verse": "Marce, litant arae. Populus rogat atque senatus,"
            },
            {
                "verse": "Ut superi noctem dent sibi perpetuam,"
            },
            {
                "verse": "Quo maneas: nam te non discedente serenae"
            },
            {
                "verse": "Nocte sub oscura tempora lucis erunt."
            }
        ],
        [
            {
                "verse": "Non teneas querulas voces, ostende dolorem,"
            },
            {
                "verse": "Petre, tuum, lachrymis spargere quemque decet."
            },
            {
                "verse": "Heu, sonat horrendum lachrymosis moesta quaerelis"
            },
            {
                "verse": "Urbs tua, quae laetum laeta sonabat io."
            },
            {
                "verse": "Discedit Marcus; discedunt iura fidesque"
            },
            {
                "verse": "Et patriae splendor, fama decusque tuae."
            },
            {
                "verse": "Ploremus, fas est, iterum plorare iuvabit."
            },
            {
                "verse": "Improba iam carmen noctua triste canit."
            },
            {
                "verse": "Non roseus nobis det dulcia vina minister,"
            },
            {
                "verse": "Sed laletanos lusca puella cados."
            },
            {
                "verse": "Tempora non cingant nardi de flore coronae,"
            },
            {
                "verse": "Sed mala quas arbor dat Cyparisse tua."
            },
            {
                "verse": "Sint pullae vestes, sint omnia fletibus apta;"
            },
            {
                "verse": "Hunc notet infaustum plumbea gemma diem."
            },
            {
                "verse": "Discedit Marcus; lex, mores civibus ipso"
            },
            {
                "verse": "Urbs tua discedit denique tota duce."
            }
        ],
        [
            {
                "verse": "Per fora clamosas exercent improba lites"
            },
            {
                "verse": "Causidici: Marsus concinit \"arma virum\"."
            },
            {
                "verse": "Euridicen media vates miserandus arena"
            },
            {
                "verse": "Carmine flet: Marsus concinit \"arma virum\"."
            },
            {
                "verse": "Flet sistrata bovem lachrymosis turba querelis"
            },
            {
                "verse": "Niliacum: Marsus concinit \"arma virum\"."
            },
            {
                "verse": "Cymbala rauca movent Cybelis qui templa frequentant,"
            },
            {
                "verse": "Qui Bromii: Marsus concinit \"arma virum\"."
            },
            {
                "verse": "Clamorem ingeminant nati super ora parentis"
            },
            {
                "verse": "Extincti: Marsus concinit \"arma virum\"."
            },
            {
                "verse": "Concinit \"arma virum\" sotiis natisque patrisque."
            },
            {
                "verse": "Si bibit, \"arma virum\", si cacat, \"arma virum\"."
            },
            {
                "verse": "Scire cupis causam? Didicit quod tempore multo"
            },
            {
                "verse": "Hoc tantum perdat ne timet: \"arma virum\"."
            }
        ],
        [
            {
                "verse": "Omne decus nostro quisquis sub tempore quaerit"
            },
            {
                "verse": "Cernere quod veteres nobilitavit avos,"
            },
            {
                "verse": "Euganeae spectet niveum telluris alumnum,"
            },
            {
                "verse": "Qui modo Veronae tecta laresque colit."
            },
            {
                "verse": "Ignoras quis sit? Dicam tibi. Iulius ille est,"
            },
            {
                "verse": "Ille sui natus maxima cura patris."
            },
            {
                "verse": "Cum tentat citharae vocales tangere nervos"
            },
            {
                "verse": "Hunc super argutae plurima pendet avis,"
            },
            {
                "verse": "Ursa, laena, lupus, tigris, basiliscus, ichneumon."
            },
            {
                "verse": "Seque ferae mites carmine cuius agunt."
            },
            {
                "verse": "Sabbata qui loquitur Solymis ut gentibus ortum"
            },
            {
                "verse": "Iuret Idumaeo quisquis ab ore venit,"
            },
            {
                "verse": "Cecropiis credat doctis et quisquis Athenis"
            },
            {
                "verse": "Theseum docto cum sonat ore sophos;"
            },
            {
                "verse": "Qui modo quaeruleis pisces quos pinxit in undis"
            },
            {
                "verse": "Credidit in veris ludere Glaucus aquis,"
            },
            {
                "verse": "Est (ut forte putas) longis hic debilis annis?"
            },
            {
                "verse": "Dulcia matris adhuc ubera parvus amat,"
            },
            {
                "verse": "Et nucibus celerique trocho per compita ludit,"
            },
            {
                "verse": "Et manibus faciles iactat ad astra pilas."
            },
            {
                "verse": "Non puer et puer est; dubitas? Vis discere quare?"
            },
            {
                "verse": "Quod cantat scribit disputat atque legit"
            },
            {
                "verse": "A patre doctus habet; teneris quod ludit ab annis"
            },
            {
                "verse": "Denique se puer est virque senexque patre."
            }
        ],
        [
            {
                "verse": "Sunt qui mirantur te moenia condere Caesar,"
            },
            {
                "verse": "Quorum marmoreus sydera pulset apex."
            },
            {
                "verse": "Insuper aethereum tibi construxisse colossum"
            },
            {
                "verse": "Praxitelis doctas Mentoris atque manus,"
            },
            {
                "verse": "Quod logicae laqueos et caeca sophismata solvis,"
            },
            {
                "verse": "Quod rerum causas et sua fata vides,"
            },
            {
                "verse": "Carmina quod vates dulcis meditaris avena,"
            },
            {
                "verse": "Eloquii nectar quod Ciceronis amas."
            },
            {
                "verse": "Haec ego non miror: nam tu de Pallade natus"
            },
            {
                "verse": "Pallados ingenium Pallavicinus habes."
            }
        ],
        [
            {
                "verse": "Aulam qui dixit maiorem, candide Caesar,"
            },
            {
                "verse": "Hanc arcem, vates maximus ille fuit."
            },
            {
                "verse": "Noverat arcanum pectus Iovis atque deorum"
            },
            {
                "verse": "Et quodcumque sacro sydus in orbe micat."
            },
            {
                "verse": "Parva fuit quondam parvis circumdata muris,"
            },
            {
                "verse": "Et tamen hic parvae nomina magna dedit."
            },
            {
                "verse": "Cur? Quia nascentem, Caesar, te clare videbat"
            },
            {
                "verse": "Et regni fines amplificare tui."
            },
            {
                "verse": "Perge igitur magno te magna vocabitur aula,"
            },
            {
                "verse": "Magna tamen, non te praeside maior erit."
            }
        ],
        [
            {
                "verse": "Montibus in mediis inter cava lustra ferarum"
            },
            {
                "verse": "Quadrupedum duro vix adeunda pede,"
            },
            {
                "verse": "Qua gelidus Boreas anima quatit alta furenti"
            },
            {
                "verse": "Culmina, qua gelidum nix tegit alta solum,"
            },
            {
                "verse": "Caesaris excelsi venerabilis aula superbit,"
            },
            {
                "verse": "Mentoris, ut fama est, nobilitata manu."
            },
            {
                "verse": "Belliferato rigidi sunt cardine postes,"
            },
            {
                "verse": "Belliferata ianua clausa sera,"
            },
            {
                "verse": "Custodes aditus primo sub limine servant,"
            },
            {
                "verse": "Armatae quatiunt tela cruenta manus."
            },
            {
                "verse": "Loricas, clypeos, enses, thoraca, sagittas"
            },
            {
                "verse": "Et quibus excutitur plumbea massa vides."
            },
            {
                "verse": "Pervigil in summa liquidum ferit aethera turri"
            },
            {
                "verse": "Excubitor socios dum vocat arce suos."
            },
            {
                "verse": "Si serpentiferi facerent fera bella Gigantes"
            },
            {
                "verse": "In superos, arcem Mars ferus hanc peteret."
            }
        ],
        [
            {
                "verse": "Duxerunt alios ad me mea carmina, non te;"
            },
            {
                "verse": "Ad te namque tuo nomine ductus eram."
            },
            {
                "verse": "Praetorem vidi, vidi te numen habentem,"
            },
            {
                "verse": "Te non praetorem vidimus ore tuo."
            },
            {
                "verse": "Inter tot facies te solum nostra videbant"
            },
            {
                "verse": "Lumina: nam solus lumine clarus eras."
            },
            {
                "verse": "Cum sol lumen agit non sydera clara videntur,"
            },
            {
                "verse": "Parva locum magnis lumina dant radiis."
            }
        ],
        [
            {
                "verse": "Quam pia dulcisono facundia premitur ore,"
            },
            {
                "verse": "Quam bene compositos scit dare lingua sonos!"
            },
            {
                "verse": "Dum loqueris repunt scopuli sylvaeque feraeque,"
            },
            {
                "verse": "Garrula nec Progne nec Philomena canit,"
            },
            {
                "verse": "Aethereique tacent sonitus et murmura ponti,"
            },
            {
                "verse": "Nec madidus largo sibilat ore Notus,"
            },
            {
                "verse": "Voce gravi suavique sono linguaque benigna"
            },
            {
                "verse": "Non mortale sonans: quam venerandus homo es!"
            }
        ],
        [
            {
                "verse": "Quas non producunt formas, quod sydera monstrum"
            },
            {
                "verse": "Non pariunt? Quam non vim Iovis orbis habet?"
            },
            {
                "verse": "Quis negat Aetneos flammas ructare caminos?"
            },
            {
                "verse": "Quis Scyllam rabidos per mare ferre canes?"
            },
            {
                "verse": "Quis serpentingeri crudelia lumina monstri,"
            },
            {
                "verse": "Cuius ad huc visu corpora multa rigent?"
            },
            {
                "verse": "Credimus armatam furiis atque igne Chymeram,"
            },
            {
                "verse": "Hydrae fecundum credimus esse caput."
            },
            {
                "verse": "Foemina Cumaeae superans nam longa Sibylae"
            },
            {
                "verse": "Saecula, legiferi tempore nata Numae,"
            },
            {
                "verse": "Exanguis, moritura, cadens, sine viribus ullis,"
            },
            {
                "verse": "Umbra velut tenuis et velut aura levis,"
            },
            {
                "verse": "Quae rugosa suum bacculo vix firmata anile"
            },
            {
                "verse": "Corpus pannosa quae tumet atra cute,"
            },
            {
                "verse": "In media potuit bis ter concumbere nocte,"
            },
            {
                "verse": "Atque puellares vincere docta iocos."
            },
            {
                "verse": "Haec si marmoreum tanget lasciva Priapum,"
            },
            {
                "verse": "Marmoreum tactus arriget ipse caput."
            },
            {
                "verse": "Hanc licet Hippolytus fulvo sit pictus in auro"
            },
            {
                "verse": "Dum videt ut futuat quaerit habere locum."
            }
        ],
        [
            {
                "verse": "Cur non clarus eques, cur non mihi consul amicus,"
            },
            {
                "verse": "Cur non sit praetor causidicusque rogas?"
            },
            {
                "verse": "Non facit hoc scabies animi, non livor iniquus,"
            },
            {
                "verse": "Sed quem miserum dives amare negat;"
            },
            {
                "verse": "Nec quod amem poscit, sed quod venererque colamque"
            },
            {
                "verse": "Et veluti sacris dem pia thura focis,"
            },
            {
                "verse": "Ante suum curram gelidae sub frigora brumae"
            },
            {
                "verse": "Fessus equum madido per loca plena luto."
            },
            {
                "verse": "Qui vult ista pati, tales sibi quaerat amicos:"
            },
            {
                "verse": "Imperium fugio, quos amo non veneror."
            }
        ],
        [
            {
                "verse": "Coeci Sylvia Caucasi latebris"
            },
            {
                "verse": "Antris vel Rhodopes putat nivalis"
            },
            {
                "verse": "Natam te videt esse qui superbam,"
            },
            {
                "verse": "Ingratam, tumidam, feram, protervam,"
            },
            {
                "verse": "Zancleae genitam sinu Charybdis"
            },
            {
                "verse": "Nec non vel scopulos rapacis inter"
            },
            {
                "verse": "Scyllae quae trahit improbis carinas,"
            },
            {
                "verse": "Mergens fluctibus et sonante vento."
            },
            {
                "verse": "Hoc cum candida, cum venusta tu sis,"
            },
            {
                "verse": "Non te dicere candidam, venustam,"
            },
            {
                "verse": "Permittit iuvenes; trucem ferarum"
            },
            {
                "verse": "Quo ponas animum rogat Venus te."
            },
            {
                "verse": "Qui splendet maculis nitetque signis"
            },
            {
                "verse": "Auratis coluber licet decorus"
            },
            {
                "verse": "Spectetur, truculentus ore nigro"
            },
            {
                "verse": "Quod saevit, sine luridum decore"
            },
            {
                "verse": "Hunc nos fugimus. Puella tristis"
            },
            {
                "verse": "Sit formosa licet, decora non est."
            }
        ],
        [
            {
                "verse": "Perdat fulmine Iuppiter trisulco"
            },
            {
                "verse": "Quisquis foemineas sequi catervas"
            },
            {
                "verse": "Optat, pervigili miser labore"
            },
            {
                "verse": "Tendit raetia namque aranearum"
            },
            {
                "verse": "Saevis tigribus horrido leoni"
            },
            {
                "verse": "Et quaerit glaciem super labantes"
            },
            {
                "verse": "Gressus figere lubricam, marisque"
            },
            {
                "verse": "Insani manibus tenere fluctus."
            },
            {
                "verse": "Fallax, improba, saeva, tristis, amens,"
            },
            {
                "verse": "Infirma, instabilis, procax, petulca"
            },
            {
                "verse": "Quaeque est foemina, quam libido caeca"
            },
            {
                "verse": "Ut tactam stimulis agit iuvencam"
            },
            {
                "verse": "Oestrum concitat et movet furore."
            },
            {
                "verse": "Nec leges thalami sacras iugalis"
            },
            {
                "verse": "Nec curat patriae decus venerandae"
            },
            {
                "verse": "Dum vastum femur impleat priapo"
            },
            {
                "verse": "Procero, rigido, salace, duro;"
            },
            {
                "verse": "Arridet tibi, cum parat venenum,"
            },
            {
                "verse": "Immites gladios, feras bipennes;"
            },
            {
                "verse": "Tigrem quam placidam putat magister"
            },
            {
                "verse": "Perfossus rabiem videt feramque;"
            },
            {
                "verse": "Ut semper rabiem lupus lupinam"
            },
            {
                "verse": "Immitis redolet, maligna semper"
            },
            {
                "verse": "Mores foemina foeminae malignos."
            }
        ],
        [
            {
                "verse": "O quae diva regis Gnidum Paphumque"
            },
            {
                "verse": "Neptuni gremio Venus creata,"
            },
            {
                "verse": "Quam circum iocus et tener Cupido"
            },
            {
                "verse": "Exultant hilari procacitate."
            },
            {
                "verse": "O quam Sicanias Eryx per urbes"
            },
            {
                "verse": "Extollit, celebrat, probat colitque,"
            },
            {
                "verse": "Adsis, tempora myrteis corollis"
            },
            {
                "verse": "Gestans cincta facies quibus medullas"
            },
            {
                "verse": "Exuris iuvenum pie tenellas,"
            },
            {
                "verse": "Fulvae fortia cuspidisque tela"
            },
            {
                "verse": "Quae coeli penetrant fores profundi,"
            },
            {
                "verse": "Quae nigras Stygis horridae paludes,"
            },
            {
                "verse": "Quae saevas tumidi maris procellas."
            },
            {
                "verse": "Hoc scit maximus ille rex deorum,"
            },
            {
                "verse": "Qui fluxit Danae sinus in aurum,"
            },
            {
                "verse": "Ignis, taurus, avis, puella, serpens"
            },
            {
                "verse": "Factus vulnere qui tuae sagittae est;"
            },
            {
                "verse": "Nec non qui freta caerulus tridente"
            },
            {
                "verse": "Cogit gorgoneo deus calore"
            },
            {
                "verse": "Ardens, crura, pedes, caput iubasque"
            },
            {
                "verse": "Acris sumpsit equi, Iovis paterque"
            },
            {
                "verse": "Et natam Cereris Stygis tyrannus"
            },
            {
                "verse": "Sub caecos rapuit lares averni."
            },
            {
                "verse": "Adsis, nam tibi spargimus marathra,"
            },
            {
                "verse": "Narcisum, violas, crocum, papaver,"
            },
            {
                "verse": "Electrum, casiam, thymum, lygustra,"
            },
            {
                "verse": "Et quae thura solum gerit Sabaeum,"
            },
            {
                "verse": "Et Mirrhae lachrymas libidinosae."
            },
            {
                "verse": "Adsis, te precor, o Venus decora;"
            },
            {
                "verse": "Iam laudes resonat tuas sacerdos,"
            },
            {
                "verse": "Aris Assirium tuis amomum"
            },
            {
                "verse": "Ardet iam crepitantibus favillis."
            },
            {
                "verse": "Adsis, vota tui tholo sacelli"
            },
            {
                "verse": "Solventes pia figimus tabellam."
            },
            {
                "verse": "Quae dudum fuerat mihi puella"
            },
            {
                "verse": "Duro marmore durior lupisque"
            },
            {
                "verse": "Saevis saevior et te leone diro,"
            },
            {
                "verse": "Est claemens, facilis, benigna, mitis,"
            },
            {
                "verse": "Ridet blandula, bellule iocatur,"
            },
            {
                "verse": "Reddit basia dulcibus labellis,"
            },
            {
                "verse": "Pressis dentibus et micante lingua."
            },
            {
                "verse": "Quod si nectaris imbuet liquore"
            },
            {
                "verse": "Grato Sylvia, me tui videbis"
            },
            {
                "verse": "Ad templum tibi ferre me dicatum"
            },
            {
                "verse": "Munus nobilius magisque clarum;"
            },
            {
                "verse": "Magni munera ponderis capit qui"
            },
            {
                "verse": "Magnum reddere munus ille debet."
            }
        ],
        [
            {
                "verse": "Vox decidit si forte mihi, si faucibus haerens"
            },
            {
                "verse": "Non dedit appositos frigida lingua sonos,"
            },
            {
                "verse": "Desine mirari: dominae sub pectora nostrae"
            },
            {
                "verse": "Cor volitans, volitans fugerat atque anima."
            },
            {
                "verse": "Vox animae ventus nihil est nisi, verba calore"
            },
            {
                "verse": "Aera robusti cordis agunt tenuem."
            },
            {
                "verse": "Mirari potius debuit quod verbula fudi,"
            },
            {
                "verse": "Nam mirum est quotiens mortua res loquitur."
            }
        ],
        [
            {
                "verse": "Dux Venetum forti rursus dedit aurea Turco"
            },
            {
                "verse": "Sceptra quibus Getici temperat arma dei,"
            },
            {
                "verse": "Pallados et tumidas componit strenuus iras,"
            },
            {
                "verse": "Cum fera gorgoneum concutit ense caput."
            },
            {
                "verse": "Noscit enim saevos non vincere posse tyrannos,"
            },
            {
                "verse": "Innumeros solum nec superasse duces."
            },
            {
                "verse": "Hoc nisi rege potens Gallos sic Roma rebelles"
            },
            {
                "verse": "Depulit, et victrix perdita regna tulit:"
            },
            {
                "verse": "Dimissum revocans ad martia signa Camillum,"
            },
            {
                "verse": "Denotat invictum flebilis ore ducem."
            }
        ],
        [
            {
                "verse": "Quid cristatus agit sinuosa volumina serpens?"
            },
            {
                "verse": "Sibilat et saevo cur lupa dente fremit?"
            },
            {
                "verse": "Lustra ferae subeant omnes, leo nam ferus ille"
            },
            {
                "verse": "Qui maris et terrae regna superba tenet,"
            },
            {
                "verse": "Ore vomit flammas et acuto fulminat ungue,"
            },
            {
                "verse": "Ferrea letali spicula dente secat."
            },
            {
                "verse": "Adde quod et solem stabili sibi foedere iunxit"
            },
            {
                "verse": "Cuius luce nitens lumina quaeque fugat,"
            },
            {
                "verse": "Oppositos stringens oculos inimicaque regnis"
            },
            {
                "verse": "Obscurans radii regna calore sui."
            },
            {
                "verse": "Sed quid plura? Fero virtus sub dente leonis"
            },
            {
                "verse": "Quaeque cadit, solis cum micat igne sui."
            }
        ],
        [
            {
                "verse": "Legitimum tumulo Bassani scribere carmen"
            },
            {
                "verse": "Quis cupis, hoc tantum scribe: \"Poeta iacet\"."
            }
        ],
        [
            {
                "verse": "Quid titulos quaeris? Satis est tibi dicere: \"Corpus"
            },
            {
                "verse": "Hic Bassanus habet; caetera fama dabit\"."
            }
        ],
        [
            {
                "verse": "\"Mantua, pyramidem pario quid marmore condis?\""
            },
            {
                "verse": "\"Bassanum capiat maximus ut tumulus.\""
            },
            {
                "verse": "\"Pyramidem perdis, perdis quoque marmora: totus"
            },
            {
                "verse": "Bassani tumulo vix satis orbis erit.\""
            }
        ],
        [
            {
                "verse": "Bassani tumulum lauri redimitae poetae"
            },
            {
                "verse": "Frondibus et Phoebo condite templa novo."
            },
            {
                "verse": "Est si nam Phoebus sacer et venerabilis, omnes"
            },
            {
                "verse": "Qui clausit Musas pectore Phoebus erat."
            }
        ],
        [
            {
                "verse": "Inclyta nascetur virtus, gaudete Quirites;"
            },
            {
                "verse": "Militiae redeunt signa decusque novae."
            },
            {
                "verse": "Qui modo marcebat vino, qui Thaida demens"
            },
            {
                "verse": "Nunc olidam princeps, nunc rapiebat Hylam,"
            },
            {
                "verse": "Martis amore furens claraeque et laudis honore,"
            },
            {
                "verse": "Strenuus ardentes ducit ad arma viros."
            },
            {
                "verse": "Otia segniciem pariunt, gelidumque timorem;"
            },
            {
                "verse": "Ingenii robur corporis atque labor."
            }
        ],
        [
            {
                "verse": "Nascitur imperium Romae non viribus impar,"
            },
            {
                "verse": "Ilia quod sacros non tulit ante focos,"
            },
            {
                "verse": "Quod non pastores vallis atque agerem cingunt,"
            },
            {
                "verse": "Marmore sed veneti legibus atque patres."
            },
            {
                "verse": "Tyburis arx, tellus campana, Neapolis, Anxur,"
            },
            {
                "verse": "Ardea sub Marci numine tuta sedet,"
            },
            {
                "verse": "Anguigerique ducis solus fugat agmina Marcus"
            },
            {
                "verse": "Barbara, Gallorum deprimit atque minas."
            },
            {
                "verse": "Nobilior Roma Roma est quae nascitur, Anco"
            },
            {
                "verse": "Principe non regnum Caesare sed capiens."
            }
        ],
        [
            {
                "verse": "Forte putas multas unum satiare puellas,"
            },
            {
                "verse": "Uxores satiat solus ut ille suas."
            },
            {
                "verse": "Sed temet fallis: multis gallina maritis"
            },
            {
                "verse": "Est satis haec, multos vinceret una viros."
            },
            {
                "verse": "Uxorem galli qui ducis nomine, Galle,"
            },
            {
                "verse": "Cristati Cybeles denique gallus eris."
            }
        ],
        [
            {
                "verse": "Quod tecum posito lusit Venus aurea cesto,"
            },
            {
                "verse": "Blandus et arrisit quod tibi, Galle, iocus"
            },
            {
                "verse": "Obtulit et vultu sese tibi forma sereno,"
            },
            {
                "verse": "Et decor et fulvis gratia quaeque comis,"
            },
            {
                "verse": "Ponere iussisti longos e vertice crines"
            },
            {
                "verse": "Quos tibi sydereos oebalis ora mares,"
            },
            {
                "verse": "Quos mitylenaeo misit de litore Lesbos."
            },
            {
                "verse": "Venit et ad thalamos nupta puella tuos,"
            },
            {
                "verse": "Iam iam pro cunctis tibi cunnus amicus amicis"
            },
            {
                "verse": "Gratus et unus erit, charus et unus erit."
            },
            {
                "verse": "Pignus amicitiae reddas mihi, non es amicus,"
            },
            {
                "verse": "Nam quia non tuus es, non potes esse meus."
            }
        ],
        [
            {
                "verse": "Nominibus dant res vires, non nomina rebus;"
            },
            {
                "verse": "Res sunt, nomen nihil nisi nomen habet."
            },
            {
                "verse": "Auri si nomen ferro dabis, haud tamen auri"
            },
            {
                "verse": "Splendorem ferri lamina caeca dabit."
            },
            {
                "verse": "Nomine sub galli duxisti, Galle, puellam"
            },
            {
                "verse": "Quae Veneris magnum pectore robur habet."
            }
        ],
        [
            {
                "verse": "Igneus ardentes qui Syrius urit aristas,"
            },
            {
                "verse": "Quaeque cleoneae torrida signa ferae"
            },
            {
                "verse": "Flamiferaeque faces quas per ferventibus efflant"
            },
            {
                "verse": "Naribus aetherei sydera quadrupedes,"
            },
            {
                "verse": "Ambustaeque et sole viae, velut improbus olim"
            },
            {
                "verse": "Cum puer optatos non bene rexit equos"
            },
            {
                "verse": "Non prohibent doctum dulces haurire liquores"
            },
            {
                "verse": "Te neque cecropiae sumere nectar apis."
            },
            {
                "verse": "Non calor exsiccat nitidas, crinita colubris"
            },
            {
                "verse": "Foemina quas sparso sanguine fecit, aquas,"
            },
            {
                "verse": "Decrescunt numquam largae Permesidos undae,"
            },
            {
                "verse": "Semper habent rivi flumina pierii."
            },
            {
                "verse": "Sic tamen ut scribas prohibet tibi Iulius ardens,"
            },
            {
                "verse": "Frigida sit glacies, sit mihi semper hyems."
            }
        ],
        [
            {
                "verse": "Quod te castalidas calor sorores,"
            },
            {
                "verse": "Divinum Ciceronis atque fontem"
            },
            {
                "verse": "Cogit linquere fervidi leonis,"
            },
            {
                "verse": "Aestas spicea Iuliusque fervens,"
            },
            {
                "verse": "Igniti radii facesque saevae"
            },
            {
                "verse": "Et currus Phaetontis impudici,"
            },
            {
                "verse": "Vellem tartareo suum tyranno"
            },
            {
                "verse": "Lumen perpetuis darent diebus."
            },
            {
                "verse": "Odi te nitidam tacente lucem."
            }
        ],
        [
            {
                "verse": "Quidam me lacerat loquax caninis"
            },
            {
                "verse": "Saevo dentibus ore circulator;"
            },
            {
                "verse": "Inter non homines probos, pudicos,"
            },
            {
                "verse": "Illum nam fugiunt viri severi,"
            },
            {
                "verse": "Molles sed pathicos adulterososque"
            },
            {
                "verse": "Lenones, lanios, coquos, petauros"
            },
            {
                "verse": "Et quos coenula lassat inquietos,"
            },
            {
                "verse": "Viles cistiferos, rudes ministros."
            },
            {
                "verse": "Hunc si noscere vis tenebrionem:"
            },
            {
                "verse": "Nares simae habet et capellae ocellos,"
            },
            {
                "verse": "Collum vulturis et caput leonis,"
            },
            {
                "verse": "Ingentes asini genas et aures,"
            },
            {
                "verse": "Cui caedit crocodillus ore lato,"
            },
            {
                "verse": "Quo stridens melius cicada cantat,"
            },
            {
                "verse": "Et coeno genitus culex Ravennae."
            },
            {
                "verse": "Quem tantum duo per forum clientes,"
            },
            {
                "verse": "Quos tristis cruciat fames, sequuntur,"
            },
            {
                "verse": "Quem vos o socii fori vocatis"
            },
            {
                "verse": "Picam nomine garrulumque corvum."
            },
            {
                "verse": "Hunc verbis moneas tuis rogamus"
            },
            {
                "verse": "Ne bilem moveat fero leoni,"
            },
            {
                "verse": "Illum ne veluti ferox asellum"
            },
            {
                "verse": "Perdam dentis aper meis furore."
            }
        ],
        [
            {
                "verse": "Herculeum superat laeto qui sydere Tybur,"
            },
            {
                "verse": "Et qui Baiani rura beata soli,"
            },
            {
                "verse": "Appula cui caedunt foelicibus otia campis,"
            },
            {
                "verse": "Et cui pampineis Setia clara iugis,"
            },
            {
                "verse": "Circei colles, nutricis et aequora duxit"
            },
            {
                "verse": "Qui pius, ad latias troica sacra domos,"
            },
            {
                "verse": "Baenaci nitidosque lacus et flumina, praetor,"
            },
            {
                "verse": "Caerula Nereidum poscere tecta paras."
            },
            {
                "verse": "Te precor, et tandem pallentes exue curas"
            },
            {
                "verse": "Fessus et urbano subtrahe colla iugo;"
            },
            {
                "verse": "Te precor, et populi linquens fora, bella, tumultus,"
            },
            {
                "verse": "Tempora pacificae laeta quietis age."
            },
            {
                "verse": "Quo mihi si licet niveis signare lapillis"
            },
            {
                "verse": "Te quaecumque tuum nuncia fama diem,"
            },
            {
                "verse": "Protinus accedam geminis ut Daedalus alis."
            },
            {
                "verse": "Tristis eris, valeas perdere nolo dies."
            }
        ],
        [
            {
                "verse": "Militis audiret cum tristia verba, togatus"
            },
            {
                "verse": "Doctor et irati cerneret arma viri"
            },
            {
                "verse": "\"Cedant arma togae\", non noscens carmina, \"cedant\","
            },
            {
                "verse": "Forte putans \"armis\" dicere velle \"togae\","
            },
            {
                "verse": "Cessit et hoc quamvis fecit sine lege poetae,"
            },
            {
                "verse": "Attamen arripuit non sine lege fugam."
            }
        ],
        [
            {
                "verse": "Non pudet insontem morsu te laedere vatem"
            },
            {
                "verse": "Vipereo rauci garrula pica fori?"
            },
            {
                "verse": "Vendere qui tantum viduis mendacia noscis"
            },
            {
                "verse": "Et dare plebeis verbula falsa reis."
            },
            {
                "verse": "Qui geminos toto defendis mense clientes,"
            },
            {
                "verse": "Quorum ieiuna squalet uterque fame;"
            },
            {
                "verse": "Qui meretricis agis causam quam luridus ustor"
            },
            {
                "verse": "Uno sandapila comprimit asse sua,"
            },
            {
                "verse": "Litibus hos serva strepitus, haec sibila; docti"
            },
            {
                "verse": "Non clypeis Phoebi plumbea tela nocent."
            },
            {
                "verse": "Extincti lacerent funus tua rostra tribulis,"
            },
            {
                "verse": "Non vivi corvos scalpere membra licet."
            }
        ],
        [
            {
                "verse": "Foelix quem tandem clamosae iurgia plebis"
            },
            {
                "verse": "Urbis et imperium linquere fata iubent."
            },
            {
                "verse": "Tandem te poteris longa satiare quiete,"
            },
            {
                "verse": "Nec rumpet somnos garrula turba tuos:"
            },
            {
                "verse": "Non faber in lacubus fervens dum lamina stridet"
            },
            {
                "verse": "Ictibus et crebris aera repulsa sonant,"
            },
            {
                "verse": "Non pistor media qui percutit hostia nocte"
            },
            {
                "verse": "Ut capiat tabulas vir ve puer ve suas."
            },
            {
                "verse": "Orgia non Bacchi, flentis non sistra Canopi"
            },
            {
                "verse": "Curva, Celenae rauca nec aera deae,"
            },
            {
                "verse": "Non fremitu circus populi, non voce theatrum,"
            },
            {
                "verse": "Nulla taberna suis nullaque pila sonis."
            },
            {
                "verse": "Gaudia quid differs? Subito qui vivere coepit"
            },
            {
                "verse": "Bis vivit vita bis fruiturque sua."
            }
        ],
        [
            {
                "verse": "Munera dat sutor, tumidus dat munera caupo,"
            },
            {
                "verse": "Laudibus et populi clarus uterque nitet."
            },
            {
                "verse": "Hos celebrant aulae, fora, compita, littora, thermas,"
            },
            {
                "verse": "Hos sequitur tristi pallidus ore cliens."
            },
            {
                "verse": "Cum dux laurigeros ducit de more triumphos"
            },
            {
                "verse": "Proximus est illi calceus atque cadus,"
            },
            {
                "verse": "Subula vult, clarum vult ferrea sica tropheum."
            },
            {
                "verse": "Dat populis leges qui fuit ante faber,"
            },
            {
                "verse": "Ante domum volucrem dives sibi pinget arator"
            },
            {
                "verse": "Quae gerit irato tela trisulca Iovi."
            },
            {
                "verse": "Ingenuus pauper nunc est bis pauper: honore"
            },
            {
                "verse": "Nam caret et laetae munere sortis inops."
            }
        ],
        [
            {
                "verse": "Cornibus insignis croceis et veste superbus"
            },
            {
                "verse": "Murice quam tinxit luxuriosa Tyros,"
            },
            {
                "verse": "Frontis et auratae referens Idaeus honorem,"
            },
            {
                "verse": "Aequoris et terrae qui loca cuncta docet"
            },
            {
                "verse": "Augurio missus laeto, nam regna Syenes"
            },
            {
                "verse": "Fervida quaerebat Thetyos atque caput,"
            },
            {
                "verse": "Ad nostras venit silvas, ad iugera parvi"
            },
            {
                "verse": "Ruris, ad incultae rustica tecta casae,"
            },
            {
                "verse": "Quam cum spectasset \"Miserum me\" dicere coepit:"
            },
            {
                "verse": "\"Sunt ubi nunc thalami, Petre superbe, tui?"
            },
            {
                "verse": "Limina mygdonio quae marmore candida fulgent"
            },
            {
                "verse": "Quaeque sub aurato ianua poste nitet,"
            },
            {
                "verse": "Atria centenis ubi sunt elata columnis"
            },
            {
                "verse": "Stragulaque et picti sardonycata tori?\""
            },
            {
                "verse": "Tunc ego \"Quam Musae celebrant, quam pulcher Apollo"
            },
            {
                "verse": "Te quoque non pudeat tecta subire domus;"
            },
            {
                "verse": "Et me Petrus amat\". Petri cum nomina sensit,"
            },
            {
                "verse": "Admovit celeres in mea tecta pedes."
            },
            {
                "verse": "O quam magna tui est reverentia nominis, illud"
            },
            {
                "verse": "Si plusquam Phoebi numina quisque colit!"
            }
        ],
        [
            {
                "verse": "Candide vis Lybici desaeviat ira leonis"
            },
            {
                "verse": "Et placidi timeant te lupus atque bison,"
            },
            {
                "verse": "Vis te luminibus spectet basiliscus amicis"
            },
            {
                "verse": "Et non sit saevo dente timendus aper,"
            },
            {
                "verse": "Vis fera lascivis tigris sit mitior haedis"
            },
            {
                "verse": "Mitior et blando torva laena cane?"
            },
            {
                "verse": "Fac Lygdi spectent oculos et protinus omnes"
            },
            {
                "verse": "Deponent rabiem caedis et arma ferae."
            }
        ],
        [
            {
                "verse": "Qui regit Insubres lapidosaque regna Tridenti"
            },
            {
                "verse": "Teutonico cum sis Caesare factus eques,"
            },
            {
                "verse": "Fas sit et aurata puerum te cingere zona"
            },
            {
                "verse": "Et textam Phrixi vellere ferre togam,"
            },
            {
                "verse": "Sedibus et primis sedeas, cum iura senatus"
            },
            {
                "verse": "Dat populo vel cum praebet harena iocos,"
            },
            {
                "verse": "Moribus auratis te candide Marce decorum"
            },
            {
                "verse": "Esse decet legum sanctaque iura sequi."
            },
            {
                "verse": "Sardonyces, aurum, torques Scythicosque smaragdos"
            },
            {
                "verse": "Non est qui tantum corpore gestat eques:"
            },
            {
                "verse": "Nobilitas vera est animi praestantia, vires,"
            },
            {
                "verse": "Arma, fides, pietas, mens proba, laudis amor."
            },
            {
                "verse": "Si nescis deceant equites quae iura, parentis"
            },
            {
                "verse": "Et vitam et mores inspice, Marce, tui."
            }
        ],
        [
            {
                "verse": "Quod tua non deceant auratae corda sagittae"
            },
            {
                "verse": "Nec Veneris teneros zona recincta sinus,"
            },
            {
                "verse": "Orgia quod celebras arcanis conscia cistis"
            },
            {
                "verse": "Pontificumque sacras te licet esse dapes,"
            },
            {
                "verse": "Falleris: exigui duro qui verbere saxi"
            },
            {
                "verse": "Hostem perdomuit, captus amore fuit,"
            },
            {
                "verse": "Et qui vix Solymis gladio genitoris in arvis"
            },
            {
                "verse": "Occidit aethereo victima grata Iovi"
            },
            {
                "verse": "Et quamvis Phoebo Calcas serviret, amavit,"
            },
            {
                "verse": "Et senior Cryses, tu quoque sancte Numa."
            },
            {
                "verse": "Ut generent homines Deus et natura creavit"
            },
            {
                "verse": "Aethera, tellurem velivolumque mare."
            },
            {
                "verse": "Hinc qui sunt steriles merito nos spernimus agros"
            },
            {
                "verse": "Et damus accensis arida ligna focis."
            }
        ],
        [
            {
                "verse": "Scripta quod Anchiali recutitae dogmata gentis"
            },
            {
                "verse": "Quaeque legunt Thebae gensque diserta Remi"
            },
            {
                "verse": "Nondum bis quinos superat qui mensibus annos"
            },
            {
                "verse": "Omnibus et binas implet Olympiades,"
            },
            {
                "verse": "Quem genuit mater te, Campagnola, parente"
            },
            {
                "verse": "Et legit et scribit corrigit atque puer,"
            },
            {
                "verse": "Doctior et Coo Venerem quod fingit Apelle"
            },
            {
                "verse": "Clarius et claro Mentore nomen habet,"
            },
            {
                "verse": "Mirantur multi; non est mirabile, cum tu"
            },
            {
                "verse": "Sis genitor,, natus sit puer ille tuus."
            },
            {
                "verse": "Omnes has niveo virtutes pectore servas,"
            },
            {
                "verse": "Sed claudis pueri victus honore tui;"
            },
            {
                "verse": "Hic amor, haec pietas, haec est reverentia maior"
            },
            {
                "verse": "Quam dare poscenti iugera, vasa, domos."
            },
            {
                "verse": "Non Cybeles pomum producit aquatica lotos:"
            },
            {
                "verse": "Nascitur egregio stirps generosa viro."
            }
        ],
        [
            {
                "verse": "Quisquis amat Venerem, Veneris cui grata libido est,"
            },
            {
                "verse": "Cuique placent Gnydii tela facesque dei"
            },
            {
                "verse": "Deserat infestae celeri pede sedulus urbis"
            },
            {
                "verse": "Limina fastosos ambitiosa lares."
            },
            {
                "verse": "Non amor est illic, sed lis, sed iurgia, sed quae"
            },
            {
                "verse": "Huma num vexat pallida cura genus,"
            },
            {
                "verse": "Tristis avaritiae rabies quae colligit aurum"
            },
            {
                "verse": "Quaerit et immodicas anxia semper opes."
            },
            {
                "verse": "Quaelibet in media munus petit urbe puella,"
            },
            {
                "verse": "Aes amat et gemmas purpureamque togam;"
            },
            {
                "verse": "Et si non mitram, si non bombycina portas,"
            },
            {
                "verse": "Te fugit et flammas ridet avara tuas."
            },
            {
                "verse": "At hic per violas, per florida iugera campi"
            },
            {
                "verse": "Simplicitas niveo currit amica pede:"
            },
            {
                "verse": "Sylvia non aurum poscit, non sericas, sed me."
            },
            {
                "verse": "Illi ego sum fulgens divitis unda Tagi,"
            },
            {
                "verse": "Divitiae nobis sunt Crassi basia, Cresi"
            },
            {
                "verse": "Amplexus, Veneris dulcia furta Midae."
            },
            {
                "verse": "Te propter quae non diligit improba, non te"
            },
            {
                "verse": "Sed quod propter diligit, illud amat."
            }
        ],
        [
            {
                "verse": "Frigora quid faciunt boreali pressa tumultu,"
            },
            {
                "verse": "Quid glacies nitidum cum tegit alta solum,"
            },
            {
                "verse": "Quid ieiuna fames, vacui quid corporis ardor"
            },
            {
                "verse": "Et vacui longo tempore ventris amor!"
            },
            {
                "verse": "Non laqueis captus, non aucupis arte magistri,"
            },
            {
                "verse": "Silvestrem solitus passer habere domum,"
            },
            {
                "verse": "Nomine sub proprio, propria sub voce rogatus,"
            },
            {
                "verse": "Ad positam currit qua patet esca manum"
            },
            {
                "verse": "Grana sinu placido deducit condita rostro"
            },
            {
                "verse": "Et domini sitiens mitis in ore bibit."
            },
            {
                "verse": "Stat, fugit, alta petit, descendit ad ima protervus,"
            },
            {
                "verse": "Veste latens, tenui murmure dulce canit."
            },
            {
                "verse": "Hunc si lascivi vidisset amica Catulli,"
            },
            {
                "verse": "Non deflevisset funera maesta sui."
            }
        ],
        [
            {
                "verse": "Optavi toto iam dudum pectore vultus"
            },
            {
                "verse": "Fingeret ut docta Iulius arte meus;"
            },
            {
                "verse": "Sed timui pictus vero ne verior essem"
            },
            {
                "verse": "Falleret atque oculos ne mea forma meos,"
            },
            {
                "verse": "Picturam ne quisque meam sequeretur, amaret,"
            },
            {
                "verse": "Posceret et corpus crederet esse meum."
            },
            {
                "verse": "Et me picturam veluti spectaret inanem"
            },
            {
                "verse": "Diceret: \"O utinam posset et ista loqui\"."
            },
            {
                "verse": "Non volo picturam qui me facit esse magistrum"
            },
            {
                "verse": "Sed volo picturam qui facit esse meam."
            }
        ],
        [
            {
                "verse": "Qui blandas potuit mortes, qui gaudia saeva"
            },
            {
                "verse": "Linquere consilii callidus arte sui,"
            },
            {
                "verse": "Dulcia cantantes quae carmina saepe sorores"
            },
            {
                "verse": "Obvertunt captas sub freta nigra rates,"
            },
            {
                "verse": "Pontani citharae teneri si carmen, Ulyxes,"
            },
            {
                "verse": "Sensisset, fidibus cum trahit arma suis,"
            },
            {
                "verse": "Cum scopulos et saxa movet, cum flumina sistit,"
            },
            {
                "verse": "Vidisset numquam coniugis ora suae,"
            },
            {
                "verse": "Vellet in aequoreas sed se cecidisse procellas"
            },
            {
                "verse": "Ob tam dulcisonae dulcia fila lyrae."
            }
        ],
        [
            {
                "verse": "Salve, delitiae iocique matris,"
            },
            {
                "verse": "Iuli candide, corculum parentis,"
            },
            {
                "verse": "Iuli blandior omnibus petulcis,"
            },
            {
                "verse": "Iuli castior omnibus pudicis,"
            },
            {
                "verse": "Cui Phoebus citharam dedit sonoram"
            },
            {
                "verse": "Vatem Threicium Linumque rursus"
            },
            {
                "verse": "Doctus Pieridum chorus videret,"
            },
            {
                "verse": "Quo vel delphica dona vel decorem"
            },
            {
                "verse": "Ferrent templa suum vagusque delphin"
            },
            {
                "verse": "Essent quae sequeretur ora. Primis"
            },
            {
                "verse": "Annis qui rigidum gravis Catonem"
            },
            {
                "verse": "Aequas et Curium severitate,"
            },
            {
                "verse": "Blandas te rogo fer preces parenti,"
            },
            {
                "verse": "Blandas sentiat et preces eburna"
            },
            {
                "verse": "Gestat pro duce sceptra qui potente,"
            },
            {
                "verse": "Ut caeco iuvenem trahant barathro"
            },
            {
                "verse": "Nullo crimine qui miser tenetur."
            },
            {
                "verse": "Quod, si tale tibi negare munus"
            },
            {
                "verse": "Iniusti potuerunt, lyrae sonora"
            },
            {
                "verse": "Plectro fila movens fores averni"
            },
            {
                "verse": "Clausas ante canas: videbis illas"
            },
            {
                "verse": "Et rapta subito fera, patere,"
            },
            {
                "verse": "Sese frangere vincula et sequi te."
            },
            {
                "verse": "Custodesque reos simulque posses"
            },
            {
                "verse": "Umbras nam stygiis vocare ab antris."
            }
        ],
        [
            {
                "verse": "Fata si ducunt homines sub orbe,"
            },
            {
                "verse": "Tollitur quisquis superas ad auras"
            },
            {
                "verse": "Cogitur certo ordine si caducam"
            },
            {
                "verse": "Ducere vitam;"
            },
            {
                "verse": "Si suo scripsit genitor deorum"
            },
            {
                "verse": "Antequam primus traheretur annus"
            },
            {
                "verse": "Quae iubens semper fieri volebat"
            },
            {
                "verse": "Cuncta libello,"
            },
            {
                "verse": "Hinc ferae caedes, rapidi tumultus,"
            },
            {
                "verse": "Bella fraternis violenta telis,"
            },
            {
                "verse": "Hinc Numae numen, Marii, Neronis"
            },
            {
                "verse": "Hinc fera corda,"
            },
            {
                "verse": "Caesaris laudes, decus et triumphi,"
            },
            {
                "verse": "Clara victoris probitas Camilli,"
            },
            {
                "verse": "Strenui multo Fabii probata"
            },
            {
                "verse": "Hinc mora versu."
            },
            {
                "verse": "Si quis iratus ferit ense fratrem,"
            },
            {
                "verse": "Si quis insontem socium veneno"
            },
            {
                "verse": "Perdit, hoc coelum peperit protervum"
            },
            {
                "verse": "Non scelus ille."
            },
            {
                "verse": "Occidunt coeli, rapiunt, minantur,"
            },
            {
                "verse": "Saeviunt, stuprant, spoliant, trahuntque,"
            },
            {
                "verse": "Sunt feri, tristes, miseri, prophani"
            },
            {
                "verse": "Sunt et avari."
            },
            {
                "verse": "Quod iubent ipsi fieri necesse est,"
            },
            {
                "verse": "Ergo duc caecis iuvenem cavernis"
            },
            {
                "verse": "Quem notant nullis maculis colores"
            },
            {
                "verse": "Criminis atri."
            }
        ],
        [
            {
                "verse": "Quisquis pictorem credit te fallitur umbro"
            },
            {
                "verse": "Et coeleste tuum non bene noscit opus:"
            },
            {
                "verse": "Qui pingit pictas merito quas credere formas"
            },
            {
                "verse": "Fas est pictoris nomina pictor habet."
            },
            {
                "verse": "Quas formas cernunt oculi, quam pingis imago"
            },
            {
                "verse": "Et si non moveat se movet illa tamen;"
            },
            {
                "verse": "Immotis graditur pedibus, canit ore silenti,"
            },
            {
                "verse": "Audit, agit, loquitur, annuit, odit, amat."
            },
            {
                "verse": "Quod generas igitur credis dum pingere, non tu"
            },
            {
                "verse": "Nomina pictoris, sed genitoris habes."
            }
        ],
        [
            {
                "verse": "Insanum forsan, forsan sine mente vocabunt"
            },
            {
                "verse": "Me vates, quoniam carmina mitto tibi"
            },
            {
                "verse": "Cui iam tota biceps credit mons culmina, vel quo"
            },
            {
                "verse": "Nullus iantheas largius haurit aquas."
            },
            {
                "verse": "Si superat Philomela canens Atlantida, debet"
            },
            {
                "verse": "Non tamen haec cantus ore tacere suos."
            },
            {
                "verse": "Et picam cantare decet, placet atque canendo"
            },
            {
                "verse": "Psithacus et quamvis non bene dicat \"ave\"."
            },
            {
                "verse": "Argento fateor fulvum praetiosius aurum est,"
            },
            {
                "verse": "Est tamen argenti qui quoque poscat opes."
            },
            {
                "verse": "Numquid post tyrias vestes, post serica, Parmae"
            },
            {
                "verse": "Qui capit intextas spernitur ille togas?"
            },
            {
                "verse": "Quamvis possideant urbes et regna, tyranni"
            },
            {
                "verse": "Iugera parva tamen si dabis, accipient."
            }
        ],
        [
            {
                "verse": "Quod petis, Antoni, dominae subsellia vallis"
            },
            {
                "verse": "Tinnula qua Bacchi saepius aera crepant,"
            },
            {
                "verse": "Per quam virgineis ludens Dictyna choreis"
            },
            {
                "verse": "Currit et in saevas dirigit arma feras;"
            },
            {
                "verse": "Phoebus agit Musas Ephyres de collibus altis"
            },
            {
                "verse": "Et movet argutae lesbia fila lyrae,"
            },
            {
                "verse": "Non decus egregium facit hoc, non gloria gentis,"
            },
            {
                "verse": "Non Athesis placidi deliciosus amor,"
            },
            {
                "verse": "Structa nec aebalio fulgent quae marmore tecta,"
            },
            {
                "verse": "Innumeri nec quos dat tibi Parma greges,"
            },
            {
                "verse": "Lana tarentino nec quae fucatur aheno,"
            },
            {
                "verse": "Stragula, quadrupedes, pascua, servus, ager."
            },
            {
                "verse": "Sed quoniam castus castas celebrare sorores"
            },
            {
                "verse": "Noscis et intactae mistica sacra deae"
            },
            {
                "verse": "Denique iunguntur similes erit inclyta foelix"
            },
            {
                "verse": "Virgineo vallis praeside virginea."
            }
        ]
    ]
}