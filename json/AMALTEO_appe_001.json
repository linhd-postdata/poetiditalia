{
    "author": "Cornelio Paolo Amalteo",
    "title": "carminum appendix",
    "url": "http://www.poetiditalia.it/texts/AMALTEO|appe|001",
    "text": [
        [
            {
                "verse": "Te moriente, Tryphon, caelo sol decidit et nox"
            },
            {
                "verse": "Orbata est astris, te moriente, suis."
            },
            {
                "verse": "Haec cineres tegit urna tuos at Fama superstes"
            },
            {
                "verse": "Semper ad Eoos ibit et Hesperios."
            }
        ],
        [
            {
                "verse": "Mirabar qua Galla rubum sibi velleret arte"
            },
            {
                "verse": "Cum, latitans in me, spicula torsit amor"
            },
            {
                "verse": "Eque sinu exsiliens quod sentis perdite Damon"
            },
            {
                "verse": "Non alio dixit Paeone vulnus eget."
            }
        ],
        [
            {
                "verse": "Et calathum et molli vibrandos pollice fusos"
            },
            {
                "verse": "Quosque tibi invideat caerula Doris, acus"
            },
            {
                "verse": "Mane domum referes, si cari in saepta Lyconis"
            },
            {
                "verse": "Te referent sero vespere, Galla, pedes."
            }
        ]
    ]
}