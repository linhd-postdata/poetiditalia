{
    "author": "Albertino Mussato",
    "title": "Cunneia",
    "url": "http://www.poetiditalia.it/texts/MUSSATO|cunn|001",
    "text": [
        [
            {
                "verse": "Nostra priapie placuisti musa ioanni"
            },
            {
                "verse": "Nota canam cunni cuius amore tui."
            },
            {
                "verse": "Nec pudibunde mei transibis carminis expers,"
            },
            {
                "verse": "Sis licet umbrosis cunne reposte locis."
            },
            {
                "verse": "Lucis ab aspectu latitas invise diei,"
            },
            {
                "verse": "Competit officiis nox magis apta tuis."
            },
            {
                "verse": "Non equidem visu tua vis cognoscitur. Immo"
            },
            {
                "verse": "Mira super visum dos tua pandit opus."
            },
            {
                "verse": "Ad te plura trahis, quamquam mirabile dictu"
            },
            {
                "verse": "Pondera tu solus, quam iuga mille bovum."
            },
            {
                "verse": "Magnetem tua vis ferrum virtute trahentem"
            },
            {
                "verse": "Vincit onus maius nubiliusque trahis."
            },
            {
                "verse": "Mille trahens naves indis mercator ab oris"
            },
            {
                "verse": "Equora traiciens ad tua iussa venit."
            },
            {
                "verse": "Sit praesul sit rex, orans tua lumina quivis"
            },
            {
                "verse": "Ad tua subiuncto procidit ora genu."
            },
            {
                "verse": "Ante fores semper deponitur infula, nudum"
            },
            {
                "verse": "Intrat et incedit per tua tecta caput."
            },
            {
                "verse": "Valva vocaberis, fueras quae ianua multis,"
            },
            {
                "verse": "Quodque parum distat, te modo vulva vocant."
            },
            {
                "verse": "Causa duplex cur tu dicari binominis haec est:"
            },
            {
                "verse": "Quod facis officium perfule saepe duplex."
            },
            {
                "verse": "Ausus es interdum partes captare supernas,"
            },
            {
                "verse": "Cumque pati debes cunne virilis agis."
            },
            {
                "verse": "Cum loca summa tenes equidem tu cunnus haberis,"
            },
            {
                "verse": "Subdite cum pateris vulva vocata iaces."
            },
            {
                "verse": "Denique sit quod vis, cunnus seu vulva voceris"
            },
            {
                "verse": "Tu quoque naturam parce furentis habes."
            },
            {
                "verse": "Coniuge cum rubro peragis seva bella priapo,"
            },
            {
                "verse": "Vir vis esse viri, vult tamen illa vires."
            },
            {
                "verse": "Coniugii lectus non quod vaccat ille quietus,"
            },
            {
                "verse": "Destituunt nudos tegmina lassa duos,"
            },
            {
                "verse": "Ut vestrum effusum dispargitur undique Virus,"
            },
            {
                "verse": "At tu plus aequo cunne replete luis."
            },
            {
                "verse": "Teque iuvat bello stolidum vicisse priapum,"
            },
            {
                "verse": "Expectare tuas dum nequit ille moras,"
            },
            {
                "verse": "Dum nimis ipse tuas certus est extinguere flammas,"
            },
            {
                "verse": "Ille velut forti stratus ab hoste iacet."
            },
            {
                "verse": "Te quoque abesse velet quem conabatur adesse,"
            },
            {
                "verse": "Iam iam cumque aderis post et abesse volet."
            },
            {
                "verse": "Demum fesse diu, sed non satiate quiescis,"
            },
            {
                "verse": "Quique tuus cessit non tamen ardor abit."
            },
            {
                "verse": "Talibus interdum subit indignatio bellis"
            },
            {
                "verse": "Mutua per plures continuata dies."
            },
            {
                "verse": "Crescit et immensam tanta est iniuria pacem,"
            },
            {
                "verse": "Aut aliquas pacis non habitura vias,"
            },
            {
                "verse": "Non nisi per bellum, cui belli causa fuisset,"
            },
            {
                "verse": "Morte cadit tandem victus uterque pari."
            }
        ]
    ]
}