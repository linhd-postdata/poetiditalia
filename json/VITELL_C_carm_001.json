{
    "author": "Cornelio Vitelli",
    "title": "carmen",
    "url": "http://www.poetiditalia.it/texts/VITELL_C|carm|001",
    "text": [
        [
            {
                "verse": "Vade meum doctas Federici carmen ad aures,"
            },
            {
                "verse": "Nostra feras tanto verba legenda duci."
            },
            {
                "verse": "Num refugis? cur adire times? duros ne vereris"
            },
            {
                "verse": "Vultus vel clausas ne patiare fores?"
            },
            {
                "verse": "Falleris, ah demens: dux te manibusque sinuque"
            },
            {
                "verse": "Excipiet, placidis te leget ipse genis."
            },
            {
                "verse": "Namque hic, si nescis, pilaeo natus in antro est:"
            },
            {
                "verse": "Doctaque Pieriis ora rigavit aquis:"
            },
            {
                "verse": "Hic et terrificis Mars est velut alter in armis,"
            },
            {
                "verse": "Unde venit capiti laurea bina suo."
            },
            {
                "verse": "Surge igitur, magni sacras pete principis aedes,"
            },
            {
                "verse": "Laurigerum dicas carmen avere ducem."
            }
        ]
    ]
}