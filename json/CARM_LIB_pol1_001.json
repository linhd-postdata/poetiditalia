{
    "author": "carmina libraria",
    "title": "Polydorus Vergilius, proverbiorum libellus",
    "url": "http://www.poetiditalia.it/texts/CARM_LIB|pol1|001",
    "text": [
        [
            {
                "verse": "Polydori Vergilii ad librum suum epigramma"
            }
        ],
        [
            {
                "verse": "Ade liber genio Guidi suffultus et aura"
            },
            {
                "verse": "Recto ad feltranos tramite curre lares."
            },
            {
                "verse": "Si quem (praemoneo) tetricam subducere frontem"
            },
            {
                "verse": "In te nasutum Rhinoceronta vides;"
            },
            {
                "verse": "Aut tristis ronchos effundere saepe repandis"
            },
            {
                "verse": "Naribus et miro verba canina modo;"
            },
            {
                "verse": "Ne timeas: illi te displicuisse iuvato,"
            },
            {
                "verse": "Esses cui gratus si malus ipse fores."
            },
            {
                "verse": "Sis gravis huic ergo, simul invidiosus et asper"
            },
            {
                "verse": "Ast aliis quaeso iam bonus usque sies"
            },
            {
                "verse": "I, pete, sic Dominum quo non est doctior alter"
            },
            {
                "verse": "Aut armis maior nec pietate fuit."
            },
            {
                "verse": "Qui te magne Cato vel te gravitate Camille"
            },
            {
                "verse": "Praestat Nasicam vel probitate pium,"
            },
            {
                "verse": "Inclyte vel Caesar tibi nec clementia maior"
            },
            {
                "verse": "Qui (fateor) saevis hostibus aequus eras"
            },
            {
                "verse": "Huic igitur placeas: te hic amet foveatque clientem,"
            },
            {
                "verse": "Cuius ubique sacro numine tutus eris"
            },
            {
                "verse": "I citus: excipiet raptim nunc curre libelle"
            },
            {
                "verse": "Ad Dominum licet haud nobile munus eas"
            },
            {
                "verse": "Non hic agenoreas miratur namque lacernas"
            },
            {
                "verse": "Suspicit ast tantum qui valet ingenio."
            }
        ]
    ]
}