{
    "author": "Tifernate",
    "title": "hymnus in Trinitatem",
    "url": "http://www.poetiditalia.it/texts/TIFERNAT|trin|001",
    "text": [
        [
            {
                "verse": "Hic meliore lyra, maiori hic carmine Clio"
            },
            {
                "verse": "Adsis, sancta, precor; Nam parvi magna movemus,"
            },
            {
                "verse": "Atque Deum pariter trinum cantamus, et unum,"
            },
            {
                "verse": "Qui terram regit immensam, ventosque, fretumque,"
            },
            {
                "verse": "Et iubar, et currum solis, lunamque nitentem"
            },
            {
                "verse": "Stellarumque poli flexum, et sublimia tecta,"
            },
            {
                "verse": "Qui demum ingentes mundi moderatur habenas,"
            },
            {
                "verse": "Hic neque nascendo cepit, neque desinet unquam,"
            },
            {
                "verse": "Sanctus, et aeternus, nullo mutabilis aevo,"
            },
            {
                "verse": "Non hic a puero tulit incrementa pusillo,"
            },
            {
                "verse": "Non longo exhaustum spacio, tristemque senectam"
            },
            {
                "verse": "Persensit, quem semper habet, servatque vigorem"
            },
            {
                "verse": "Mendaces homines quorum facundia fuco"
            },
            {
                "verse": "Desuper inducto credi vel falsa coercet."
            },
            {
                "verse": "Ipsa sed in primis mentita est gnosia crete"
            },
            {
                "verse": "Idaeo commenta Iovem crevisse sub antro."
            },
            {
                "verse": "Si deus ut grai perhibent, erat ille deorum"
            },
            {
                "verse": "Tempora non varios illi distincta per annos,"
            },
            {
                "verse": "Decurrunt, qui cuncta simul praesentia cernit,"
            },
            {
                "verse": "Nescius occasum, postremo nescius ortum,"
            },
            {
                "verse": "Hic pater, hic magni solus dominator olympi,"
            },
            {
                "verse": "Sed patrem nemo certa sine prole vocabit,"
            },
            {
                "verse": "Mens igitur, nec parva loquor, foecunda parentis"
            },
            {
                "verse": "Germen ab aeterno, atque ante omnia saecula natum"
            },
            {
                "verse": "Maiestate parem genuit: qui sensile corpus"
            },
            {
                "verse": "Consilio patris archano, et mortalia sumpsit"
            },
            {
                "verse": "Ora sibi, atque hominum concretos induit arctus,"
            },
            {
                "verse": "Scilicet ut primae commissa ab origine gentis,"
            },
            {
                "verse": "Contractamque sua labem cum morte piaret."
            },
            {
                "verse": "Nuntius id propter coelo demissus ab alto:"
            },
            {
                "verse": "Qui castae divina tulit mandata puellae,"
            },
            {
                "verse": "Unde ea concepit, nostros mysteria sensus"
            },
            {
                "verse": "Alta dei superant, quare non singula sector,"
            },
            {
                "verse": "Sed quasi de pleno quaedam lego lilia campo,"
            },
            {
                "verse": "Et Christum peperit dictu mirabile virgo:"
            },
            {
                "verse": "Virgo alias ante omnes foelicissima matres."
            },
            {
                "verse": "Tum vero imperium mundi Romanus habebat,"
            },
            {
                "verse": "Tum dirae lites, tunc horrida bella tacebant,"
            },
            {
                "verse": "Tum tranquilla quies, tum pax erat alta per orbem."
            },
            {
                "verse": "Coelestem in terris expertem crimine vitam"
            },
            {
                "verse": "Inter mortales deus immortalis agebat."
            },
            {
                "verse": "Qui licet exemplum feret et pietatis imago."
            },
            {
                "verse": "Ac opera efficeret magnas miranda per urbes:"
            },
            {
                "verse": "Ut tamen ad iugulum nonnumquam ducitur agnus,"
            },
            {
                "verse": "Et tener innocuo respergit sanguine terram:"
            },
            {
                "verse": "Sic quoque vir sanctus morte est affectus acerba"
            },
            {
                "verse": "Usque adeo est hominum genus ingratumque nocensque,"
            },
            {
                "verse": "Huius ad interitum iniustum, caedemque nefandam"
            },
            {
                "verse": "Signa dedit manifesta quaedam atque horrentia mundus"
            },
            {
                "verse": "Maximus extemplo tonitru concussus olimpus,"
            },
            {
                "verse": "Inque die medio tenebris nox atra profundis"
            },
            {
                "verse": "Horruit, et nullo fulserunt sydera coelo."
            },
            {
                "verse": "Talia ne clarus spectaret crimina titan"
            },
            {
                "verse": "Deficit vultusque suos lucemque negavit."
            },
            {
                "verse": "Cum neque tunc ullae turbarent aera nubes"
            },
            {
                "verse": "Aurea nec phoebe prohibiret lumina fratris,"
            },
            {
                "verse": "Ipsa quoque immensis subito commota cavernis"
            },
            {
                "verse": "Horrendum intremuit sublato murmure tellus,"
            },
            {
                "verse": "Quin etiam lapides ingenti mole feruntur"
            },
            {
                "verse": "Sponte sua scissi, sanctorum multa virorum"
            },
            {
                "verse": "Rursus in antiquam redierunt corpore vitam,"
            },
            {
                "verse": "Interea manes Christus descendit ad imos,"
            },
            {
                "verse": "Atque animas insontes multorum inde recepit."
            },
            {
                "verse": "Ferrea non ipsi portarum obsistere claustra"
            },
            {
                "verse": "Evaluere deo non ullum occurrere robur"
            },
            {
                "verse": "Ut magno occursum Alcidae qui dicitur olim"
            },
            {
                "verse": "Tartareas adiisse domos infernaque regna,"
            },
            {
                "verse": "Si sacra cum rebus sunt admiscenda profanis."
            },
            {
                "verse": "Ille sed in vitam rediit post funera victor"
            },
            {
                "verse": "Tertia cum latum lux effulsisset in orbem,"
            },
            {
                "verse": "Cumque Palestina sese monstrasset in ora,"
            },
            {
                "verse": "Tandem immortali conscendit corpore coelum."
            },
            {
                "verse": "Hic pater aeternum spirans, et natus amorem"
            },
            {
                "verse": "Aequalem sibi."
            },
            {
                "verse": "Hic est ille Dei vigor, hic et spiritus ille est"
            },
            {
                "verse": "Purior et flammis volucri et pernicior aura,"
            },
            {
                "verse": "Qui solet in sanctas mentes et pectora labi,"
            },
            {
                "verse": "Quinque per electos est vates saepe locutus,"
            },
            {
                "verse": "Unde sit et numen trinum credamus et unum,"
            },
            {
                "verse": "Sed miseri simulacra deum qui vana colebant"
            },
            {
                "verse": "Et quibus obscura et tetra caligine caecis"
            },
            {
                "verse": "Contigit auctorem prorsus non noscere rerum"
            },
            {
                "verse": "Qui tantum vere est, cum vere caetera non sint"
            },
            {
                "verse": "Ex alio vitam quae nanciscuntur et ortum."
            },
            {
                "verse": "Namque quod est verum semper, quod semper et unum"
            },
            {
                "verse": "Idque sua quod sponte manet, propriaque viget vi"
            },
            {
                "verse": "Quod simplex, summeque bonum summeque beatum."
            },
            {
                "verse": "Tantopere humanis quaesitum mentibus hic est,"
            },
            {
                "verse": "Qui mortale genus terrena mole caducum"
            },
            {
                "verse": "Fecit, et aeternas caelestia semina mentes,"
            },
            {
                "verse": "Qui duo nascentum statuit primorda namque"
            },
            {
                "verse": "C ipio altricem sylvam rerumque parentem"
            },
            {
                "verse": "Quae generum in sese caperet simulacra creavit,"
            },
            {
                "verse": "Edidit et speciem quae cum prestantior esset"
            },
            {
                "verse": "Afferret pariter vitam rebusque decorem,"
            },
            {
                "verse": "E quibus hoc coelum, et quae nos elementa vocamus"
            },
            {
                "verse": "Corpora sub nostros demum venientia sensus"
            },
            {
                "verse": "Condidit, ac miro iunxit discordia nexu,"
            },
            {
                "verse": "Ipsumque omnigenis redimitum animantibus orbem"
            },
            {
                "verse": "Fecit ad exemplum mundi melioris et instar."
            },
            {
                "verse": "Quem postquam exacta perfectum reddidit arte"
            },
            {
                "verse": "Vim dedit ex illo produci caetera possent,"
            },
            {
                "verse": "Nam duo magna deus praefecit lumina mundo,"
            },
            {
                "verse": "Altera quae noctem curarent, altera lucem."
            },
            {
                "verse": "Multiplices lunae cursus lampada solis,"
            },
            {
                "verse": "Per duodena rotae gradientem limite signa,"
            },
            {
                "verse": "Cuius ob accessus varios, variosque recessus"
            },
            {
                "verse": "Certe alii menses aliae vertuntur et horae:"
            },
            {
                "verse": "Et Cererem tellus atque ipsa animantia gignit:"
            },
            {
                "verse": "Hinc pecudes animal mutum, rationis et expers,"
            },
            {
                "verse": "Hinc oriuntur aves, genus hinc atque omne ferarum"
            },
            {
                "verse": "Et quamcumque trahunt magno sub gurgite vitam,"
            },
            {
                "verse": "Hinc etiam stirpes quarum pars altera campos"
            },
            {
                "verse": "Pars iuga praetextu viridi montana coronat."
            },
            {
                "verse": "Hinc simul argenti fiunt aurique metalla,"
            },
            {
                "verse": "Quae genitor rerum magni moderator et orbis"
            },
            {
                "verse": "Scilicet ut maneant aeterna luce procurat."
            },
            {
                "verse": "Cuius et iniussu folium non excidit unum."
            },
            {
                "verse": "Non equidem credo nec plane assentior illis"
            },
            {
                "verse": "Qui minime curare Deum mortalia dicunt,"
            },
            {
                "verse": "Nam ni cura vigil caelestrum cuncta gubernent,"
            },
            {
                "verse": "Mox peritura petant discordia semina litem."
            },
            {
                "verse": "Ergo Dei imperium immensum atque immensa potestas"
            },
            {
                "verse": "Qui coeli quotiens specula despectet ab alta"
            },
            {
                "verse": "Et mare quod magnum est, et terras ordinis imas,"
            },
            {
                "verse": "Tartaraque a longe solo movet omnia nutu,"
            },
            {
                "verse": "Et licet invicto superentur caetera fato,"
            },
            {
                "verse": "Solus at ipse tamen pessum tenet omnia fata,"
            },
            {
                "verse": "Horribilesque suo compescit numine parcas."
            },
            {
                "verse": "Nec dubium qui cuncta deus dissolvere possit."
            },
            {
                "verse": "Et coelum et pelagus, simul et quas condidit auras"
            },
            {
                "verse": "Si velit ac globum penitus convellere terrae."
            },
            {
                "verse": "Sed pulchrum conservat opus pulcherrimus auctor"
            },
            {
                "verse": "Talis hic et tantus totum complectitur, atque"
            },
            {
                "verse": "Cum sit ubique tamen dictu mirabile nusquam est."
            },
            {
                "verse": "Nunc neque mortali fas quemquam cernere visu,"
            },
            {
                "verse": "Nec perferre potest acies humana tuendo."
            },
            {
                "verse": "Illud in exhaustrum et non aspirabile lumen"
            },
            {
                "verse": "Quo nihil est melius, certe maiusve putandum"
            },
            {
                "verse": "Sed furor est animo si quis comprendere sumit"
            },
            {
                "verse": "Posse Dei secreta putat vel promere lingua."
            }
        ],
        [],
        []
    ]
}