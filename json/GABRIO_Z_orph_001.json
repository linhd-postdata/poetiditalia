{
    "author": "Gabrio de' Zamorei",
    "title": "fragmenta ex Orphea",
    "url": "http://www.poetiditalia.it/texts/GABRIO_Z|orph|001",
    "text": [
        [
            {
                "verse": "Antoninus iustus erat, tamen ipse vocatus"
            },
            {
                "verse": "Est pius et totus Pius. Hoc speciale per orbem,"
            },
            {
                "verse": "Nomen erat nactus, per quod fortasse et omnis"
            },
            {
                "verse": "Cesar nomen habet passu similique parique:"
            },
            {
                "verse": "Imperium pietasque uno simul ordine vadunt,"
            },
            {
                "verse": "Utque premit rigidos onerosa corona capillos,"
            },
            {
                "verse": "Comprimat et mentem pietas, nec distet ab ipso"
            },
            {
                "verse": "Nomine res parto, sed res sit consona verbo."
            }
        ],
        [
            {
                "verse": "Sic fit quod in ordine primus"
            },
            {
                "verse": "Tu sis, teque sequar; fias tu maior amicus,"
            },
            {
                "verse": "Simque minor, tuque alter ego: sit velle duobus"
            },
            {
                "verse": "Unum, sitque <etiam> sic unum nolle duobus,"
            }
        ],
        [
            {
                "verse": "Non est verus amor nisi par, nam turpiter ardet"
            },
            {
                "verse": "Solus amans, ubi non alter amicus amat"
            }
        ],
        [
            {
                "verse": "Extat amicitie lex quod poscamus honesta,"
            },
            {
                "verse": "Iusteque dilecto mens det amico suo"
            }
        ],
        [
            {
                "verse": "Qua sumus hec etas puro que perstitit auro,"
            },
            {
                "verse": "Levis ad argentum postmodo cepit iter:"
            },
            {
                "verse": "Erea facta fuit subito celerique recursu"
            },
            {
                "verse": "Ad ferrum properans venit ab ere suo"
            }
        ],
        [
            {
                "verse": "In medio virtus inter rigidumque piumque"
            },
            {
                "verse": "Consistit, non molle nimis, non aspera querens"
            }
        ],
        [
            {
                "verse": "Iustus erat Nerva, quem cum reprehendit amicus"
            },
            {
                "verse": "Quod sibi subiectos nimio tractaret honore,"
            },
            {
                "verse": "Et quod non deceat par conversatio regem,"
            },
            {
                "verse": "Dicit: Amice, volo michi conversatio talis"
            },
            {
                "verse": "Sic cum privatis regi qualem ipse volebam,"
            },
            {
                "verse": "Dum privatus adhuc essem michi regibus esse"
            }
        ]
    ]
}