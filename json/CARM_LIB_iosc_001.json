{
    "author": "carmina libraria",
    "title": "Iohannes Scotus, commentaria in XII libros Metaphysicae Aristotelis",
    "url": "http://www.poetiditalia.it/texts/CARM_LIB|iosc|001",
    "text": [
        [
            {
                "verse": "Sulphureis lacubus latui sine nomine Scotus"
            },
            {
                "verse": "Hactenus: erexi sordidus inde caput."
            },
            {
                "verse": "Grandia non potuit sophiae dispendia sacrae"
            },
            {
                "verse": "Mauritius: tantum publica damna pati."
            },
            {
                "verse": "Nam rigidas removens salebras et sensa recludens"
            },
            {
                "verse": "Condita de barathro nobile traxit opus."
            },
            {
                "verse": "Quocirca impresso venio nunc clarus ab aere"
            },
            {
                "verse": "Scotus Mauritia quam bene lotus aqua"
            },
            {
                "verse": "Reddere multa mihi nil non maiora daturo"
            },
            {
                "verse": "Huic modo lector habes qui mea scripta colis."
            },
            {
                "verse": "Huc impelle ratem dubiam bene culta iuventus"
            },
            {
                "verse": "Si sapis.: haec quoniam docta terenda via est."
            }
        ]
    ]
}