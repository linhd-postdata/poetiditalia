{
    "author": "Coluccio Salutati",
    "title": "epitaphia",
    "url": "http://www.poetiditalia.it/texts/SALUTATI|epit|001",
    "text": [
        [
            {
                "verse": "Hoc de Corsinis tegitur sub marmore Thomas"
            },
            {
                "verse": "Moribus insignis et clara stirpe beatus"
            },
            {
                "verse": "Eximius doctor celebrato dogmate legum"
            },
            {
                "verse": "Prebuit hic patrie meliores inclitus annos"
            },
            {
                "verse": "In qua sepe tulit cunctos sublimis honores"
            },
            {
                "verse": "Moxq(ue) senex tota Christo se mente dicavit"
            },
            {
                "verse": "Virginis excelse miles mundumq(ue) relinquens"
            },
            {
                "verse": "Ecclesie presentis opus fabricamq(ue) domosq(ue)"
            },
            {
                "verse": "Fundavit sacris habitanda sororibus istis"
            },
            {
                "verse": "Obiit in MCCCLXVI die XXIII mensis februarii"
            }
        ],
        [
            {
                "verse": "Montis Carmeli de religione vetusta"
            },
            {
                "verse": "Raptus ad ecclesiam Fesuleamque mitram,"
            },
            {
                "verse": "Progenie celeber, virtute celebrior omni,"
            },
            {
                "verse": "Hoc de Corsinis marmore subtegitur"
            },
            {
                "verse": "Andreas Christi famulus de iure vocatus,"
            },
            {
                "verse": "Numinis eterni totus in obsequio,"
            },
            {
                "verse": "Virtutum cultor, pater auxiliator egenis,"
            },
            {
                "verse": "Exemplo vite mirus et eloquio"
            },
            {
                "verse": "Qui qualis fuerit miracula multa fatentur"
            },
            {
                "verse": "Que Deus ostendit corporis ad tumulum."
            },
            {
                "verse": "Luce obiit sexta Iani labentibus annis"
            },
            {
                "verse": "Septuaginta tribus Domini cum mille trecentis."
            }
        ],
        [
            {
                "verse": "Iste patris tumulus reverendi continet ossa"
            },
            {
                "verse": "Eccles<i>e Nerii fesulane antistitis unum"
            },
            {
                "verse": "Quem reliquos inter claros Corsina propago"
            },
            {
                "verse": "Enixa est patrie doctum celebremq(ue) probumq(ue)"
            },
            {
                "verse": "Canonice legis qui lucidus enucleator"
            },
            {
                "verse": "Equa lance suum voluit dare iura tribunal"
            },
            {
                "verse": "Quiq(ue) obiit quarta decima sub luce novembris"
            },
            {
                "verse": "Christi annis septem undecies post milletrecentos"
            }
        ]
    ]
}