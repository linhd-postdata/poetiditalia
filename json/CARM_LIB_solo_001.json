{
    "author": "carmina libraria",
    "title": "Solomonis Proverbia et Ecclesiastes, per D. Alvarum Gomes et Eobanum Hessum",
    "url": "http://www.poetiditalia.it/texts/CARM_LIB|solo|001",
    "text": [
        [
            {
                "verse": "Hie. Britonius ad lectorem"
            }
        ],
        [
            {
                "verse": "Quae Solomon diffusa nimis verbisque solutis"
            },
            {
                "verse": "Ordine tam stricto carminis iste canit,"
            },
            {
                "verse": "Quam sapientem igitur veterem reputaveris illum,"
            },
            {
                "verse": "Iure novum hunc doctum tam modo lector habe."
            },
            {
                "verse": "Dum legit fructus operis, non linquere flores"
            },
            {
                "verse": "Cernitur, arte decus pinxit utrumque gravi."
            },
            {
                "verse": "Usque adeo ut dubium est quid sit cognoscere maius"
            },
            {
                "verse": "Istius ingenium vel Solomonis opus."
            },
            {
                "verse": "Qui legit hanc hominis seriem, dementit ad altos"
            },
            {
                "verse": "Si superos vitae carpere nescit iter."
            }
        ]
    ]
}