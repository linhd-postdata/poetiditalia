{
    "author": "Francesco Uberti",
    "title": "ad Cassandram Fidelem",
    "url": "http://www.poetiditalia.it/texts/UBERTI|carm|001",
    "text": [
        [
            {
                "verse": "ad virginem Venetam Cassandram Fidelem philosophantem Franciscus Ubertus"
            },
            {
                "verse": "Sis felix, nostrumque leves, Cassandra, laborem"
            },
            {
                "verse": "Ac mihi qua sit iter, ducat quod fontis ad undam"
            },
            {
                "verse": "Pierii, monstrare velis. Nam virgo per aequor"
            },
            {
                "verse": "Venimus, ut liceat doctas audire sorores"
            },
            {
                "verse": "Si datur hoc per te facilis modo Nympha roganti,"
            },
            {
                "verse": "Qualiscumque canet laudes tibi nostra Thalia."
            },
            {
                "verse": "Nam sexum super egressa es virtute, virago,"
            },
            {
                "verse": "Tum celeri (mirum) studio. Hinc doctissima dici"
            },
            {
                "verse": "Iure potes; sed quam memorem te, virgo pudica?"
            },
            {
                "verse": "An quae diva? Refer. An quae tu forte Sibylla?"
            },
            {
                "verse": "Eveniunt quando haec divum haud sine numine! Nympha,"
            },
            {
                "verse": "Vive, lege ac magnum scribens tibi nomen adopta."
            }
        ],
        [
            {
                "verse": "ad virginem Venetam Cassandram Fidelem philosophantem Franciscus Ubertus"
            },
            {
                "verse": "Virginei Cassandra chori doctissima virgo"
            },
            {
                "verse": "O princeps sexus gloria et huius have!"
            },
            {
                "verse": "Flaminius de te noster miranda canebat;"
            },
            {
                "verse": "Ut sunt, illa mihi credere libet."
            },
            {
                "verse": "Vera quidem credens mirorque et gratulor urbi"
            },
            {
                "verse": "Quae te progenuit candida virgo tuae."
            },
            {
                "verse": "Quid ni? Splendor enim patriae Cassandra potentis"
            },
            {
                "verse": "Si cadat infelix; si modo livor, eris."
            },
            {
                "verse": "O, quantum est? Doctos facunda ex tempore virgo"
            },
            {
                "verse": "De studiis audes semper adire viros."
            },
            {
                "verse": "Praestat opem Pallas, quam tu colis inclyta Nympha"
            },
            {
                "verse": "Hinc magni freta es viribus ingenii."
            },
            {
                "verse": "Virgo felix Cumeae saecula vatis"
            },
            {
                "verse": "O Veneti vivas maxima fama soli."
            }
        ]
    ]
}