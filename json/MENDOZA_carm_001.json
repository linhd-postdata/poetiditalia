{
    "author": "Francesco Mendoza",
    "title": "carmen ad Varchium",
    "url": "http://www.poetiditalia.it/texts/MENDOZA|carm|001",
    "text": [
        [
            {
                "verse": "ad Benedictum Varchium"
            },
            {
                "verse": "Dum tu Romana, Varchi, Thuscaque Thalia"
            },
            {
                "verse": "Haec calcata tuis tesqua canis pedibus,"
            },
            {
                "verse": "Tescua Palatinis olim praelata potentum"
            },
            {
                "verse": "Aedibus a claris religione viris,"
            },
            {
                "verse": "Nec sinis in caeca magnos caligine volvi"
            },
            {
                "verse": "Heroas, lucem sed trahis in mediam"
            },
            {
                "verse": "Insignem geminae ostendis te munere linguae"
            },
            {
                "verse": "Doctrinae insignem cum pietate pari."
            },
            {
                "verse": "At quod nostra cupis gestis aequare priorum,"
            },
            {
                "verse": "Gesta patrum cupio, non minus ipse quidem"
            },
            {
                "verse": "Tempora, sed nostris obstant conatibus aegra."
            },
            {
                "verse": "In quae non nostro consilio incidimus"
            },
            {
                "verse": "Quod si me indutum laqueis laxavero forsan"
            },
            {
                "verse": "Non indigna geram quae referenda putes."
            }
        ],
        [
            {
                "verse": "ad Franciscum Mendotium Cardinalem amplissimum"
            },
            {
                "verse": "Dum tecum, Francisce, alta haec fastigia coelo"
            },
            {
                "verse": "Vicinus sanctis quondam habitata viris,"
            },
            {
                "verse": "Ascendo miransque illos laudoque coloque."
            },
            {
                "verse": "Haec tibi dixisse est nisus Apollo mihi,"
            },
            {
                "verse": "Mendoti, quo nil sincerius aut mage verax"
            },
            {
                "verse": "Nec coelo quod sit gratius orbis habet,"
            },
            {
                "verse": "Quandoquidem stirps clara atavum prolixaque dona"
            },
            {
                "verse": "Fortunae ac summo proximus iste gradus,"
            },
            {
                "verse": "A studiis non te potuere adducere nostris"
            },
            {
                "verse": "Divini functum muneris officio."
            },
            {
                "verse": "Nam modo Aristotelis divi, modo scripta Platonis"
            },
            {
                "verse": "Assidua volvis nocte dieque manu,"
            },
            {
                "verse": "Macte, vir ingenio macte, et virtutibus una haec,"
            },
            {
                "verse": "Una inquam heroas ducit ad astra via."
            }
        ],
        []
    ]
}