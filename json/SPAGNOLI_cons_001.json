{
    "author": "Battista Mantovano",
    "title": "consolatio super morte Collae",
    "url": "http://www.poetiditalia.it/texts/SPAGNOLI|cons|001",
    "text": [
        [
            {
                "verse": "CONSOLATIO IN MORTE COLLAE ASCULANI.AD IOANNEM BAPTISTAM REFRIGERIUM"
            }
        ],
        [
            {
                "verse": "Dulce Refrigeri Vatum decus Aoniorum"
            },
            {
                "verse": "Qui veteres rivos bibis et nova flumina Phoebi,"
            },
            {
                "verse": "Dulciloquus laurae vates ubi proluit ora,"
            },
            {
                "verse": "Extinctum nostra dici testudine collam"
            },
            {
                "verse": "Poscis, et antiquae me regna revisere Dirces"
            },
            {
                "verse": "Oblitum per iter, lucosque subire silentes"
            },
            {
                "verse": "Rupit ubi sanctos monstri gravis ungula fontes."
            },
            {
                "verse": "Cogit amor parere, tamen grave pondu abhorret,"
            },
            {
                "verse": "Debilis, et tardi sensus sibi conscia virtus."
            },
            {
                "verse": "Ingrediar quasi nauta fretum cui nulla secundat"
            },
            {
                "verse": "Aura, legam remis, donec ferat Aeolus austros."
            },
            {
                "verse": "Rore Meduseo quisquis perfusus et arte"
            },
            {
                "verse": "Fretus Apollinea vult digno extollere cantu"
            },
            {
                "verse": "Ex oculis raptum praesenti funere Collam,"
            },
            {
                "verse": "Diffusum lateque patens se mittit in aequor"
            },
            {
                "verse": "Non nisi consumptis subiturus littora remis."
            },
            {
                "verse": "Hic vir erat, quem dum terras pietate carentes"
            },
            {
                "verse": "Flaminiamque premi civilibus oram"
            },
            {
                "verse": "Vidissent superi, quorum ossa Bononia sacris"
            },
            {
                "verse": "Aedibus obserat, fractis misere daturum"
            },
            {
                "verse": "Rebus opem, superis etenim tutela piorum est."
            },
            {
                "verse": "Hic vir erat similem raro cui nostra tulerunt"
            },
            {
                "verse": "Tempora, cordate servans, in pectore mentem"
            },
            {
                "verse": "Innocuam, longo rerum prudentior usu,"
            },
            {
                "verse": "Consilio bonus, ore potens, pietatis et aequi"
            },
            {
                "verse": "Publicus assertor, doctrinarum atque leporum"
            },
            {
                "verse": "Hospitium, redimendum hederis et virgine Phoebi."
            },
            {
                "verse": "Eximius foris atque domi, bellumque togamque"
            },
            {
                "verse": "Ante alios doctus, doctus componere pacis"
            },
            {
                "verse": "Ocia, civiles iras compescere doctus,"
            },
            {
                "verse": "Praecipites levis vulgi sedare tumultus."
            },
            {
                "verse": "Illaesum servare inopem, succurrere egeno."
            },
            {
                "verse": "O quoties rixas, quotiens surgentia pugnae"
            },
            {
                "verse": "Germina succidit, primoque repressit in ortu."
            },
            {
                "verse": "Saepe recrudescens odium fracturus in arma"
            },
            {
                "verse": "Prosiliit, clausitque fera bella periclo,"
            },
            {
                "verse": "Neve forent orbi prole, parentes"
            },
            {
                "verse": "Fecit, et obscuro mortis de limine rapta"
            },
            {
                "verse": "Duxit ad afflictas sua dulcia pignora matres."
            },
            {
                "verse": "O quoties vetuit tristes incedere pompas"
            },
            {
                "verse": "Funeris et ferri terres per compita taedas."
            },
            {
                "verse": "Si modo lex esset qualis fuit ante Latinis,"
            },
            {
                "verse": "Cingere frondenti victricia tempora quercu"
            },
            {
                "verse": "Belligero civem si quis servasse ab hoste,"
            },
            {
                "verse": "O quoties decus hoc, quoties haec gloria Collam"
            },
            {
                "verse": "Insignisset, honor nulli datus iste fuisset"
            },
            {
                "verse": "Saepius, a teneris ita se assuefecerat annis."
            },
            {
                "verse": "O dignum Pylios hominem qui vinceret annos,"
            },
            {
                "verse": "Et qui Chalcidicae vatis transcenderet aevum."
            },
            {
                "verse": "Omne bonum paucis properans elabitur horis,"
            },
            {
                "verse": "Invisasque domos hominumque pollutaque linquens"
            },
            {
                "verse": "Limina, syncerum petit unde recesserat orbem,"
            },
            {
                "verse": "Non secus ac variis amissi fontibus amnes"
            },
            {
                "verse": "In magnum refluo volvuntur Nerea cursu."
            },
            {
                "verse": "Nam quod amant superi procula tellure lutoque"
            },
            {
                "verse": "Ad sese in sublime levant, terrenaque regna"
            },
            {
                "verse": "Egregiis spoliant animis, Dictaea corona,"
            },
            {
                "verse": "Iulia flamma, puer Phrygius, Iovis hispida nutrix"
            },
            {
                "verse": "Et fera quae circa Ripheum volvitur axem"
            },
            {
                "verse": "Hoc docuit, testantur idem nova funera Collae."
            },
            {
                "verse": "Et quicquid placuit superis rapit arduus aether."
            },
            {
                "verse": "Et licet Asculiae veniens a moenibus urbis"
            },
            {
                "verse": "Fregit ubi Aeacidem Romana potentia Pyrrhum"
            },
            {
                "verse": "Advena Flaminiis foret et novus incola campis,"
            },
            {
                "verse": "Felsinea tamen urbe donatus adibat"
            },
            {
                "verse": "Concilium patrum, et consulta arcana senatus"
            },
            {
                "verse": "Sex deni, quae Felsineis est summa potestas."
            },
            {
                "verse": "Hic plebem, populum ac patres gentemque sequutus"
            },
            {
                "verse": "Bentivolam genus excellens et amabile nomen,"
            },
            {
                "verse": "Magna quidem, meritis tamen et virtute minora"
            },
            {
                "verse": "Dona tulit, patriaeque suae decus attulit ingens."
            },
            {
                "verse": "Venit ad exequias et lamentabile funus"
            },
            {
                "verse": "Turba frequens animi lachrymis testata dolorem."
            },
            {
                "verse": "Vix aliunt tantis flevit singultibus unquam"
            },
            {
                "verse": "Felsina, vix tanto fuit unquam naufraga luctu."
            },
            {
                "verse": "Germanum flevere patres, flevere minores"
            },
            {
                "verse": "Patronum, miseri atque inopes flevere parentem."
            },
            {
                "verse": "Qualis enim ardenti quum Delius ignea curru"
            },
            {
                "verse": "Herculea premit ora ferae morientibus herbis"
            },
            {
                "verse": "Rivus, et altivolis cribrati nubibus imbres,"
            },
            {
                "verse": "Hic vir erat talis miseris et egentibus, ante"
            },
            {
                "verse": "Quam foret illius facies tua funere tristis."
            },
            {
                "verse": "Affuit Hannibalis proles pulcherrimus Heros"
            },
            {
                "verse": "Et patria priceps et lebertatis amator,"
            },
            {
                "verse": "Ignea dentatae cui sunt insignia serrae"
            },
            {
                "verse": "Et veteris moesto lachrymas in funere amici"
            },
            {
                "verse": "Fudit, et inferias tristi decoravit honore."
            },
            {
                "verse": "Sic nostras fugit ille domos, fruituraque coelo"
            },
            {
                "verse": "Mens abit in terris spolium mortale relinquens."
            },
            {
                "verse": "Tu Collam Baptista gravi moerore sepultum"
            },
            {
                "verse": "Prosequeris, lachrymisque modum non ponis, amati"
            },
            {
                "verse": "Fata senis plorans longo sine fine dolore."
            },
            {
                "verse": "Hactenus est flevisse satis, decet ocia fessis"
            },
            {
                "verse": "Reddere luminibus, longum suspiria tempus"
            },
            {
                "verse": "Increpat, hoc animo forti negat esse decorum."
            },
            {
                "verse": "Hoc potius muliebre opus est, et molle, quod omnes"
            },
            {
                "verse": "Magnanimi fortesque viri damnabile dicant."
            },
            {
                "verse": "Hoc est more ferae sensum sine lege vagantem"
            },
            {
                "verse": "Post habita ratione sequi. Si tristia ferre"
            },
            {
                "verse": "Non potes, humanis opus est discedere rebus."
            },
            {
                "verse": "E vita migrare opus est, quia vita dolorum"
            },
            {
                "verse": "Est pelagus, fons curarum, sententia laborum,"
            },
            {
                "verse": "Quid te inconsulte pergis macerare? Quid omnes"
            },
            {
                "verse": "Perdis in hoc casu lachrymas, quasi nulla supersint"
            },
            {
                "verse": "Tempora, quae poscant lachrymas, foecunda malorum"
            },
            {
                "verse": "Sors tibi multa parat luctu non flenda minori."
            },
            {
                "verse": "Paulatim lamenta move, nec libera curis"
            },
            {
                "verse": "Lora dato, totosque sinus ne pende querelis."
            },
            {
                "verse": "Una dies homini non est ploranda, sed aetas."
            },
            {
                "verse": "Moerori gemitus aliquot servare futuro"
            },
            {
                "verse": "Ne pigeat, lugubre aliquid lux altera portat."
            },
            {
                "verse": "Quod doleas aurora dabit tibi crastina semper."
            },
            {
                "verse": "Colla tibi lachrymis volat in sublime relictis,"
            },
            {
                "verse": "Atque leves hominum curas vanosque timores"
            },
            {
                "verse": "Mortis et insanum vitae inconstantis amorem"
            },
            {
                "verse": "Mirantem pudet his tantum latuisse sub umbris,"
            },
            {
                "verse": "Stulticiae pudet humanae, mens ebria quando"
            },
            {
                "verse": "In membris habitata mortalibus, omnia visu"
            },
            {
                "verse": "Prospicit obliquo, nec coelum agnoscere, nec se"
            },
            {
                "verse": "Scire potest, moles terreni corporis aufert"
            },
            {
                "verse": "Iudicium, plorat quae sunt ridenda, pavetque"
            },
            {
                "verse": "Profutura, cupit nocitura, ignara futuri,"
            },
            {
                "verse": "Interitus studiosa sui, labat, ambigit errat."
            },
            {
                "verse": "Vilibus exemplis res insinuare latentes"
            },
            {
                "verse": "Cogimur, ex minimis deprendere maxima fas est."
            },
            {
                "verse": "Si qua ovis in tenebris et opaco semper ovili"
            },
            {
                "verse": "Vixerat, ignoransque diem sub nocte senescat,"
            },
            {
                "verse": "Nec riguos unquam fontes nec amoena virentis"
            },
            {
                "verse": "Rura soli, neque florentes cognoverit agros."
            },
            {
                "verse": "Non volet obscuri trans pallida limina tecti"
            },
            {
                "verse": "Ferre pedes assueta fimo brevibusque latebris."
            },
            {
                "verse": "At quae graminei cognovit pascua campi"
            },
            {
                "verse": "Quae potavit aquas rivi salientis et amnes,"
            },
            {
                "verse": "Quaeque solet molli recubans in gramine natos"
            },
            {
                "verse": "Mirari inter se teneros colludere in herba,"
            },
            {
                "verse": "Et nondum natis praetendere cornibus iram,"
            },
            {
                "verse": "Mane memor ruris balatibus ostia crebris"
            },
            {
                "verse": "Pulsat, et ad campos rogat importuna reduci."
            },
            {
                "verse": "Sic quid mente polum fuerit transgressus, et altos"
            },
            {
                "verse": "Viderit aeterno fulgentes lumine campos"
            },
            {
                "verse": "Non metuit tua lingua Charon, non flumina Lethes."
            },
            {
                "verse": "Nec pavet ad triplicis latrantia guttura monstri."
            },
            {
                "verse": "Haec trepidant, quibus ignavos inscita sensus"
            },
            {
                "verse": "Lethaeis hebetat nebulis, quae in tartara prona"
            },
            {
                "verse": "Ora gerunt, nullumque tenent in pectore numen."
            },
            {
                "verse": "Aspice sydereum Paulus qui viderat axem"
            },
            {
                "verse": "Quam magno terrena contemnat, et ipsam"
            },
            {
                "verse": "Qua nihil est homini gravius quo pectore mortem"
            },
            {
                "verse": "Intentatam adeat, rigidos ut rideat enses."
            },
            {
                "verse": "Heu demens, heu mentis inops, heu luminis expers,"
            },
            {
                "verse": "Qui solas miratur opes telluris et undae."
            },
            {
                "verse": "Nec videt aethereus cur splendoribus orbis"
            },
            {
                "verse": "Luceat, et tentum cur sol ferat ore decorem."
            },
            {
                "verse": "Scilicet arrident nobis coelestia, nosque"
            },
            {
                "verse": "Laeta vocant, vultuque invitant astra sereno."
            },
            {
                "verse": "Nos bona sola rati nostro quae proxima sensus"
            },
            {
                "verse": "Dulcibus illecebris palpant, curare solutos"
            },
            {
                "verse": "Credimus haec eadem (tanta est dementia) manes."
            },
            {
                "verse": "Quae peiora colunt animae loca tartareumque"
            },
            {
                "verse": "Sub Phlegetonte chaos, vitales forsitan auras"
            },
            {
                "verse": "Ut fugiant tormenta volunt, iterumque subire"
            },
            {
                "verse": "Corpora, et aegra pati rursum moribundaque membra."
            },
            {
                "verse": "Sed quae foelices habitant immobile coelum"
            },
            {
                "verse": "Quasque sub obscuris cruciat brevis ignibus ardor"
            },
            {
                "verse": "Ut superos sine sorde petant, et in aethera functae"
            },
            {
                "verse": "Fecibus ascendant, remeandi in corpora nulla"
            },
            {
                "verse": "Cura movet, nullo vivendi ardore feruntur."
            },
            {
                "verse": "Illectae campis illae melioribus, istae"
            },
            {
                "verse": "Tempora ne pedant, et quo coelestis Olympi"
            },
            {
                "verse": "Inveniant breviora viae compendia ad arcem"
            },
            {
                "verse": "Accipe, et antiquos paulum reminiscere casus,"
            },
            {
                "verse": "Quos legisse etiam primo te credimus aevo."
            },
            {
                "verse": "Navibus instructis Euxina per aequora Colchi"
            },
            {
                "verse": "Et Asia Europam cursu petiere citato,"
            },
            {
                "verse": "Cum Medaea patrem fugiens tulit aurea secum"
            },
            {
                "verse": "Vellera, et occisi discerpsit viscera nati."
            },
            {
                "verse": "Curva diu postquam legerunt littora circum"
            },
            {
                "verse": "Remigio absumpto fessis iam puppibus isti"
            },
            {
                "verse": "Grandia conversis subierunt ostia proris."
            },
            {
                "verse": "Fluminis hospitibus ripae arrisere virentes,"
            },
            {
                "verse": "Et longe herboso vestiti gramine campi."
            },
            {
                "verse": "Pannoniis tandem regnis ratibusque relictis"
            },
            {
                "verse": "In loca venerunt agris contermina nostris,"
            },
            {
                "verse": "Illyricum iuxta pelagus, ripamque Timavi."
            },
            {
                "verse": "Miratique solum foelix foecundaque rura,"
            },
            {
                "verse": "Et nova regna magis Phoebo vicina calenti,"
            },
            {
                "verse": "Dedidicere lares patrios et frigida Ponti"
            },
            {
                "verse": "Rura, suasque alio sedes sub sole locarunt."
            },
            {
                "verse": "Et fluvio per quem fluctus liquere marinos"
            },
            {
                "verse": "Traxerunt quod adhuc retinent cognomen ab Istro."
            },
            {
                "verse": "Quodsi terra ferax et agri melioris imago"
            },
            {
                "verse": "Usque adeo Scythicae durissima pectora gentis"
            },
            {
                "verse": "Flexit, ut et dulcem patriam charosque penates"
            },
            {
                "verse": "Sponte sua linquens Italis consederit oris,"
            },
            {
                "verse": "Cur animas quae iam pedibus sublimia calcant"
            },
            {
                "verse": "Sydera, quasque brevi poena afflictura dolore"
            },
            {
                "verse": "Mittet in aethereos parvo post tempore cives"
            },
            {
                "verse": "Miramur natale solum contemnere, et omnem"
            },
            {
                "verse": "Progeniem post se terrena in luce relictam?"
            },
            {
                "verse": "Est etiam quare remeandi nulla libido est"
            },
            {
                "verse": "Manibus haec ratio, quod scilicet omnia norunt"
            },
            {
                "verse": "Saecla illuc pronis ut lubrica flumina lymphis"
            },
            {
                "verse": "In mare deferri, quod proxima sata suorum"
            },
            {
                "verse": "Esse vident, sperantque brevi se cernere functos"
            },
            {
                "verse": "Corpore, quos ardenter amant, ac cernere curant."
            },
            {
                "verse": "Adde quod assidue properantibus undique ad Orcum"
            },
            {
                "verse": "Ex tellure animis quos carcere fata relaxant,"
            },
            {
                "verse": "Quicquid agunt vivi in terris et in aequore discunt."
            },
            {
                "verse": "Dic age, cum luteo fractis e corpore vinclis"
            },
            {
                "verse": "Evolvat in tenues liberiam spiritus auras,"
            },
            {
                "verse": "Utque aiunt morimur gelidosque relinquimus artus,"
            },
            {
                "verse": "Quae bona vel potius quae non mala perdimus? Errat"
            },
            {
                "verse": "Quisquis in hoc aliquid terreni fornice mundi"
            },
            {
                "verse": "Syncerum putate esse bonum. Chaos omnia in unum"
            },
            {
                "verse": "Haec humana Deus grandi confudit acervo,"
            },
            {
                "verse": "Tristia cum laetis glomerans simul omnia miscens,"
            },
            {
                "verse": "Ne pax hoste carens transiret in ocia somno"
            },
            {
                "verse": "Dedita, ne nostros sopiter inertia sensus."
            },
            {
                "verse": "Ut cecinit solers rerum speculator Homerus,"
            },
            {
                "verse": "Iuppiter ante suum statuit duo dolia limen."
            },
            {
                "verse": "Laevum felle, dextrum capit aurea mella."
            },
            {
                "verse": "Quando leves animae celeri per sydera lapsu"
            },
            {
                "verse": "Ingrediuntur iter, veniuntque in noxia membra,"
            },
            {
                "verse": "Sunt quae caerulei cratera et pocula fellis"
            },
            {
                "verse": "Sunt quae mixta bibant cum glauco mella veneno."
            },
            {
                "verse": "Mel nulli sine felle datur, quia pura voluptas"
            },
            {
                "verse": "Mortales pertaesa domos et perfida regna"
            },
            {
                "verse": "Postquam cesserunt Iove principe saecula patris"
            },
            {
                "verse": "Fugit in aethereos naturae simplicis ignes."
            },
            {
                "verse": "Fugit, et huc dixit nunquam sine matre redibo."
            },
            {
                "verse": "Mater ei fuit Erigone, quae innoxia rexit"
            },
            {
                "verse": "Saecula, quae fugit scelus indignata nefandum."
            },
            {
                "verse": "Sunt quoque qui memorent animas, cum sydera lapsu"
            },
            {
                "verse": "Praetereunt volucri, moribundaque membra subintrant,"
            },
            {
                "verse": "A stellis trahere affectus habitusque malignos."
            },
            {
                "verse": "Et dare Saturnum lachrymas, mendacia fraudes"
            },
            {
                "verse": "Mercurium, coitus Venerem Mars dicitur iram,"
            },
            {
                "verse": "Sol risum, somnos nocturna infundere Luna."
            },
            {
                "verse": "Haec figmenta volunt hominem dum vescitur aura"
            },
            {
                "verse": "Aetherea non posse malis se absolvere, quando"
            },
            {
                "verse": "Ipse etiam nocet adversis in fluctibus aether."
            },
            {
                "verse": "Doctiloqui Vates animas oblivia Lethes"
            },
            {
                "verse": "Cur potare canunt, quando in mortalia rursum"
            },
            {
                "verse": "Corpora coguntur tristi descendere fato?"
            },
            {
                "verse": "Nempe quod istius non posse incommoda vitae"
            },
            {
                "verse": "Ferre putent illas, si colei gaudia et illud"
            },
            {
                "verse": "Dulce recordentur vitae genus, unde coactae"
            },
            {
                "verse": "Sunt labi ad miserae vana haec ludibria terrae."
            },
            {
                "verse": "Prosequar aerumnas veterumque antiqua malorum"
            },
            {
                "verse": "Principia, ex ipso sic sacra volumina cogunt"
            },
            {
                "verse": "Credere, ad humanas mentes labentia coelo."
            },
            {
                "verse": "Prima Deum priscis legitur discordia chartis"
            },
            {
                "verse": "Coelituumque gravi motas in bella ruisse"
            },
            {
                "verse": "Seditione domos, aciesque in tartara victas"
            },
            {
                "verse": "Se turpi vertisse fuga, non noverat ante"
            },
            {
                "verse": "Bella recens mundus, prima hinc exordia pugnae."
            },
            {
                "verse": "Parvus adhuc et adhuc infans cunabula mundus"
            },
            {
                "verse": "Dum tenet, ex utero matris vix aedita proles,"
            },
            {
                "verse": "Nondum nata rudes animos acuebat ad arma."
            },
            {
                "verse": "Ista mali labes morbi haec contagia coelo"
            },
            {
                "verse": "Orta gravi terras divorum exempla sequentes"
            },
            {
                "verse": "Incendere igni ac magnis volvere ruinis."
            },
            {
                "verse": "Nec dilata lues in saecula plurima, bellum"
            },
            {
                "verse": "Gessit prima domus, fraternaque pectora primum"
            },
            {
                "verse": "Funestis accensa odiis docuere nepotes"
            },
            {
                "verse": "Hostiles armare manus, et stringere tela."
            },
            {
                "verse": "Mors modo nata suas tum primum exercuit iras,"
            },
            {
                "verse": "Atque suis niti coepit crudeliter armis."
            },
            {
                "verse": "Pugna fuit mortis genitrix, mors prima cruenta"
            },
            {
                "verse": "Ac violenta fuit, vitam natura sinebat"
            },
            {
                "verse": "Longius ire, odium impatiens cohibere furorem"
            },
            {
                "verse": "Non potuit, livor Stygia face concitus arsit."
            },
            {
                "verse": "Ipse etenim fratrem offendens se offendit, et ipsum"
            },
            {
                "verse": "Se premit fratrem perimens, quia corpora fratrum"
            },
            {
                "verse": "Corpus idem patris eiusdem sata semine eodem."
            },
            {
                "verse": "Non erat ensis adhuc, nec duri lamina ferri,"
            },
            {
                "verse": "Nullaque pinnatos feriebat machina muros."
            },
            {
                "verse": "Bella geri pugnis primi coepere sub aevo."
            },
            {
                "verse": "Hinc oritur pugnae nomen, mox aspera cornus,"
            },
            {
                "verse": "Faxineaeque ludes, aliaque ex arbore trunci"
            },
            {
                "verse": "Et rigidi silices atque usu praelia doctae,"
            },
            {
                "verse": "Arma fuere ferae. Vastus canis ibat in hostes."
            },
            {
                "verse": "Assuetus certare leo, depressa ferebant"
            },
            {
                "verse": "Cornua facturi semper duo vulnera tauri,"
            },
            {
                "verse": "Dente sues curvis pugnabant, unguibus ursi."
            },
            {
                "verse": "Inuentus mox usus, qui fraenata capistris"
            },
            {
                "verse": "Ora manu regere incoepit spumantia sessor:"
            },
            {
                "verse": "A longe conspectus eques non terga sedendo"
            },
            {
                "verse": "Visus equi premere, ast unum duo corpora corpus"
            },
            {
                "verse": "Credita, Centauros dici nova fecit imago."
            },
            {
                "verse": "Tum faber adductis accendere follibus ignes"
            },
            {
                "verse": "Coepit, et in gladios candens extendere ferrum,"
            },
            {
                "verse": "Vulnificique aciem chalybis praefigere ligno,"
            },
            {
                "verse": "Et telis armare manus ac tela veneno."
            },
            {
                "verse": "Tunc clypei, parmaeque breves, lituique, tubaeque"
            },
            {
                "verse": "Venere, et rauco stridentia cornua cantu,"
            },
            {
                "verse": "Tum didicit Calaber sonipes Cataphractus in hostem"
            },
            {
                "verse": "Currere, et armatos equites in praelia ferre."
            },
            {
                "verse": "Oppida tum fossis circumdata, moenibus urbes"
            },
            {
                "verse": "Et procula duectae peregrino a littore merces."
            },
            {
                "verse": "Tunc abies montana fretum sulcavit, et alnus"
            },
            {
                "verse": "Incrementa mali tepefactis sanguine terris."
            },
            {
                "verse": "Tunc etiam nostra rubuerunt aequora caede."
            },
            {
                "verse": "Tum procerum delecta manus, tum Typhis et Argon,"
            },
            {
                "verse": "Inclyta Phryxaeae petierunt praemia lanae."
            },
            {
                "verse": "Iam nullus sine caede locus, pax nulla per aequor,"
            },
            {
                "verse": "Nulla quies terris, totum scelus occupat orbem."
            },
            {
                "verse": "Tristia quid memorem Thesaeae carbasa prorae?"
            },
            {
                "verse": "Quid patris interitum Thesei? Quid Cnosia virgo"
            },
            {
                "verse": "Te referam, quam durus amans pro munere vitae"
            },
            {
                "verse": "Liquid in ignotis morituram atrociter oris?"
            },
            {
                "verse": "Quid iuvenem lacerum? Matrem quid Amazonia raptam,"
            },
            {
                "verse": "Confusamque domum Priami, Troiamque ruentem?"
            },
            {
                "verse": "Quid genus Aeneadum? Quid nigri regna Darii"
            },
            {
                "verse": "Lapsa canam? Quid rapta Ducis tentoria Pori?"
            },
            {
                "verse": "Quid siculum Libyco spumantem sanguine Pontum?"
            },
            {
                "verse": "Praetereo Gallorum ausus, Italosque tumultus,"
            },
            {
                "verse": "Arma Tagi taceo, profugum pavoque latentem"
            },
            {
                "verse": "Navigio Xerxem, totum qui abscondere aequor"
            },
            {
                "verse": "Puppibus, et latos armato milite campos."
            },
            {
                "verse": "Te quoque praetereo tua quem pulcherrima proles"
            },
            {
                "verse": "Misit in arma senem luctuque affecit amaro"
            },
            {
                "verse": "Rex Solymi venerande soli, tua gloria tantis"
            },
            {
                "verse": "Obscurata malis, nisi te miserata fuissent"
            },
            {
                "verse": "Numina in aeternam visa est descendere noctem:"
            },
            {
                "verse": "Dicite Agenoris infoelicissima Thebae"
            },
            {
                "verse": "Classica, et accensos in mutua vulnera fratres."
            },
            {
                "verse": "Quid sibi vult Progne pectus signata cruentum?"
            },
            {
                "verse": "Quid Cyris turrita caput? Sua quaelibet aetas"
            },
            {
                "verse": "Quaelibet orbis habet regio monumenta malorum."
            },
            {
                "verse": "Neve putes solos includi hoc turbine reges,"
            },
            {
                "verse": "Foelicemque dari tecto sub paupere vitam,"
            },
            {
                "verse": "Nusquam tuta quies, regum sublimia tecta"
            },
            {
                "verse": "Pastorumque casas humiles malefida ruit sors."
            },
            {
                "verse": "Eschilus evadens hominum consortia solis"
            },
            {
                "verse": "Errabat campis, non illi regna, nec urbes,"
            },
            {
                "verse": "Nil a sorte datum quod perdere posset, habebat."
            },
            {
                "verse": "Carmen opes, et poma cibus, tectum fuit aether."
            },
            {
                "verse": "Ocia securo invidit dulcia vati,"
            },
            {
                "verse": "Et tandem incautum meditans qua falleret arte"
            },
            {
                "verse": "Invenit fortuna viam. Testudine lata."
            },
            {
                "verse": "Quam modo piscosa raptam de valle ferebat"
            },
            {
                "verse": "Aera per vacuum clauso Iovis armiger ungue,"
            },
            {
                "verse": "Percussum caput in patres, heu, quattuor acrum est:"
            },
            {
                "verse": "Et scarum in gelida sparsum est tellure cerebrum."
            },
            {
                "verse": "Reddere foelices fertur voluisse metellos,"
            },
            {
                "verse": "Sed vetuit rapidis ex ignibus eruta Pallas,"
            },
            {
                "verse": "Atque repentino mors intentata tumultu."
            },
            {
                "verse": "Incoepit prodesse homini, coepitque repente"
            },
            {
                "verse": "Poenituit, si inconstans, sic perfida semper."
            },
            {
                "verse": "Si quibus indulget multum, servatque tenorem"
            },
            {
                "verse": "Prosperitas, et blanda diu fortuna secundat,"
            },
            {
                "verse": "Formidanda magis, nam contrahit omnia unum"
            },
            {
                "verse": "Aspera, ut incautos uno magis obruat ictu."
            },
            {
                "verse": "Fata probant istud Samii metuenda tyranni"
            },
            {
                "verse": "Cui datus ex imis iterum fuit annulus undis."
            },
            {
                "verse": "Nam cum triste nihil sors semper amica tulisset,"
            },
            {
                "verse": "Experiar certe quaesit sors aspera dixit."
            },
            {
                "verse": "Et ridens percussis aquas adamante marinas."
            },
            {
                "verse": "Nec mora, Rhombus adest, escam ratus esse lapillum"
            },
            {
                "verse": "Prosequitur rictu, et gemmam vorat ore natantem:"
            },
            {
                "verse": "Forte superveniens piscator in aequora fundam"
            },
            {
                "verse": "Iactat, et inclusum piscem dat dona tyranno."
            },
            {
                "verse": "Ille auro simulat et rhombo gemmaque potitus"
            },
            {
                "verse": "Credidit in se aditum sorti non esse sinistrae."
            },
            {
                "verse": "Insidiis tandem captum crudelis Oroetes"
            },
            {
                "verse": "Iussit in excelso lapidosi vertice montis"
            },
            {
                "verse": "Affigi, praedamque feris avibusque relinqui."
            },
            {
                "verse": "Quid brevia incertae fugitivaque tempora vitae"
            },
            {
                "verse": "Stringimus? Aetatem properantia sydera nostram"
            },
            {
                "verse": "Diripiunt, meliorque prius pars occidit aevi."
            },
            {
                "verse": "Est tamen indoctum vulgus quae fallere possit"
            },
            {
                "verse": "Falsa boni species, quam qui comprendere frustra"
            },
            {
                "verse": "Nititur imprudens et spe se ludit inani,"
            },
            {
                "verse": "Hic est fallidicis sua qui quaesivit in undis"
            },
            {
                "verse": "Ora puer, modo flos, retinens cum nomine formam."
            },
            {
                "verse": "Apenninigenae prope saxea flumina Rheni,"
            },
            {
                "verse": "Sylva per umbrosas ubi surgit plurima valles,"
            },
            {
                "verse": "Vidimus humanae speciem vitaeque nescisque"
            },
            {
                "verse": "Hic quercus iacet annoso quae elanguit aevo,"
            },
            {
                "verse": "Hic procera abies, crebris quam lata securis"
            },
            {
                "verse": "Ictibus excudit, dum vox a rupibus altis"
            },
            {
                "verse": "Pulsa redit, resonatque aspris in cautibus Echo."
            },
            {
                "verse": "Hic alni, tiliaeque lenes, et fraxinus ingens,"
            },
            {
                "verse": "Praecipites iuxta ripas quae creverat alto"
            },
            {
                "verse": "Radicata solo, cum grandibus eruta saxis"
            },
            {
                "verse": "Procumbit glareae, atque comis cubat arida lapsis."
            },
            {
                "verse": "Glandiferas illic austri violentia phagos"
            },
            {
                "verse": "Stravit, arenoso implumis iacet aequore truncus."
            },
            {
                "verse": "Solivagis umbrosa feris habitacula quondam,"
            },
            {
                "verse": "Garrula frondoso dulces quae in culmine nidos"
            },
            {
                "verse": "Foverat, ablatum nemus admiratur, et umbras"
            },
            {
                "verse": "It quaesitum alias, aliisque cubilia ramis"
            },
            {
                "verse": "Fabricat, inque nova suspendit pignora fronde."
            },
            {
                "verse": "Sic homines in fata vocat non exitus idem."
            },
            {
                "verse": "Hic ruit ex alto praeceps, animamque gementem"
            },
            {
                "verse": "Exhalat collisus humi, subit ille ruinam"
            },
            {
                "verse": "Mole sub ingenti fractus, iacet obrutus undis"
            },
            {
                "verse": "Alter, equo labens alius perit, ilia contus"
            },
            {
                "verse": "Huic penetrat, tepidoque cadens rigat arma cruore."
            },
            {
                "verse": "Et tandem variis mors omnia casibus aufert,"
            },
            {
                "verse": "Quicquid alit tellus avida vorat improba fauce:"
            },
            {
                "verse": "Magna Deum mater grandi turrita corona"
            },
            {
                "verse": "Quae ligat Idaeo Libycos temone leones"
            },
            {
                "verse": "Quicquid inest nobis fluxum et mortale capaci"
            },
            {
                "verse": "Colligit in gremio, vitae nuda ossa futurae"
            },
            {
                "verse": "Servat, et implendos auris melioribus artus."
            },
            {
                "verse": "Quid iuvat assiduis curas augere querelis?"
            },
            {
                "verse": "Non revocant surdos hominum suspiria manes,"
            },
            {
                "verse": "Nostra nec extinctis possunt lamenta mederi."
            },
            {
                "verse": "Qui semel occiderit dulcesque reliquerit auras,"
            },
            {
                "verse": "Non illum nostri gemitus, non humida fletu"
            },
            {
                "verse": "Lumina, non pullati humeri, non plurima mente"
            },
            {
                "verse": "Caesaries, non ora situ squallentia turpi,"
            },
            {
                "verse": "Sed neque dona Deum templis oblata iuvabunt."
            },
            {
                "verse": "Hanc si forte duae legem fregere sorores"
            },
            {
                "verse": "Quae fratris potuere animam revocare sepulti,"
            },
            {
                "verse": "Non tamen haec nobis sunt expectanda, Deum rex"
            },
            {
                "verse": "Haec facit, et raros miracula servat in usus."
            },
            {
                "verse": "Ponite mortales curas, qui condidit orbem"
            },
            {
                "verse": "Ipse regat, sua pereant custodiat ipse."
            },
            {
                "verse": "Ipse gubernator sapiens, et amore paterno"
            },
            {
                "verse": "Res hominum curat quicquid descendat ab illo"
            },
            {
                "verse": "Ferre decet, nec enim quicquam dat inutile nobis."
            },
            {
                "verse": "Quare illum toties precibus pulsamus ineptis?"
            },
            {
                "verse": "Arbitrioque regi petimus coelestia nostro?"
            },
            {
                "verse": "Num coeli turbanda via est ne funera fratrum,"
            },
            {
                "verse": "Ne morbi eveniant, ne grandine vapulet hortus?"
            },
            {
                "verse": "Aspice quo cursu coelum, qua mole feratur."
            },
            {
                "verse": "Et cupis illa tuo tam ingentia corpora nutu"
            },
            {
                "verse": "Fraenari, legemque pati? Tu portio rerum"
            },
            {
                "verse": "Tam brevis et vilis, cui formidabilis una"
            },
            {
                "verse": "Est apis, insomnem pulices animalia rostri"
            },
            {
                "verse": "Tam tenuis, dictu indignum, quem reddere possunt,"
            },
            {
                "verse": "Flectere vis superos, et vincere fata precando?"
            },
            {
                "verse": "Ac revocare pios in olentia corpora manes?"
            },
            {
                "verse": "Cur retine, et toto noli insanire cerebro,"
            },
            {
                "verse": "Non puer Astyanax matri, non chara Creusa"
            },
            {
                "verse": "Redditur Aeneae, frustra sua pignora plorat"
            },
            {
                "verse": "Ausa nimis Niobe, frustra vocat Hectora mater."
            },
            {
                "verse": "Quid teris argutae nervos testudinis Orpheu?"
            },
            {
                "verse": "Quid canis ad surdos rapta pro coniuge manes?"
            },
            {
                "verse": "Fata redire vetant, et lex immobilis Orci."
            },
            {
                "verse": "Quid frustra Alcides puerum per littora et agros"
            },
            {
                "verse": "Quaeris Hylam? Dum te insano clamore fatigas,"
            },
            {
                "verse": "Ille inter dulces vitreo sub gurgite Nymphas"
            },
            {
                "verse": "Dormit, et affectus ridet mens libera nostros,"
            },
            {
                "verse": "Non secus ac provecti annis ridere solemus"
            },
            {
                "verse": "Infantes cum nocte pavent tenebrasque horrescunt."
            },
            {
                "verse": "Tu quoque quid surdum quondam florentis amici"
            },
            {
                "verse": "Quottidie irroras lachrymis Baptista sepulcrum?"
            },
            {
                "verse": "Crebra quid infestant aegrum suspiria pectus?"
            },
            {
                "verse": "Hos tantos animae luctus, suspiria nostra haec,"
            },
            {
                "verse": "Haec graviter lamenta ferunt, nam mutuus illis"
            },
            {
                "verse": "Est amor, est pietas, tolerantque incommoda tristi"
            },
            {
                "verse": "Nostra animo, cur ergo animas vexamus amicas?"
            },
            {
                "verse": "Forte times diras leges Acherontis avari"
            },
            {
                "verse": "Insignes pietate animas post fata subire,"
            },
            {
                "verse": "Exiliumque pati aeternum et sine fine dolorem."
            },
            {
                "verse": "Ne tibi ita illudas, neu rem turpem atque nefandam"
            },
            {
                "verse": "Hanc ascribe Deo, nihil haec nisi credere iniquum"
            },
            {
                "verse": "Crudelemque Deum, quo nil absurdius unquam"
            },
            {
                "verse": "Audiri dicive potest, natura Tonantis"
            },
            {
                "verse": "Quae summa est bonitas tantum scelus istud abhorret."
            },
            {
                "verse": "Si nescis, vitio sua sunt, et sunt sua laudi"
            },
            {
                "verse": "Praemia, nec tectis coeunt post fata sub hisdem"
            },
            {
                "verse": "Candidior Virtus, nitidoque simillima Phoebo,"
            },
            {
                "verse": "Et miserum scelus obscura fuligine tinctum."
            },
            {
                "verse": "Illa volans pulchrum tremulis caput inserit astris,"
            },
            {
                "verse": "Hoc pressum gravitate sua se in tartara condit."
            },
            {
                "verse": "Ista duas fecere domos, amplissima tecta,"
            },
            {
                "verse": "Orbe alio distincta animis habitacula nostris."
            },
            {
                "verse": "Vivimus hoc mixti, mixtique recedimus aevo."
            },
            {
                "verse": "Sed post fata Deus meritis loca debita fixit."
            },
            {
                "verse": "Coeli orbem centrumque soli distantia magnis"
            },
            {
                "verse": "Regna interstitiis, quorum confinia longe"
            },
            {
                "verse": "Ne coeant elementa suis quater orbibus arcent."
            },
            {
                "verse": "Sunt quos a vitio foedaque libidine ventris"
            },
            {
                "verse": "Blanditiae nullae, nullus divellere possit"
            },
            {
                "verse": "Laudis amor, nullus larium timor infernorum."
            },
            {
                "verse": "Et veluti sua lustra sues et olentia tecta"
            },
            {
                "verse": "Praeponunt regum laribus, quos nobile circum"
            },
            {
                "verse": "Vestit ebur, Pario tellus ubi marmore fulget,"
            },
            {
                "verse": "Sic hominum genus istud iners et inutile prorsus"
            },
            {
                "verse": "Ocia delicias, Veneres, convivia et omne"
            },
            {
                "verse": "Quod sensum delectat opus praeponit Olympo."
            },
            {
                "verse": "Hos procul a superis coelique decemplicis axe,"
            },
            {
                "verse": "Pellit ab aeterno Deus antra sonantia luctu."
            },
            {
                "verse": "Huc omnes quibus est nimium dominata voluptas"
            },
            {
                "verse": "Et divina quibus visa est nimis aspera virtus"
            },
            {
                "verse": "Degeneres animae quasi purgamenta feruntur."
            },
            {
                "verse": "Sunt quibus aspectu superi meliore dederunt"
            },
            {
                "verse": "Mitius ingenium, minus implicitumque tenebris,"
            },
            {
                "verse": "Corporeaque minus pressus caligine sensus."
            },
            {
                "verse": "Hi quanquam maiore animo nitantur ad astra"
            },
            {
                "verse": "Non tamen omne nefas possunt avertere, contra"
            },
            {
                "verse": "Conspirante orco, sensuque in bella vocante"
            },
            {
                "verse": "Saepe animum, saepe amissa rationis habena,"
            },
            {
                "verse": "Saepe velut ventis navem rapientibus extra"
            },
            {
                "verse": "Rectum iter rationem affectibus aegram."
            },
            {
                "verse": "Propterea functos vita contagia terrae"
            },
            {
                "verse": "Imbibitasque abolere opus est post funera sordes."
            },
            {
                "verse": "Hi subeunt Stygios amnes, errantque per umbras,"
            },
            {
                "verse": "Donec pestiferos mores et noxia vota"
            },
            {
                "verse": "Exuerint. Auro tandem quod in igne recoctum est"
            },
            {
                "verse": "Persimiles, lucem subeunt, et in aethera migrant."
            },
            {
                "verse": "Sunt quae coelesti perfusae nectare mentes"
            },
            {
                "verse": "In purgata magis labuntur corpora, quando"
            },
            {
                "verse": "Fortunata iuvant clementi sydera vultu."
            },
            {
                "verse": "His oritur coniunctus amor virtutis, et omnes"
            },
            {
                "verse": "Adversos superant invicto pectore casus,"
            },
            {
                "verse": "Et quia deberi norunt virtutibus astra,"
            },
            {
                "verse": "Lubrica derident mortalis tempora vitae."
            },
            {
                "verse": "Hos multis fortuna modis contraria iactat"
            },
            {
                "verse": "Non superat, Scopulorum instar fremitum maris omnem"
            },
            {
                "verse": "Immota qui mole ferunt, sub pondere nullo"
            },
            {
                "verse": "Deficiunt, etenim nullo pondere Virtus"
            },
            {
                "verse": "Consummata labat, moribunda et tabida membra"
            },
            {
                "verse": "Esse sciunt animi aeterni tectoria quaedam"
            },
            {
                "verse": "Non victura diu, ruituraque tempore parvo."
            },
            {
                "verse": "His coelum se sponte aperit, redeuntibus omnis"
            },
            {
                "verse": "Coelituum chorus assurgens occurrit, et altam"
            },
            {
                "verse": "More triumphali gaudens assumit in arcem."
            },
            {
                "verse": "His pater extremi qui summa cacumina mundi"
            },
            {
                "verse": "In stellante throno residens te annuit alta"
            },
            {
                "verse": "Fronte suam vultu sobolem confessus amico."
            },
            {
                "verse": "Aliger insignis gladio atque micantibus armis"
            },
            {
                "verse": "Atria qui servat, primoque in limine semper"
            },
            {
                "verse": "Excubat, et merita ingenti probat omnia lance,"
            },
            {
                "verse": "His quibus ad magni sublimia tecta Tonantis"
            },
            {
                "verse": "Panditur introitus, laetis ita vocibus inquit."
            },
            {
                "verse": "Vivite securi iam nunc, veterumque laborum"
            },
            {
                "verse": "Praemia percipite, et sedes implete beatas."
            },
            {
                "verse": "Discite quid pietas, et quid reverentia legum,"
            },
            {
                "verse": "Quid servasse fidem, quid flumina sancta subisse,"
            },
            {
                "verse": "Quid castae mundaeque manus a sanguine et auro,"
            },
            {
                "verse": "Quid coelo delatus honor, quid thura quid ignes"
            },
            {
                "verse": "Profuerint, gratesque pio persolvite regi."
            },
            {
                "verse": "Talibus ingressi coelestia limina dictis"
            },
            {
                "verse": "Immortale bibunt divorum pocula nectar"
            },
            {
                "verse": "Quantum quisque sitit, passim convivia, passim"
            },
            {
                "verse": "Quae nunquam pariunt alacres fastidia mensae."
            },
            {
                "verse": "Omnibus una fames, eadem sitis omnibus unae"
            },
            {
                "verse": "Sunt epulae cunctis, sed pars non omnibus aequa."
            },
            {
                "verse": "Transit in has igitur partes genus omne animarum."
            },
            {
                "verse": "Nam vel regna tenent quae purgatoria dicunt,"
            },
            {
                "verse": "Vel damnata malis nunquam cessantibus, aether"
            },
            {
                "verse": "Restat apex mundi, divum domus atque Tonantis."
            },
            {
                "verse": "Non habet in Collam ius tartarus. Illa repellunt"
            },
            {
                "verse": "Antra pias animas, fugit impia tartara Virtus,"
            },
            {
                "verse": "Et Phelgethontaeis nunquam fuit incola campis."
            },
            {
                "verse": "Vel superos adiit, vel certo temporis orbe"
            },
            {
                "verse": "Exulat, ut maculas lustralibus abluat undis."
            },
            {
                "verse": "Mox iter ingrediens qua primo lucifer orto"
            },
            {
                "verse": "Nunciat Indorum populis ascendere solem,"
            },
            {
                "verse": "Ibit aethereos orbes et in ardua templa,"
            },
            {
                "verse": "Qua duodena micant obliquo limite signa"
            },
            {
                "verse": "Transgressusque iugum coeli glacialis in altos"
            },
            {
                "verse": "Scandet, ubi loca lata carent vertigine, campos."
            },
            {
                "verse": "Quare age deposito luctu et moerore iacentem"
            },
            {
                "verse": "Tolle animum, pelle hanc Stygiam de pectore noctem,"
            },
            {
                "verse": "Regna nec invideas patriae melioris amico."
            },
            {
                "verse": "Nos quoque mortales cum vita exegerit annos,"
            },
            {
                "verse": "Ibimus in coetus illos, ubi gaudia plenis"
            },
            {
                "verse": "Evomit aequoribus nunquam moritura voluptas."
            },
            {
                "verse": "Thraicios imitare Getas, qui extrema suorum"
            },
            {
                "verse": "Laetitia celebrant et dulci funera cantu."
            }
        ]
    ]
}