{
    "author": "Antonio Possidio",
    "title": "epigramma Brunonis",
    "url": "http://www.poetiditalia.it/texts/POSSIDIO|epig|001",
    "text": [
        [
            {
                "verse": "Antonii Possidii Tergestini poetae laureati sacerdotisque iure consulti in opus sequens epigramma"
            }
        ],
        [
            {
                "verse": "Vnde opus egregium uenisti? E pectore diuum"
            },
            {
                "verse": "Arbitror, humanae nam nihil mortis habes."
            },
            {
                "verse": "Sunt diuini in te sensus: diuinaque uerba."
            },
            {
                "verse": "In lachrymas etiam saxea corda moues."
            },
            {
                "verse": "Fastidire facis nos haec mortalia tecta:"
            },
            {
                "verse": "Et superos tantum cogis adire sinus."
            },
            {
                "verse": "Thraicius uates mirabitur atque Sophocles:"
            },
            {
                "verse": "Schemate tam pulchro religiosa canis,"
            },
            {
                "verse": "Vade igitur, miseras coenoso e crimine mentes"
            },
            {
                "verse": "Ad nitidas Christi coge uenire domos."
            }
        ]
    ]
}