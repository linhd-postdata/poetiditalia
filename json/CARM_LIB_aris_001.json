{
    "author": "carmina libraria",
    "title": "Jodocus Clictove, introductio in metaphysicos libros Aristotelis",
    "url": "http://www.poetiditalia.it/texts/CARM_LIB|aris|001",
    "text": [
        [
            {
                "verse": "Ioannis Pelitarii in naturalis philosophiae commentationem ad lectorem carmen"
            }
        ],
        [
            {
                "verse": "Naturae liber est mundi pulcherrimus ordo"
            },
            {
                "verse": "Quem dignata Dei est scribere dextra manus."
            },
            {
                "verse": "Et quaecumque sinu caelum complectitur amplo"
            },
            {
                "verse": "Sunt quibus et talis pagina scripta notae."
            },
            {
                "verse": "Eiusdem phisicae voces et sensa recludit"
            },
            {
                "verse": "Qua duce naturam noscere cuique datur."
            },
            {
                "verse": "Doctus Anaxagoras hoc evolvisse volumen"
            },
            {
                "verse": "Fertur et Empedocles Bistoniusque senex."
            },
            {
                "verse": "Attamen hos omnis longo discrimine vincit"
            },
            {
                "verse": "Magnus Aristoteles et loca prima tenet."
            },
            {
                "verse": "Nam caeli penetrans summum telluri set ima"
            },
            {
                "verse": "Edocuit totus quicquid hic orbis habet."
            },
            {
                "verse": "Cuius opus physicum solito limatius omni"
            },
            {
                "verse": "Nube procul pulsa lucidiusque nitet."
            },
            {
                "verse": "Nam Stapulensis ei labor haud mediocre paravit"
            },
            {
                "verse": "Lumen et exeruit quae latuere prius."
            },
            {
                "verse": "Siqua tamen superant minus explorata legenti"
            },
            {
                "verse": "Quod novus adiecit portus aperta facit."
            },
            {
                "verse": "Ergo age naturae studium complectere lector"
            },
            {
                "verse": "Et clarum gemina luce revolve librum."
            }
        ],
        [
            {
                "verse": "Iodoci Clictovei Neoportiensis ad lectorem cohortatorium carmen"
            }
        ],
        [
            {
                "verse": "Quos caelestis amor, quos optima numina tangunt"
            },
            {
                "verse": "Huc vigili cura sollicitate animos."
            },
            {
                "verse": "Ecquae Stragirites caecis occlusa latebris"
            },
            {
                "verse": "Abdiderat clarum sunt habitura diem."
            },
            {
                "verse": "Perpete cum sitis animo et celestis origo"
            },
            {
                "verse": "Vos patriae et vestrum quaerite principium."
            },
            {
                "verse": "Huc, huc adsitis, mundi melioris adite"
            },
            {
                "verse": "Mente deos: illic vita beata sita est."
            },
            {
                "verse": "Si quid opis pennis, perparva hic mole libellus"
            },
            {
                "verse": "Suppetias vobis praesidiumque feret."
            }
        ]
    ]
}