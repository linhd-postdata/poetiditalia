{
    "author": "Alessandro Cortesi",
    "title": "carmen in laudem pontificatus Sixti IV",
    "url": "http://www.poetiditalia.it/texts/CORTESI|carm|001",
    "text": [
        [
            {
                "verse": "M CCCC L XXV . DIE . XXVII . FEBRUARII"
            }
        ],
        [
            {
                "verse": "Aurea si quando fuerint sua tempora mundo,"
            },
            {
                "verse": "Neverit et facili stamina Parca manu,"
            },
            {
                "verse": "Principe sub Xysto vigent ea tempora, rege"
            },
            {
                "verse": "Qualia Saturno secla fuisse ferunt."
            },
            {
                "verse": "Nunc ver perpetuum est, florent nunc omnia, regnat"
            },
            {
                "verse": "Relligio et sacra cum pietate fides;"
            },
            {
                "verse": "Nunc Astrea pios celo delapsa penatis"
            },
            {
                "verse": "Incolit et claras tollit in orbe faces."
            },
            {
                "verse": "Eripe te medio pravorum turba sacello,"
            },
            {
                "verse": "Est tibi nam sacra nullus in urbe locus."
            },
            {
                "verse": "Nunc virtus colitur, virtuti magna parantur"
            },
            {
                "verse": "Premia, nunc probitas maxima sceptra tenet."
            },
            {
                "verse": "Optima Saturni memorantur secla, poetae"
            },
            {
                "verse": "Illa canunt, nostris cernimus haec oculis."
            }
        ]
    ]
}