{
    "author": "Gabrio de' Zamorei",
    "title": "fragmenta ex libro poetico adolescientiae suae",
    "url": "http://www.poetiditalia.it/texts/GABRIO_Z|adol|001",
    "text": [
        [
            {
                "verse": "Dummodo delicti non sim conscius acti"
            },
            {
                "verse": "Arguat et dicat criminis esse reus"
            }
        ],
        [
            {
                "verse": "Verus amicus amat non uno tempore tantum;"
            },
            {
                "verse": "Omnia participat tempora verus amor"
            }
        ],
        [
            {
                "verse": "Pondera que defers minuit plerumque voluntas,"
            },
            {
                "verse": "Et grave sit quamvis hec leve prebet onus"
            }
        ],
        [
            {
                "verse": "Tunc ea cepit iter: fugio, fugit illa per umbras,"
            },
            {
                "verse": "Et nemoris frondes, dum fugit, illa movet;"
            }
        ],
        [
            {
                "verse": "Dic michi que virtus, dic que victoria certe est"
            },
            {
                "verse": "Marte quidem si sit femina victa tuo."
            },
            {
                "verse": "Dic michi que Veneris, dic que victoria amoris"
            },
            {
                "verse": "Subcumbat nisi quod femina victa viro."
            },
            {
                "verse": "<>"
            },
            {
                "verse": "<>"
            },
            {
                "verse": "Ergo vir esse velis nec sit victoria grata hec;"
            },
            {
                "verse": "Et te si vinces succubuisse puta"
            }
        ],
        [
            {
                "verse": "Non pereunt si qui morientia lumina claudunt;"
            },
            {
                "verse": "In melius mutat corpora nostra Deus"
            }
        ],
        [
            {
                "verse": "Nulla fides meritis dum laudat stultus; et omnis"
            },
            {
                "verse": "Laudibus, ut sapiens laudat, habenda fides."
            },
            {
                "verse": "Commendat quod quisque cupit: sapiente peritus"
            },
            {
                "verse": "Laudatur; stulti gloria stultus erit."
            },
            {
                "verse": "Laudat avarus opes; nichil esse potentius illis"
            },
            {
                "verse": "Credit, et hiis summum iudicat esse bonum."
            },
            {
                "verse": "Una probat Bacchus liquidas simul improbat undas"
            },
            {
                "verse": "Lascivus Veneris facta beata putat."
            },
            {
                "verse": "Hinc Venus ideo vicit sub iudice causam,"
            },
            {
                "verse": "Et prior in cunctis illa deabus erat."
            }
        ],
        [
            {
                "verse": "Cur tibi forma placet modicos que durat in annos?"
            },
            {
                "verse": "Fiet adhuc iuvenis, non dubitetur, anus."
            },
            {
                "verse": "Que tibi pre cunctis nunc nunc spectanda videtur"
            },
            {
                "verse": "Candida, purpureo leta colore suo,"
            },
            {
                "verse": "Aut cito deficiens morientia lumina claudet,"
            },
            {
                "verse": "Aut faciem rugis curva senecta dabit."
            }
        ],
        [
            {
                "verse": "In Iove crevit amor Dampnem cum curris haberet."
            }
        ],
        [
            {
                "verse": "Constiterant multique viri multeque puelle:"
            },
            {
                "verse": "Ille malo sicut convenit homo locus."
            },
            {
                "verse": "Hic breve lumen erat subite mortique paratum,"
            },
            {
                "verse": "Et facile ut quovis tolleret aura levis."
            },
            {
                "verse": "Finitis verbis, extingui lumina clamat,"
            },
            {
                "verse": "Et iubet ex voto capere quemque suam."
            }
        ],
        [
            {
                "verse": "Est michi grata magis, quam factum summa voluntas,"
            },
            {
                "verse": "Qui cum non possit munera ferre velit."
            }
        ],
        [
            {
                "verse": "Queritur Egistus quare sit factus adulter."
            },
            {
                "verse": "In prompto causa est: desidiosus erat."
            }
        ],
        [
            {
                "verse": "Non erit Egistus tutus quo regnet Orestes,"
            },
            {
                "verse": "Ultorem natum sentiet esse patris."
            }
        ],
        [
            {
                "verse": "Bononiensis amans nuper despectus ab una,"
            },
            {
                "verse": "Heu! sua precidit vulnere colla suo."
            }
        ],
        [
            {
                "verse": "Mirra patrem, natum formosa Samarimis olim"
            },
            {
                "verse": "Optat, et utramque concubuisse ferunt."
            }
        ],
        [
            {
                "verse": "Eolides ex fratre suo conceperat unum;"
            },
            {
                "verse": "Huncque parens escam iusserat esse feris."
            }
        ],
        [
            {
                "verse": "Sordescis ceno, plus es quoque sordida ceno,"
            },
            {
                "verse": "Volvis et involvis in tua membra lutum."
            }
        ],
        [
            {
                "verse": "Prospice quo iaces luto, lascive, profundo;"
            },
            {
                "verse": "Desine; sed tua virtus stet corde tuo"
            }
        ],
        [
            {
                "verse": "Hec lupa captat oves, captat furiosa capellas"
            },
            {
                "verse": "Nec satis est unam perdere possit ovem."
            },
            {
                "verse": "Cumque aliquem cepit, luteam petit improba vallem,"
            },
            {
                "verse": "Fert secum predam turpiter ipsa suam."
            }
        ],
        [
            {
                "verse": "Factus avis condam Tereus numeroque virorum"
            },
            {
                "verse": "Demitur, et facti causa libido fuit."
            }
        ],
        [
            {
                "verse": "Nemo vagos mentis motus admittere debet,"
            },
            {
                "verse": "Hiis delectari perdere tempus erit."
            }
        ]
    ]
}