{
    "author": "carmina libraria",
    "title": "Iohannes Fabricius, de maculis in sede observatis narratio",
    "url": "http://www.poetiditalia.it/texts/CARM_LIB|fabc|001",
    "text": [
        [
            {
                "verse": "epigramma ad autorem"
            }
        ],
        [
            {
                "verse": "Ergo Panomphaei facies pulcherrima Phoebi"
            },
            {
                "verse": "Obfuscata suis non careat maculis?"
            },
            {
                "verse": "Nec purae putae tueatur lucis honorem"
            },
            {
                "verse": "Quin partem hinc aliquam naevus et umbra ferant?"
            },
            {
                "verse": "Quis videt haec? Immo quotus haec non videt apertus"
            },
            {
                "verse": "Quamvis indicio res satis ipsa probet?"
            },
            {
                "verse": "Fabricii est acies, facies quae novit ad unguem"
            },
            {
                "verse": "Quotquot fert rutilis Uranie rotulis."
            },
            {
                "verse": "Hoc duce flammivomos ausis specularier orbes"
            },
            {
                "verse": "Cernere et illaesis mundi oculos oculis."
            },
            {
                "verse": "Hoc duce cognosces punctis varietur ut atris"
            },
            {
                "verse": "Circinet et proprio Sol super axe viam."
            },
            {
                "verse": "Dum docet ut tenui tanta haec magnalia charta"
            },
            {
                "verse": "Suscipias facili suspiciasque modo."
            },
            {
                "verse": "Ingenio lucem sic Phoebi foenerat umbrae"
            },
            {
                "verse": "Et mire tenebras vindicet a tenebris."
            },
            {
                "verse": "At tu (nam plusquam quae lyncis acumine pandis,"
            },
            {
                "verse": "Non celebrem Uraniae dia reperta novae?)"
            },
            {
                "verse": "Salve, Aquila ingenii, Pohebeium germen, ob ista"
            },
            {
                "verse": "Addita Olympiacis lumina luminibus."
            },
            {
                "verse": "Sol faciet veri, vero quem lumine claras"
            },
            {
                "verse": "Ne maculent maculas fascina scaeva tuas;"
            },
            {
                "verse": "Sed te perpetuis aeternet Fama quadrigis"
            },
            {
                "verse": "Quam semel ingenio bis solida arte meres."
            },
            {
                "verse": "Georgius Tisenius"
            }
        ]
    ]
}