{
    "author": "carmina libraria",
    "title": "Caspar Muller, quaestiones miscellaneae",
    "url": "http://www.poetiditalia.it/texts/CARM_LIB|mull|001",
    "text": [
        [
            {
                "verse": "ad clarissimum Gasparum Mullerum in iure utroque licentiandum amicum faventissimum"
            }
        ],
        [
            {
                "verse": "Qui cluis Aonidum iustissima cura, Themistos"
            },
            {
                "verse": "Gloria, non vanum Pallados esse decus,"
            },
            {
                "verse": "Mens Mullere mihi Sancaeo concita nisu"
            },
            {
                "verse": "Temperet indignos ad tua festa modos."
            },
            {
                "verse": "Non per acetosam qui possent ire per aurem,"
            },
            {
                "verse": "Non queis Mnemosyne, non quibus astra favent;"
            },
            {
                "verse": "Sed qui verbosa non sontia fraude carentes"
            },
            {
                "verse": "Vota ferunt nobis quae parit almus Amor;"
            },
            {
                "verse": "Ah, te felici cingat Basilea corona"
            },
            {
                "verse": "Quae facta est Themidos non sine laude manu."
            },
            {
                "verse": "Ah, te quo tendis venientem Gallia miti"
            },
            {
                "verse": "Suscipiat formans mentem animumque sinu."
            },
            {
                "verse": "Et quando expletum mentem linguamque remittit"
            },
            {
                "verse": "Omnigeno eximio Gallia te reducem"
            },
            {
                "verse": "Hos, gavisa sibi non una Patria honore"
            },
            {
                "verse": "Et gavisa tuis voce favente notet."
            },
            {
                "verse": "Iohannes Begkern, Holstanus"
            }
        ]
    ]
}