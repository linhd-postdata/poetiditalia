{
    "author": "carmina libraria",
    "title": "Apicius, de re coquinaria",
    "url": "http://www.poetiditalia.it/texts/CARM_LIB|api2|001",
    "text": [
        [
            {
                "verse": "Antonius Mota ad vulgus"
            }
        ],
        [
            {
                "verse": "Plaudite fartores, caetari; plaudite ventres,"
            },
            {
                "verse": "Plaudite mystili tecta peruncta coqui."
            },
            {
                "verse": "Pila sit albanis quaecumque ornata lagoenis"
            },
            {
                "verse": "Pingue suum copo limen obesus amet."
            },
            {
                "verse": "Occupat Insubres altissimus ille nepotum"
            },
            {
                "verse": "Gurges et undantes auget et urget aquas."
            },
            {
                "verse": "Millia sex ventri qui fixit Apicius alto"
            },
            {
                "verse": "Inde timens sumpsit dira venena, famem."
            }
        ],
        [
            {
                "verse": "Ioannes Salandus lectori"
            }
        ],
        [
            {
                "verse": "Accipe quisquis amas irritamenta palati"
            },
            {
                "verse": "Praecepta et leges oxigarumque novum."
            },
            {
                "verse": "Condiderat caput et Stygias penetraverat undas"
            },
            {
                "verse": "Celius in lucem nec rediturus erat."
            },
            {
                "verse": "Nunc teritur dextra versatus Apicius omni,"
            },
            {
                "verse": "Urbem habet et tectum qui peregrinus erat."
            },
            {
                "verse": "Acceptum Mottae nostro debebis et ipsi,"
            },
            {
                "verse": "Immortalis erit gratia laus et honor."
            },
            {
                "verse": "Per quem non licuit celebri caruisse nepote."
            },
            {
                "verse": "Per quem dehinc fugiet lingua latina situm."
            }
        ]
    ]
}