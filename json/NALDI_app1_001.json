{
    "author": "Naldo Naldi",
    "title": "epigrammatum appendix I",
    "url": "http://www.poetiditalia.it/texts/NALDI|app1|001",
    "text": [
        [
            {
                "verse": "Nuper, Amabili, nostras pervenit ad aures"
            },
            {
                "verse": "Ut laceras verbis carmina nostra malis."
            },
            {
                "verse": "Quodque nimis Medicen laudem, me carpis ineptus"
            },
            {
                "verse": "Cumque summa canam facta minora putes."
            },
            {
                "verse": "Desine. Nam tanti non te faciemus ut usquam"
            },
            {
                "verse": "Desistam Medicum tollere in astra decus."
            },
            {
                "verse": "Nam quod et ad modulos iam pertinet, improbe, nostros,"
            },
            {
                "verse": "Quos ais et numeris stulte carere bonis"
            },
            {
                "verse": "Non est, quod debeam: nam si mihi nullus adesset"
            },
            {
                "verse": "Ex his, qui graviter carmina nostra probant"
            },
            {
                "verse": "Sit satis id signi quod sint haec optima, cum tu"
            },
            {
                "verse": "Dixeris haec stulto displicuisse tibi."
            }
        ],
        [
            {
                "verse": "Crescimus ex numeris, quos das mihi nuper ineptus,"
            },
            {
                "verse": "Crescimus invidia, vir male sane, tua."
            },
            {
                "verse": "Laus mihi summa venit, mea si bene facta rependas"
            },
            {
                "verse": "Si mea displiceant optima dicta tibi;"
            },
            {
                "verse": "Nam quo nostra minus stulto tibi musa probatur,"
            },
            {
                "verse": "Hoc magis est doctis usque probanda viris."
            }
        ]
    ]
}