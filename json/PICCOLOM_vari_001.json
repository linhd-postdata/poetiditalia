{
    "author": "Enea Silvio Piccolomini",
    "title": "carmina varia",
    "url": "http://www.poetiditalia.it/texts/PICCOLOM|vari|001",
    "text": [
        [
            {
                "verse": "Turche, paras alte subvertere menia Rome"
            },
            {
                "verse": "Et Christi legem perdere posse putas."
            },
            {
                "verse": "It Pius at contra; reges capere arma ducesque"
            },
            {
                "verse": "Ocius hortatur. Sunt pia vota Pii:"
            },
            {
                "verse": "Magne parens, adsis et nostris annue ceptis;"
            },
            {
                "verse": "Filius hec suadet sumere bella tuus."
            },
            {
                "verse": "Ipse viam vite docuit, precepta salutis,"
            },
            {
                "verse": "Que violare nefas annua sacra dedit."
            },
            {
                "verse": "Hec modo Turchorum rabies auferre laborat"
            },
            {
                "verse": "Et mahumeteis ritibus invigilat."
            },
            {
                "verse": "Non hoc Dardanidum genus est nec sanguine teucro"
            },
            {
                "verse": "Ducit avos: scythica est tetraque barbaries;"
            },
            {
                "verse": "Pyrrihicheos montes et inhospita saxa colebat,"
            },
            {
                "verse": "Gens ignara Dei, gens inimica tibi."
            },
            {
                "verse": "Nunc Asie dominatur agris argivaque regna"
            },
            {
                "verse": "Occupat Illyriis Pannoniisque minax."
            },
            {
                "verse": "Quaque trahit Martem, divini nominis arces"
            },
            {
                "verse": "Eruit et sacras destruit igne domos."
            },
            {
                "verse": "Nulla nove legis, nulla est reverentia prisce,"
            },
            {
                "verse": "Nec Moysi recipit nec tua verba, Iesu."
            },
            {
                "verse": "Tercius ex alto Mahumetes missus olympo"
            },
            {
                "verse": "Creditur et flatu non caruisse tuo."
            },
            {
                "verse": "Sed quenam probitas gentis? Que legis honestas?"
            },
            {
                "verse": "Summa illis laus est abstinuisse mero;"
            },
            {
                "verse": "In reliquis ventri parent nec crimina vitant"
            },
            {
                "verse": "Pessima nec vetita est illa vel illa venus."
            },
            {
                "verse": "Nec hominum vita est pecudum ve bonum ve canum ve:"
            },
            {
                "verse": "Vina vetant, fateor: vina recusat equus."
            },
            {
                "verse": "Adde truces animos gentis, crudelia corda"
            },
            {
                "verse": "Atque patens rabide pectus avaricie"
            },
            {
                "verse": "Tediaque in nostros et non sanabile vulnus"
            },
            {
                "verse": "Invidie. Christi perdere regna parant."
            },
            {
                "verse": "Non contra intenti validas armare cohortes,"
            },
            {
                "verse": "Si faveas ceptis, pergimus. Affer opem."
            },
            {
                "verse": "Hec tua si causa est, tua si victoria nosque"
            },
            {
                "verse": "Si cupimus ritus et tua signa sequi,"
            },
            {
                "verse": "Si tua turba sumus sacroque cruore redempti,"
            },
            {
                "verse": "Celestis Verbi porrige tela piis."
            },
            {
                "verse": "Parce pio generi Turchosque involve ruinis,"
            },
            {
                "verse": "Ne frustra tantum gens pia pergat iter."
            },
            {
                "verse": "Ex te pendemus: si vis, dabis arma manusque:"
            },
            {
                "verse": "Pendet ab arbitrio spesque salusque tuo."
            }
        ],
        [
            {
                "verse": "Hactenus ethereas claves, victricia signa,"
            },
            {
                "verse": "Gallorum quis fuse acies cristeque retunse"
            },
            {
                "verse": "Et siculo regi pax reddita: vestra, sorores,"
            },
            {
                "verse": "Orsa sequi placuit cantu, parnasia proles."
            },
            {
                "verse": "Nunc maiora canam: regni non unius arces"
            },
            {
                "verse": "Adverso sub Marte cadent: maiora minantur"
            },
            {
                "verse": "Fulmineus crebros iaculatus Iupiter ignes"
            },
            {
                "verse": "Atque suos longe fugentia sidera cursus"
            },
            {
                "verse": "Et gelidus cancer et nostro syrius evo"
            },
            {
                "verse": "Frigidus et fervens alienis mensibus estas."
            },
            {
                "verse": "Quid superos mutasse vices et mensis et anni"
            },
            {
                "verse": "Compulit et totas astris permittere habenas?"
            },
            {
                "verse": "Magna parant: scelerum penas luet impius orbis"
            },
            {
                "verse": "Peste, fame et gladio; pax terram linquet et omnes"
            },
            {
                "verse": "Bella petent urbes. Veniens qua lumina Thitan"
            },
            {
                "verse": "Exhibet et fugiens miseris mortalibus aufert,"
            },
            {
                "verse": "Quaque riget Tanays, tepidus qua cornua Nilus"
            },
            {
                "verse": "Erigit: omnis ager conscripto milite bello"
            },
            {
                "verse": "Adiiciet vires: stillabit terra cruorem"
            },
            {
                "verse": "Et mare sanguineas vexatum classibus undas"
            },
            {
                "verse": "Evomet. Exangues per densa cadavera naute"
            },
            {
                "verse": "Compellent puppes; marcebunt littora tabo."
            },
            {
                "verse": "Causa mali tanti non coniunx, non sitis auri,"
            },
            {
                "verse": "Non amor imperii: pro relligione capessent"
            },
            {
                "verse": "Arma duces. Fusci relegunt qua thura Sabei,"
            },
            {
                "verse": "Natus Arabs, Maomethes proprio nomine notus,"
            },
            {
                "verse": "Sacrilegas ausus populo componere leges,"
            },
            {
                "verse": "Quis Christum neget esse deum, neget impius unde"
            },
            {
                "verse": "Baptismum et prisco resecet preputia cultro,"
            },
            {
                "verse": "Et tua, seu Liber, seu magni munera Noe"
            },
            {
                "verse": "Vina vetans Veneri cunctas laxarit habenas."
            },
            {
                "verse": "His devicta prior nugis Egyptus inhesit,"
            },
            {
                "verse": "Feda voluptatum cultrix, traxitque Cyrenen"
            },
            {
                "verse": "Et tua regna, gemens mutato coniuge Dido,"
            },
            {
                "verse": "Et Mauros, hispana quibus data littora prede"
            },
            {
                "verse": "Nec procul a Beti regni permissa potestas."
            },
            {
                "verse": "Parte alia Syrum populi Parthique potentes"
            },
            {
                "verse": "Persarumque duces et Medica sceptra nefandis"
            },
            {
                "verse": "Consensere sacris. Scythicas profectus in oras"
            },
            {
                "verse": "Caucaseas rupes penetravit, Amazonis arva,"
            },
            {
                "verse": "Rypheasque domos gelidas aquilonis ad arces"
            },
            {
                "verse": "Per iuga, per colles furor idem mixta venenis"
            },
            {
                "verse": "Dogmata mortiferis effudit. Sedibus unde"
            },
            {
                "verse": "Dimissis venere truces, fera pectora, Turchi"
            },
            {
                "verse": "Phaside transmisso Colchorum littora circum"
            },
            {
                "verse": "Consedere, bonus Francis dum iura Pipinus"
            },
            {
                "verse": "Diceret. Hinc terras nacti, quas influit Halys,"
            },
            {
                "verse": "Pascua Cappadocum, celsi de vertice Thauri"
            },
            {
                "verse": "Qui cadit et domiti prorumpit in equora Ponti."
            },
            {
                "verse": "Tum Galatas Venetumque patres, Paphlagones, et urbes"
            },
            {
                "verse": "Bithynie, tum tecta Phrygum, celebresque ruinas"
            },
            {
                "verse": "Invasere suis damnataque Pergama fatis,"
            },
            {
                "verse": "Et quevis Asie regnator maximus olim"
            },
            {
                "verse": "Arua dedit Medo victus certamine Cresus."
            },
            {
                "verse": "Has Turchi tenuere domos. Coniuncta potestas"
            },
            {
                "verse": "Hellespontiaco de littore flumen ad altum"
            },
            {
                "verse": "Euphratis: medias inter duo littora terras"
            },
            {
                "verse": "Euxini Cylicisque maris sine rege potentes"
            },
            {
                "verse": "Maiores coluere suos Maomethis amantes"
            },
            {
                "verse": "Spurcitias, fedos mores horrendaque sacra."
            },
            {
                "verse": "Iura dabant proceres generose stirpis alumni,"
            },
            {
                "verse": "Concordes anime: nulli de plebe licebat"
            },
            {
                "verse": "Surgere quaque parens, hac vixit filius arte,"
            },
            {
                "verse": "Expers militie; verum civilia postquam"
            },
            {
                "verse": "Bella duces traxere diu, ferrique potestas"
            },
            {
                "verse": "Prodiit in vulgus et plebi credita castra,"
            },
            {
                "verse": "Tum varias fortuna vices versare per urbes,"
            },
            {
                "verse": "Sceptra viris mandare novis equataque celo"
            },
            {
                "verse": "Atria nobilium, fuluo que texerat auro"
            },
            {
                "verse": "Luxuries Veterum, pervertere, tecta minorum"
            },
            {
                "verse": "Erigere atque luto submittere marmora tersa."
            },
            {
                "verse": "Agrestes tum forte inopes obscuraque turba"
            },
            {
                "verse": "Excrevere viros inter, qui regna tenerent"
            },
            {
                "verse": "Sublimes equitumque duces: tum primus avorum"
            },
            {
                "verse": "Ottomannus egens latebris emersit ab imis."
            },
            {
                "verse": "Quid non arma queant? Hinc nobilitatis origo,"
            },
            {
                "verse": "Hinc honor, hinc regnum: generosos arma quirites"
            },
            {
                "verse": "Et dominos rerum posuerunt. Hec eadem post"
            },
            {
                "verse": "Audacem in castris iuvenem, qui sorte minori"
            },
            {
                "verse": "Militie primam stipem tulit, arma beatum"
            },
            {
                "verse": "Effecere ducem quamquam sensuque manuque"
            },
            {
                "verse": "Egregium, Turchis posset qui frena superbis"
            },
            {
                "verse": "Et duras regni leges imponere victor."
            },
            {
                "verse": "Ottomannorum genus hinc, mavortia pubes,"
            },
            {
                "verse": "Imperio Grecos Asie que prima subactos"
            },
            {
                "verse": "Addidit et pravis Arabum miscere venenis"
            },
            {
                "verse": "Europen studuit, sancte delere volumen"
            },
            {
                "verse": "Legis et occiduas Christi subvertere gentes."
            },
            {
                "verse": "His prognatus avis, Amurati filius alter,"
            },
            {
                "verse": "Maomethes nunc sceptra tenet, Bizantia primus"
            },
            {
                "verse": "Menia bombardis ausus proscindere adactis"
            },
            {
                "verse": "Et graium imperium nomenque abolere vetustum."
            },
            {
                "verse": "Hoc sub rege ferox, quamquam laniata iuventus"
            },
            {
                "verse": "Turchorum ad Savum famosaque littora Thauri"
            },
            {
                "verse": "Ipseque de pugna trepidus diffugerit, urgent"
            },
            {
                "verse": "Principis arma tamen miseros dimissa per agros"
            },
            {
                "verse": "Mysorum et rursus tentant vada fluminis Histri"
            },
            {
                "verse": "Et Savum penetrare, tuas, Pannonia, metas."
            },
            {
                "verse": "Illiridemque novo devastant milite, captum"
            },
            {
                "verse": "Obtruncant regem gladio iuvenesque senesque"
            },
            {
                "verse": "Servitio pressos Asie trans littora mittunt."
            },
            {
                "verse": "Quis referat luctus hominum? Quis talia fando"
            },
            {
                "verse": "Temperet a lachrimis? Rapiuntur ab ubere matrum"
            },
            {
                "verse": "Infantes, amplexa virum matrona gementem"
            },
            {
                "verse": "Eripitur ferro, sancti ceduntur ad aras"
            },
            {
                "verse": "Presbyteri, nocuit claro de sanguine nasci,"
            },
            {
                "verse": "Nobilitas mactata foro, cervice revulsa"
            },
            {
                "verse": "Ora cadunt multoque iacent immersa cruore."
            },
            {
                "verse": "Templa dei collapsa ruunt, altaria passim"
            },
            {
                "verse": "Franguntur, paries stat nullus imagine Christi"
            },
            {
                "verse": "Signatus nullasque sinunt superesse lituras"
            },
            {
                "verse": "Sanctorum. Celebri qua non stabulatur in ede"
            },
            {
                "verse": "Gens inimica crucis? Que non loca sacra nefando"
            },
            {
                "verse": "Concubitu fedant? Visu miserabile: porci"
            },
            {
                "verse": "Ossa patrum defossa vorant, veneranda piorum"
            },
            {
                "verse": "Corpora dant canibus. Deus, o deus! Hostia multo"
            },
            {
                "verse": "Mixta luto pedibus teritur submissa profanis."
            },
            {
                "verse": "Horruit ista Pius, Petri successor et orbis"
            },
            {
                "verse": "Claviger etherei, venetumque rogare senatum"
            },
            {
                "verse": "Pergit et Hungarie proceres, petit alta Philippi"
            },
            {
                "verse": "Atria Burgundi missis, qui damna metumque"
            },
            {
                "verse": "Commemorent et opem rebus labentibus orent."
            },
            {
                "verse": "Auscultant dictis sancti pastoris et omnes"
            },
            {
                "verse": "Concurrunt hilares pro relligione piumque"
            },
            {
                "verse": "Percutiunt fedus. Pannonica signa sequuntur"
            },
            {
                "verse": "Boiorum populi, rapidus quos permeat Hister,"
            },
            {
                "verse": "Quique colunt saltus nostro fugientis ab orbe"
            },
            {
                "verse": "Hercinie gelidique bibunt de fontibus Albis"
            },
            {
                "verse": "Aut Oderam. Huc pictis concurrunt Saxones armis"
            },
            {
                "verse": "Cymbrorumque manus et forti pectore Dacus"
            },
            {
                "verse": "Sarmatieque duces hac Turchos parte lacessent."
            },
            {
                "verse": "At Rhenus Belgeque truces et Francia fortis"
            },
            {
                "verse": "Et Rhodanus longo delapsus in equora cursu,"
            },
            {
                "verse": "Pyrenei montes atque ultima terra Morinum"
            },
            {
                "verse": "Et flavus toto divisus ab orbe Britannus"
            },
            {
                "verse": "Burgundo vires iungent; Hispania dives"
            },
            {
                "verse": "Auriferi trahet arma Thagi, trahet inclitus heros"
            },
            {
                "verse": "Alfonsus Numidas solitus vexare fugaces."
            },
            {
                "verse": "Classe potens Venetus, quas dividit Abdua gentes"
            },
            {
                "verse": "Imperio Anguigeri dare nomina coget, ameni"
            },
            {
                "verse": "Cultores Athesis; tum plebs patavina manusque,"
            },
            {
                "verse": "Siqua manent veteris vestigia sacra Ravenne,"
            },
            {
                "verse": "Remigium implebunt. Raris habitata colonis"
            },
            {
                "verse": "Proxima Ledeo merens Aquileia Thimavo"
            },
            {
                "verse": "Relliquias regni releget, qua Iulius olim"
            },
            {
                "verse": "Constituisse Forum vulgo memoratur; et Histri"
            },
            {
                "verse": "Concurrent agiles, properabit Dalmata duro"
            },
            {
                "verse": "Assuetus remo teretes agitare lacertos."
            },
            {
                "verse": "Armabit Corcyra suas de more biremes"
            },
            {
                "verse": "Suppetiasque ferens bello mynoia tellus"
            },
            {
                "verse": "Gnosia depictas implentia tela pharetras"
            },
            {
                "verse": "Addet, et Euripi custos, Euboia, classi"
            },
            {
                "verse": "Iussa alimenta feret: millenis navibus equor"
            },
            {
                "verse": "Sulcabunt Veneti, genus ex Antenore ductum."
            },
            {
                "verse": "At Pius Eneadum natus de gente latinas"
            },
            {
                "verse": "Eliciet vires. Iterum romana propago"
            },
            {
                "verse": "Navigio veteres Argos clarasque Mycenas"
            },
            {
                "verse": "Urbes inviset quondam, nunc nomina tantum."
            },
            {
                "verse": "Forsitan exuste repetent vestigia Troie"
            },
            {
                "verse": "Matris amore viri. Tuscis qui dissecat Umbros"
            },
            {
                "verse": "Undique bella petet ripasque armabit utrasque"
            },
            {
                "verse": "Corniger hesperidum fluvius regnator aquarum."
            },
            {
                "verse": "Materiam classi Picens dabit armaque iungens"
            },
            {
                "verse": "Portus erit ratibus, quem dorica sustinet Ancon."
            },
            {
                "verse": "Ipse Pio externa nuper de gente triumphans"
            },
            {
                "verse": "Atque tarentini ditatus morte tyranni"
            },
            {
                "verse": "Ferdinandus equos addet validasque cohortes,"
            },
            {
                "verse": "Dyrachium si forte petens velit agmine equestri"
            },
            {
                "verse": "Albano de monte magis contendere in hostem."
            },
            {
                "verse": "Brundusio solvent ratibus iumenta vehentes;"
            },
            {
                "verse": "Protinus hinc una tranabunt equora nocte."
            },
            {
                "verse": "Anguiger Eridani dominator Sfortia si non"
            },
            {
                "verse": "Iuverit adversa victus valitudine, tectas"
            },
            {
                "verse": "Ferro acies mittet; gemmis fulgebit et auro"
            },
            {
                "verse": "Tota cohors. Cernes, pulcher, tua gaudia, Borsi,"
            },
            {
                "verse": "Aurea sericeis pendentia lilia velis."
            },
            {
                "verse": "Mantua concilio nuper ditata Pioque"
            },
            {
                "verse": "Semper amica patri socias in prelia naves"
            },
            {
                "verse": "Instruet, et Rheno vicina Bononia parvo"
            },
            {
                "verse": "Iussa Pii faciet domino famulata beato."
            },
            {
                "verse": "Assuetusque malo Ligur invidiosa Pelasgis"
            },
            {
                "verse": "Nomina mutatis coniunget carbasa fatis"
            },
            {
                "verse": "Nec minus etruscis veniet de finibus ardens"
            },
            {
                "verse": "Auxilium: celsas populosa Fluentia puppes"
            },
            {
                "verse": "Purpureis velis et multo vestiet ostro."
            },
            {
                "verse": "Insuetus tantis agitari navibus Arnus"
            },
            {
                "verse": "Turgidus alphee properabit in equora Pise"
            },
            {
                "verse": "Ponere onus vultuque colens simulachra verendo"
            },
            {
                "verse": "Luca manus iunget, nec te, tua gloria, Sene"
            },
            {
                "verse": "Ire sinent solum, pastor qui maximus almas"
            },
            {
                "verse": "Pascis oves Christi; iuvenes de gente vetusta"
            },
            {
                "verse": "Custodes aderunt, qui te servare parati"
            },
            {
                "verse": "Effugiant pulchram per nulla pericula mortem."
            },
            {
                "verse": "Vincet amor patrie. Si non dabit era senatus,"
            },
            {
                "verse": "Plebs dabit et fracta matrona beatior arca."
            },
            {
                "verse": "Hi Pius auxiliis, hoc fidens ordine rerum"
            },
            {
                "verse": "In Turchos parat ire; sacer parat ire senatus"
            },
            {
                "verse": "Cardineus longa precedens agmina pompa."
            },
            {
                "verse": "Turba sacerdotum niveis in vestibus ultro"
            },
            {
                "verse": "Sacra feret dulcique crucem venerabitur hymno."
            },
            {
                "verse": "Maomethes contra deceptas carmine gentes,"
            },
            {
                "verse": "Alcorane, tuo campos descendere in equos"
            },
            {
                "verse": "Coget et audaci committere prelia dextra."
            },
            {
                "verse": "Terra patebit equis, constratum classibus equor,"
            },
            {
                "verse": "Undique bella frement: tantos cantare tumultus"
            },
            {
                "verse": "Musa cupit. Sancte nunc aspirate puelle"
            },
            {
                "verse": "Vestra maroneum referentia carmina versum."
            },
            {
                "verse": "Quis? Quis eat tandem summo e certamine victor?"
            },
            {
                "verse": "Sacrilegus quamquam Maomethes, turpis, adulter"
            },
            {
                "verse": "An Pius? O superi, meliorem advertite causam"
            },
            {
                "verse": "Atque Pium servate pii, pia numina, vestrum."
            }
        ],
        [
            {
                "verse": "Tu mihi semper ades et nostras usque benigno"
            },
            {
                "verse": "Exaudis vultu, virgo Maria, preces."
            },
            {
                "verse": "Heu, quotiens fatis fueram periturus acerbis,"
            },
            {
                "verse": "Ni tua texisset, virgo Maria, manus."
            },
            {
                "verse": "Tu me tirrheno duxisti ex equore salvum"
            },
            {
                "verse": "Atque iterum Occeano, virgo Maria, mari;"
            },
            {
                "verse": "Ultima terrarum me Thyle aut Orchas haberet,"
            },
            {
                "verse": "Me nisi servasses, virgo Maria, tibi."
            },
            {
                "verse": "Tu me per silvas atque horrida tecta ferarum"
            },
            {
                "verse": "Sepius incolumen, virgo Maria, ducis."
            },
            {
                "verse": "Quid referam fluvios, ventos ymbresque nivesque,"
            },
            {
                "verse": "Quas te preterii, virgo Maria, duce?"
            },
            {
                "verse": "Non aconita nocent, non ferrum, fulmina, flamme,"
            },
            {
                "verse": "Siquem servatum, virgo Maria, voles."
            },
            {
                "verse": "Mille mihi febres ademisti, mille dolores"
            },
            {
                "verse": "Et mihi mortiferam, virgo Maria, luem."
            },
            {
                "verse": "Quis numerare queat morborum nomina? Morbus"
            },
            {
                "verse": "Omnis abit, dum tu, virgo Maria, iubes."
            },
            {
                "verse": "Non mihi livor edax oberit, non lingua dolosa,"
            },
            {
                "verse": "Dum mihi presidium, virgo Maria, dabis."
            },
            {
                "verse": "Poscite, mortales, vestris in casibus, ut det"
            },
            {
                "verse": "Prestet et auxilium virgo Maria suum."
            }
        ],
        [
            {
                "verse": "Ossa Pii claudo genuit quem Sena Secundi"
            },
            {
                "verse": "Pontificis: paulum siste, viator, iter."
            },
            {
                "verse": "Queris facti Pii? Conventum contrahit orbis,"
            },
            {
                "verse": "Mantua concilio nobilitata suo est."
            },
            {
                "verse": "Latrones urbis suspendit et alta recidit"
            },
            {
                "verse": "Maguntinei cornua pontificis."
            },
            {
                "verse": "Orbis monstra duo nulla virtute redempta"
            },
            {
                "verse": "A vitiis gladio perculit Ecclesie:"
            },
            {
                "verse": "Austria maiori mater, Malatesta minori"
            },
            {
                "verse": "Et Sigismundus unus et alter erat."
            },
            {
                "verse": "Exiciderat regno Siculorum Alfonsius alto:"
            },
            {
                "verse": "In solium rediit restituente Pio."
            },
            {
                "verse": "Inclita pragmaticam servabat Gallia legem:"
            },
            {
                "verse": "Gallia pontifici cessit amica Pio."
            },
            {
                "verse": "Historiam scripsit, coniunxit epistola prosam"
            },
            {
                "verse": "Versibus orator atque poeta bonus."
            },
            {
                "verse": "Ultum ire in Turchos et vindicare Pelasgum"
            },
            {
                "verse": "Vulnera dum properat, mors tulit atra Pium."
            }
        ],
        [
            {
                "verse": "Ossa Pii claudo genuit quem Sena Secundi:"
            },
            {
                "verse": "Claudere facta brevi carmine non valeo."
            }
        ],
        [
            {
                "verse": "Silvius hic iaceo, coniunx Victoria mecum est."
            },
            {
                "verse": "Filius hoc clausit marmore papa Pius."
            }
        ],
        [
            {
                "verse": "Grata bonis, invisa malis, inimica superbis"
            },
            {
                "verse": "Sum tibi; Tybur enim sic Pius instituit."
            }
        ],
        [
            {
                "verse": "Exerat in Turcos tua me, Ludovice, furentes"
            },
            {
                "verse": "Dextera: Graiorum sanguinis ultor ero."
            },
            {
                "verse": "Corruet imperium Maumethis, et inclyta rursus"
            },
            {
                "verse": "Gallorum virtus te petet astra duce."
            }
        ],
        [
            {
                "verse": "Nocte pluit tota, redierunt tempora nostra:"
            },
            {
                "verse": "Nox fuit acta hostis, lux erit ista dei."
            }
        ],
        [
            {
                "verse": "Humida preteriit tempestas, sicca reversa est:"
            },
            {
                "verse": "Nox inimica abiit, luxit amica dies."
            }
        ],
        [
            {
                "verse": "Nocte pluit tota, rediit sed mane serenum:"
            },
            {
                "verse": "Nox fuit en sathane, lux erit ista dei."
            }
        ],
        [
            {
                "verse": "Qui populos rexit moderatius, undique muris"
            },
            {
                "verse": "Oppida qui cinxit edibus eximiis,"
            },
            {
                "verse": "Qui simul ecclesias ruinosaque castra refecit,"
            },
            {
                "verse": "Qui census auxit pignora quique luit,"
            },
            {
                "verse": "Quem bonus ingenti cesar dilexit amore"
            },
            {
                "verse": "Et gener Albertus et Fridericus adhuc,"
            },
            {
                "verse": "Largus elemosina, peregrinis optimus hospes,"
            },
            {
                "verse": "Clarus et ingenio, clarus et eloquio,"
            },
            {
                "verse": "Durus in Hussitas, Laymingo e sanguine cretus,"
            },
            {
                "verse": "Iustus et in cunctis providus atque pius,"
            },
            {
                "verse": "Huius in hoc tumulo presul dignissimus urbis"
            },
            {
                "verse": "Conditus est. Heu, cur, cur Leonardus obit?"
            },
            {
                "verse": "Stat sua cuique dies; moritur maiorque minorque:"
            },
            {
                "verse": "Nil homini melius quam bene scire mori."
            }
        ],
        [
            {
                "verse": "Parva fui nuper, qualis delubra deceret"
            },
            {
                "verse": "Et non urbani menia pressa loci."
            },
            {
                "verse": "Mox, Pius ut templum construxit et intulit urbem,"
            },
            {
                "verse": "Quantam urbs atque edes postulat, esse iubet."
            },
            {
                "verse": "Ergo pientinos si latius impleo campos,"
            },
            {
                "verse": "Nunc urbi, nuper oppidulo sonui."
            }
        ],
        [
            {
                "verse": "Perfidie scelerumque ultrix iam devehor; hostes,"
            },
            {
                "verse": "Flectite nunc, miseri, corda superba Pio."
            },
            {
                "verse": "Discite iam tumidi considere turribus altis;"
            },
            {
                "verse": "Ecce catenati subdite colla iugo."
            }
        ],
        [
            {
                "verse": "Este Pio faciles, ne seviat ira Tonantis;"
            },
            {
                "verse": "Namque locum terris sustinet ille Iovis."
            },
            {
                "verse": "Fulmen habet celi rector, quo vindicet hostem:"
            },
            {
                "verse": "Sic ego terreni fulmen et ira dei."
            }
        ],
        [
            {
                "verse": "Incipe, Calliope! Cur nunc me deseris? An non"
            },
            {
                "verse": "Materias versu dignas et Apollinis arte"
            },
            {
                "verse": "Fridericus habet, cui nunc dyadematis auro"
            },
            {
                "verse": "Iam caput ornatur? Dic que ventura sit etas"
            },
            {
                "verse": "Eius ob imperium; nam me, nisi sidera fallunt,"
            },
            {
                "verse": "Spes fovet extremam damnati temporis horam"
            },
            {
                "verse": "Et finem venisse novo cum cesare nobis."
            },
            {
                "verse": "Tum sic arridens vultum summissa decorum:"
            },
            {
                "verse": "\"O nostri\" dixit \"non ultima portio cetus,"
            },
            {
                "verse": "Nec te siderei ludunt presagia cursus"
            },
            {
                "verse": "Nec spe frustraris. Nuper cum Cirria Tempe"
            },
            {
                "verse": "Parnasique lacus pegaseaque flumina adissem,"
            },
            {
                "verse": "Iam chorus affuerat nostrarum quippe sororum,"
            },
            {
                "verse": "In medio Phebus. Qui me, postquam ultima veni,"
            },
            {
                "verse": "Exposcens \"que causa more quo ve\" inquit \"ab orbe"
            },
            {
                "verse": "Nata venis, dic nata mihi, mea cura, meum cor;"
            },
            {
                "verse": "Namque nimis nobis te subtrahis\". Incipio tunc:"
            },
            {
                "verse": "Dive pater, fateor, longis tibi mittor ab oris:"
            },
            {
                "verse": "Littore ab occeani venio Rhenique potentis"
            },
            {
                "verse": "Urbes lustravi, Belgarum menia vidi"
            },
            {
                "verse": "Et quod Aquasgrani dicunt, ubi virginis alme"
            },
            {
                "verse": "Reliquias servant. (cum virginis effero nomen"
            },
            {
                "verse": "Ipse genu flexit genitor, flexere sorores"
            },
            {
                "verse": "Atque simul virgulta comas. Sed prosequor inde"
            },
            {
                "verse": "Que dixi patri. Dixi tunc:) magnus ab Histro"
            },
            {
                "verse": "Romani rector populi veniebat et acri"
            },
            {
                "verse": "Vectus equo pulchra comitum stipante caterva"
            },
            {
                "verse": "Agminis in medio sublimis et altior ibat."
            },
            {
                "verse": "Sex electores circum totidemque columne"
            },
            {
                "verse": "Imperii, grandes natu, solusque iuvente"
            },
            {
                "verse": "Ludovicus erat tenere, spes maxima gentis"
            },
            {
                "verse": "Bavarie, pictis qui iam splendebat in armis,"
            },
            {
                "verse": "Qualis Ylas vel qualis erat, quem Iupiter alto"
            },
            {
                "verse": "Assumpsit celo mensesque locavit honori."
            },
            {
                "verse": "Quid referam proceres vel nobilitatis honeste"
            },
            {
                "verse": "Qui regem precessit honor que ve corpora vidi,"
            },
            {
                "verse": "Quos habitus que ve arma virum, quod fulserit aurum:"
            },
            {
                "verse": "Sic domitis quondam victor remeabat eois"
            },
            {
                "verse": "Grecus Alexander, cum se Babilonem recepit"
            },
            {
                "verse": "Ornatum spoliis: non illo segnior ibat"
            },
            {
                "verse": "Romulidum princeps. Vidi quam clarus in armis,"
            },
            {
                "verse": "Quam lingua placidus, quantum decus enitet ore."
            },
            {
                "verse": "Et, si vera docet facies moderamina, quantum"
            },
            {
                "verse": "Consilio pollet, quantum virtutis habet rex"
            },
            {
                "verse": "Edidici, sacro capiti cum sacra coronam"
            },
            {
                "verse": "Dextera deferret. Sed tu, quem nosse futurum"
            },
            {
                "verse": "Et tripodes laurique volunt, quem nulla fefellit"
            },
            {
                "verse": "Ingentem cortina deum: da scire, quod opto,"
            },
            {
                "verse": "Da regis me scire modum; non promere tantum"
            },
            {
                "verse": "Facta viri cupio, modo sint ea carmine digna."
            },
            {
                "verse": "Tum genitor \"quid, nata, iubes ventura referre?"
            },
            {
                "verse": "Qualia sint nostro sub cesare secula, tantum"
            },
            {
                "verse": "Nota deis; sed pauca deus me dicere cogit."
            },
            {
                "verse": "Hic, modo quem laudas, primo sub flore iuvente"
            },
            {
                "verse": "Religionis amor quem duxerat, ire per omnes"
            },
            {
                "verse": "Terrarum pelagique minas, dum cernere posset"
            },
            {
                "verse": "Sarcophagum Christi, quo non est certior alter"
            },
            {
                "verse": "Orbe deus, statuit. Giari tum forte sedebam,"
            },
            {
                "verse": "Quam quondam Micono e celsa Deloque revinxi,"
            },
            {
                "verse": "Cum sparsum teneras nulla lanugine malas"
            },
            {
                "verse": "Egregium forma iuvenem super equora vidi"
            },
            {
                "verse": "Servantem de puppe nothos clavique magistro"
            },
            {
                "verse": "Dicentem: sic flecte viam, sicut itur eoas"
            },
            {
                "verse": "In terras. Nostri, memini, tunc cesaris altas"
            },
            {
                "verse": "Virtutes novi, qua sic pietate refertus,"
            },
            {
                "verse": "Quantum equi iustique tenax, quam criminis hostis,"
            },
            {
                "verse": "Quam vasti cordis, quam bello murus, ut omnes"
            },
            {
                "verse": "Contemnit veneres, convivia, balnea somnos"
            },
            {
                "verse": "Nec Bacho indulget Cereris nec vincitur arte."
            },
            {
                "verse": "Scipio sic olim victor Carthaginis alte"
            },
            {
                "verse": "Vixit, et Eacidis Pirrhi qui perculit agmen"
            },
            {
                "verse": "Fabricius, magnusque Cato, qui norma senatus"
            },
            {
                "verse": "Et populi moderator erat. Dii fata secundent"
            },
            {
                "verse": "Italiam recto queat hic ut poscere cursu"
            },
            {
                "verse": "Quique nimis rugiunt sevos domitare leones"
            },
            {
                "verse": "Ac sedem servare suam. Sic Grecia fasces"
            },
            {
                "verse": "Imperii nomenque timens stupefacta relinquet;"
            },
            {
                "verse": "Sic Europa iugo collum dabit omnis, et illinc"
            },
            {
                "verse": "Africa victorem rursus remeare Metellum"
            },
            {
                "verse": "Cum Mario credet; sic tota timebit Egiptus"
            },
            {
                "verse": "Et septemgemini titubabunt hostia Nili."
            },
            {
                "verse": "Non Asie reges solitum prestare tributum"
            },
            {
                "verse": "Nec Parthi insolitum fugient, cum gentis in unum"
            },
            {
                "verse": "Theutonice italiceque duces concurrere et unum"
            },
            {
                "verse": "Audierint regem populis regnare duobus."
            },
            {
                "verse": "En animos viresque dabit Germania, quales"
            },
            {
                "verse": "Nulla feret tellus: quis vertere terga sub hoste"
            },
            {
                "verse": "Germanum vidit? Quisnam est robustior illo?"
            },
            {
                "verse": "En artem docti pugne et certaminis usum"
            },
            {
                "verse": "Ausonii poterunt aut ledi aut vincier armis?"
            },
            {
                "verse": "Sic queque sancta fides totum vulgata per orbem"
            },
            {
                "verse": "Crescet in immensum: cessabunt horrida bella"
            },
            {
                "verse": "Atque iterum Iani claudentur templa biformis"
            },
            {
                "verse": "Nec pacem turbabit Arabs nec Parthia nec Trax"
            },
            {
                "verse": "Nec qui de minima iactat se nocte Britannus."
            },
            {
                "verse": "Tuta mari navis totoque sub orbe viator"
            },
            {
                "verse": "Tutus erit nullique legent achonita, sed ipsa"
            },
            {
                "verse": "Quisque data felix contentus sorte quiescit."
            },
            {
                "verse": "Ergo suam repetat constanti pectore Romam"
            },
            {
                "verse": "Invictus cesar, lacias regnare per urbes"
            },
            {
                "verse": "Signa Iovis faciat. Proh Iupiter, omnia celi"
            },
            {
                "verse": "Astra favent populique vocant sua signa suumque"
            },
            {
                "verse": "Rectorem exposcunt. Gelidas transire per Alpes"
            },
            {
                "verse": "Victrices aquilas cogat. Mox undique current"
            },
            {
                "verse": "Devoti imperio nimiaque tirannide fessi"
            },
            {
                "verse": "Ausonii proceres regi parere parati.\""
            },
            {
                "verse": "Sic pater. Et cunctas ceperunt gaudia nymphas."
            },
            {
                "verse": "Me quoque letitie cumulus perfudit, eo quod"
            },
            {
                "verse": "Iam musis video redeuntia tempora et alta"
            },
            {
                "verse": "Otia. Grata mihi saturnia secula surgunt,"
            },
            {
                "verse": "Augusti vires cumeaque carmina iamque"
            },
            {
                "verse": "Orphi grata venit requies. Gaudete Marones"
            },
            {
                "verse": "Nasonesque boni: vester iam regnat Apollo."
            },
            {
                "verse": "Fridericus erit vobis mercesque laborque;"
            },
            {
                "verse": "Hunc canite, hunc vestris semper celebrate libellis."
            },
            {
                "verse": "Nec te peniteat calamos inflare sonoros,"
            },
            {
                "verse": "Silvi, tuo regi: nunquam vel candida Clio"
            },
            {
                "verse": "Aut ego te solum linquemus. \"dixit et auras"
            },
            {
                "verse": "In tenues abiit. Vates, date metra, latini"
            },
            {
                "verse": "Germanique simul. Sic Fridericus per omnes"
            },
            {
                "verse": "Clarus erit terras et vertice tanget Olimpum."
            },
            {
                "verse": "Tu modo, cesar, ovans fatis arride secundis,"
            },
            {
                "verse": "Utere sorte data: tecum deus et favor omnis"
            },
            {
                "verse": "Est populi. Vivas et sis pius omne per euum."
            }
        ],
        [
            {
                "verse": "\"Vidimus effigiem lascivi nuper Amoris,"
            },
            {
                "verse": "Que nimium mentem movit imago meam."
            },
            {
                "verse": "Nec barbam malis nec corpore tegmen habebat"
            },
            {
                "verse": "Nudus terga, manus, pectora, crura, pedes."
            },
            {
                "verse": "At humeris ale suberant et flexilis arcus,"
            },
            {
                "verse": "Lumina sub tenero ceca supercilio."
            },
            {
                "verse": "Cur puer imberbes nulla lanungine malas,"
            },
            {
                "verse": "Cur melius nulla copora veste tegat,"
            },
            {
                "verse": "Lumine cur careat, pharetram cur gestet et arcum,"
            },
            {
                "verse": "Cur habeat pennas, Calliopea, refer.\""
            },
            {
                "verse": "Sic ego. Sic retulit quesitas ilico causas"
            },
            {
                "verse": "Maxima pegasei Calliopea chori:"
            },
            {
                "verse": "\"Qui sapit evitat malesana Cupidinis arma,"
            },
            {
                "verse": "Et tantum pueros intrat ineptus amor."
            },
            {
                "verse": "Sive quod est puero similis, qui cepit amare"
            },
            {
                "verse": "Et perit mente, pingitur inde puer."
            },
            {
                "verse": "Pingitur et nudus: nullum servare pudorem"
            },
            {
                "verse": "Et meminit simplex et manifestus amans."
            },
            {
                "verse": "Pingitur et cecus, quia non bene cernit honestum,"
            },
            {
                "verse": "Nec scit quo virtus, quo ferat error amans,"
            },
            {
                "verse": "Vel quia que peccet credit secreta latere"
            },
            {
                "verse": "Cuncta nec in sese lumina versa videt."
            },
            {
                "verse": "Sic est omnis amans, sic se, sic omnia nescit,"
            },
            {
                "verse": "Consilium, famam, federa, iura, deos."
            },
            {
                "verse": "Aurea quod curuo torquebat spicula cornu,"
            },
            {
                "verse": "Pungere corda ferus significatur amor."
            },
            {
                "verse": "Quod levibus volucres humeris suspenderat alas,"
            },
            {
                "verse": "Causa est huc illuc quod levis errat amans,"
            },
            {
                "verse": "Vel quod amor cursum non semper servat eundem,"
            },
            {
                "verse": "Nunc abit et parvas post redit inde moras.\""
            },
            {
                "verse": "Dixerat et pressis obmutuit orsa labellis."
            },
            {
                "verse": "Effudi tales protinus ore sonos:"
            },
            {
                "verse": "\"Quam vidi effigiem pharetram gestabat et arcum,"
            },
            {
                "verse": "Fax tamen in dextra non fuit ulla sua."
            },
            {
                "verse": "Sed quoniam veterum finxere poemata vatum,"
            },
            {
                "verse": "(Quos ego quid temere commemorasse putem?)"
            },
            {
                "verse": "Dic, quare nam tedas fertur gestare Cupido,"
            },
            {
                "verse": "Da, precor, armatas cur habet igne manus?\""
            },
            {
                "verse": "Quesitam verbis respondens musa duobus"
            },
            {
                "verse": "Sic leviter causam reddidit: \"urit amor\"."
            },
            {
                "verse": "Accipe lascivi quenam sit Amoris imago,"
            },
            {
                "verse": "Carole, cypriaci gloria magna soli,"
            },
            {
                "verse": "Ut levius miserum caveas, dum noris, amorem"
            },
            {
                "verse": "Et redeas ad te, dum mea metra leges."
            }
        ],
        [
            {
                "verse": "Quis sacra gesta canat, que lingua diserta potensque"
            },
            {
                "verse": "Efferat eximie, quibus hec Caterina facunda"
            },
            {
                "verse": "Sponsa dei micuit totum celebrata per orbem?"
            },
            {
                "verse": "Non ego sum dignus tantis extollere dignam"
            },
            {
                "verse": "Laudibus, at breviter que sint, que moribus almis"
            },
            {
                "verse": "Vita beata fuit, referam tibi, care viator."
            },
            {
                "verse": "Hec fuit orta Senis, ubi sancti veste recepta"
            },
            {
                "verse": "Dominici in voto triplici virtuteque cuncta"
            },
            {
                "verse": "Transcendit plures divina in lege peritos."
            },
            {
                "verse": "Illa potens verbo ac opere omnia corda trahebat"
            },
            {
                "verse": "Ad se hominum, ut magnes ferrum, Christusque deinde"
            },
            {
                "verse": "Desponsavit eam, sacris proprio ore refecit"
            },
            {
                "verse": "Doctrinis. Multas habuit velut optima mater"
            },
            {
                "verse": "Virgoque discipulas, quibus ardua regula vite"
            },
            {
                "verse": "Sanctaque bis septem pietatis opuscula dive"
            },
            {
                "verse": "Explevit felix, et erat sublime levamen"
            },
            {
                "verse": "Omnibus, heu, miseris vite in defectibus huius."
            },
            {
                "verse": "Illa cor a domino petiit renovarier alma"
            },
            {
                "verse": "Continue meditans; compos feliciter alti"
            },
            {
                "verse": "Facta fuit voti viditque evellere Christum"
            },
            {
                "verse": "Cor prius atque novum flammis sibi tradere flagrans."
            },
            {
                "verse": "Hec ieiuna diu nonnunquam ad sidera rapta est:"
            },
            {
                "verse": "Mira dei vidit. Semel autem a morte revixit"
            },
            {
                "verse": "Pane refecta sacro, celesti pane salutis."
            },
            {
                "verse": "Illa crucem memori portans sub pectore semper"
            },
            {
                "verse": "Stigmata passa fuit (dictu mirabile) Christi."
            },
            {
                "verse": "Pontifices adiit, quibus unica gloria secum"
            },
            {
                "verse": "Sistere colloquiis monimentaque sancta tulere."
            },
            {
                "verse": "Ore suo tulit hec que indulta volebat ab illis"
            },
            {
                "verse": "Ardua: tanta sue fuerat sibi gratia lingue."
            },
            {
                "verse": "Illa propheta quidem divino flamine plena"
            },
            {
                "verse": "Et pacem et bellum secretaque plurima pandit"
            },
            {
                "verse": "Exhortansque omnes miranda stupendaque scripsit."
            },
            {
                "verse": "Illa sciens venisse diem qua linquere mundum"
            },
            {
                "verse": "Expedit, exclamans \"animam, deus optime\" dixit"
            },
            {
                "verse": "\"In manibus commendo tuis, commendo tuamque"
            },
            {
                "verse": "Iugiter ancillam.\" Sic sponsa beata beatum"
            },
            {
                "verse": "Transiit ad sponsum tribus exornata coronis."
            },
            {
                "verse": "Fecit in hac vita miracula multa. Deinde"
            },
            {
                "verse": "Claruit innumeris post mortem splendida miris,"
            },
            {
                "verse": "Que si nosse velis, quamque alme semper in orbe"
            },
            {
                "verse": "Vixerit, historiam devotus perlege sanctam."
            },
            {
                "verse": "Hec annis triginta tribus, quot Christus, et apte"
            },
            {
                "verse": "Vixit; nam sponsam sponso decet esse coevam,"
            },
            {
                "verse": "Milleque trecentis simul octoginta sub annis"
            },
            {
                "verse": "Inclita Rome obiit Caterina beata senensis."
            }
        ],
        [
            {
                "verse": "Virgo theutonicis multum celebrata sacellis"
            },
            {
                "verse": "Mater et ipsa dei, mater et ipsa hominis,"
            },
            {
                "verse": "Virgo Latinorum spes et tutela meorum,"
            },
            {
                "verse": "Virgo, quam multo Gallia thure colit,"
            },
            {
                "verse": "Virgo nec hispanas paulum laudata per urbes,"
            },
            {
                "verse": "Cui patet et celum totaque terra patet,"
            },
            {
                "verse": "Virgo, que magnum potes exorare Tonantem"
            },
            {
                "verse": "Et potes irati sistere tela dei:"
            },
            {
                "verse": "Ipse ego peccati servus scelerisque minister"
            },
            {
                "verse": "Et mandatorum fractor ubique decem"
            },
            {
                "verse": "Ad te confugio; fateor, mortalia septem"
            },
            {
                "verse": "Sepius admisi crimina nuncque dolet."
            },
            {
                "verse": "Ille licet nulli veniam neget auctor Olimpi"
            },
            {
                "verse": "Et reduci semper bracchia tendat amans,"
            },
            {
                "verse": "Quis tamen offensi vultum, quis iudicis audet"
            },
            {
                "verse": "Intercessore nudus adire sui?"
            },
            {
                "verse": "Ergo meos, genetrix, semper miserata labores"
            },
            {
                "verse": "Nunc etiam nostris casibus affer opem."
            },
            {
                "verse": "Ipse mihi de te natus sine crimine culpas"
            },
            {
                "verse": "Condonet veteres prohibeatque novas."
            }
        ],
        [
            {
                "verse": "Barbarice gentis decus, Augustine, perenne,"
            },
            {
                "verse": "Horrida quem nobis Africa terra tulit,"
            },
            {
                "verse": "Qui scripturarum profers arcana sacrarum"
            },
            {
                "verse": "Eloquiis reserans abdita cuncta tuis,"
            },
            {
                "verse": "Doctior ingenuaque omni cultissimus arte"
            },
            {
                "verse": "Et studio prestans ingenioque nitens,"
            },
            {
                "verse": "Quem nihil obscurum latuit, sed et omnia clarent"
            },
            {
                "verse": "Atque humana simul dogmata et alma patent,"
            },
            {
                "verse": "Cuius et instruimur doctrinis atque monemur,"
            },
            {
                "verse": "Exemplis probitas cuius in orbe micat,"
            },
            {
                "verse": "Milia librorum per te, pater alme, leguntur"
            },
            {
                "verse": "Edita que promunt quicquid ubique latet."
            },
            {
                "verse": "Sis fautor nobis pius, o sanctissime presul,"
            },
            {
                "verse": "Atque deo nostras offer ad alta preces."
            }
        ],
        [
            {
                "verse": "Argumenta, locos, versus totumque poema"
            },
            {
                "verse": "Virgilius rapuit graio romanus Homero:"
            },
            {
                "verse": "Eneasque locum magni sibi sumpsit Ulixis"
            },
            {
                "verse": "Carthagoque fuit captis Pheacia terris."
            },
            {
                "verse": "Barbarus interminit Pallanta hic Turnus, at illic"
            },
            {
                "verse": "Dat leto insignem Patroclum maximus Hector."
            },
            {
                "verse": "At Turnum Eneas stigias dedit ire sub umbras,"
            },
            {
                "verse": "Hectora magnanimum leto dat magnus Achilles."
            },
            {
                "verse": "Iurgia Drances enim et Turni lis illa molesta"
            },
            {
                "verse": "Pelide magni et late regnantis Atride."
            },
            {
                "verse": "Singula ludorum posuit certamina uterque"
            },
            {
                "verse": "Nec mutavit enim quicquam, nisi forte quod alter"
            },
            {
                "verse": "\u00e2\u0080\u00a0Quatuor in currus paridas dat ire carinas.\u00e2\u0080"
            }
        ],
        [
            {
                "verse": "Vivet Meonides Tenedos dum stabit et Ide,"
            },
            {
                "verse": "Dum rapidas Simois in mare volvet aquas."
            },
            {
                "verse": "Claraque precipui vivent preconia vatis;"
            },
            {
                "verse": "Quare nefas ausus voce furente cadat."
            },
            {
                "verse": "Ille cadet tenuesque furor vanescet in auras"
            },
            {
                "verse": "Et stabit grai nobile vatis opus."
            },
            {
                "verse": "Nil potuit tanto mors seva nocere poete,"
            },
            {
                "verse": "Quem vivum virtus, carmen, ymago facit."
            },
            {
                "verse": "Ergo dum silices et dens patientis aratri"
            },
            {
                "verse": "Depereant evo, carmina morte carent."
            },
            {
                "verse": "Cedant carminibus reges regumque triumphi,"
            },
            {
                "verse": "Cedat et auriferi ripa beata Tagi."
            },
            {
                "verse": "Vilia miretur vulgus, mihi flavus Apollo"
            },
            {
                "verse": "Pocula castalia plena ministret aqua."
            },
            {
                "verse": "Una dies satis hominum delere labores,"
            },
            {
                "verse": "Vatibus at certe morte carere datum."
            },
            {
                "verse": "Pascitur in vivis livor, post fata quiescit,"
            },
            {
                "verse": "Tunc suus ex merito quemque tuetur honor."
            },
            {
                "verse": "Ergo etiam cum me supremus adusserit ignis,"
            },
            {
                "verse": "Vivam parsque mei multa superstes erit."
            }
        ],
        [
            {
                "verse": "Vivet Meonides, dum mustis uva tumebit,"
            },
            {
                "verse": "Dum cadet in curva falce resecta seges."
            }
        ],
        [
            {
                "verse": "Hic sita sunt quinti Nicolai antistitis ossa,"
            },
            {
                "verse": "Aurea qui dederat secula, Roma, tibi."
            },
            {
                "verse": "Consilio illustris, virtute illustrior omni"
            },
            {
                "verse": "Excoluit doctos doctior ille viros."
            },
            {
                "verse": "Abstulit errorem, quo schisma infecerat orbem,"
            },
            {
                "verse": "Restituit muros, menia, templa, domos."
            },
            {
                "verse": "Tum Bernardino statuit sua sacra senensi,"
            },
            {
                "verse": "Sancta iubilei tempora dum celebrat."
            },
            {
                "verse": "Cinxit honore caput Federici et coniugis aureo,"
            },
            {
                "verse": "Res italas icto federe composuit."
            },
            {
                "verse": "Attica romana complura volumina lingua"
            },
            {
                "verse": "Prodidit. En tumulo fundite thura sacro."
            }
        ],
        [
            {
                "verse": "Salve, virgo dei genitrix, sanctissima, salve,"
            },
            {
                "verse": "Que sola auxilium, virgo Maria, meum es."
            },
            {
                "verse": "Tu semper miseris prona es succurrere rebus"
            },
            {
                "verse": "Et nunquam vacuas desinis ire preces."
            },
            {
                "verse": "Tu me, cum grandis seviret in equore ventus,"
            },
            {
                "verse": "Respicis: afflicto te duce terra datur."
            },
            {
                "verse": "O decus, o regni laus et regina superni,"
            },
            {
                "verse": "Tu sola es vite causa, Maria, mee."
            },
            {
                "verse": "Vivo ego, qui mediis vitam positurus in undis"
            },
            {
                "verse": "Credebar: vivo munere, diva, tuo."
            },
            {
                "verse": "Nam frustra auxilium Neptunum et vana rogavi"
            },
            {
                "verse": "Numina, que priscis Grecia finxit annis."
            },
            {
                "verse": "Este procul veterum damnati in secula divi!"
            },
            {
                "verse": "Sat mihi cum nato; virgo Maria, tuo."
            },
            {
                "verse": "Tres sunt persone, deus unus et una potestas;"
            },
            {
                "verse": "Annuit hec precibus sepe, Maria, meis."
            },
            {
                "verse": "Flectere si quis avet magnum in sua vota Tonantem,"
            },
            {
                "verse": "Te roget: optatum mox feret inque suum."
            },
            {
                "verse": "Ergo age, te cunctos terraque marique vocantes,"
            },
            {
                "verse": "Ut me iuvisti, virgo Maria, iuva."
            }
        ],
        [
            {
                "verse": "Aurea dona duces mittunt, epygrammata vates,"
            },
            {
                "verse": "Annua cum nati lux redit alma dei."
            },
            {
                "verse": "Illa valent hodie; valuerunt carmina quondam:"
            },
            {
                "verse": "Ditior hec etas, doctior illa fuit."
            },
            {
                "verse": "At me, Parnasi quamvis mea nescit utrumque"
            },
            {
                "verse": "Musa iugum, fateor, pulcra Talia iuvat."
            },
            {
                "verse": "Pro gemmis habeo pretiosis prorsus eois"
            },
            {
                "verse": "Quos tua pro Christo cantat avena modos."
            },
            {
                "verse": "Sola fuit veterum Saturnus, Iupiter et Mars"
            },
            {
                "verse": "Materies vatum, Iuno, Minerva, Venus;"
            },
            {
                "verse": "Herculis errores et tela tiphoea, Bachum"
            },
            {
                "verse": "Musa vetus cecinit, nomina vana deum."
            },
            {
                "verse": "Crediderat nostre non posse archana salutis"
            },
            {
                "verse": "Committi numeris inscia turba sacris."
            },
            {
                "verse": "Falsa fuit: celebrem resonant tua carmina Christum"
            },
            {
                "verse": "Et patris eterni numina vera canunt."
            },
            {
                "verse": "Iam tibi semideis fas est preponere Mosen"
            },
            {
                "verse": "Iudaicumque doces verba latina loqui."
            },
            {
                "verse": "Perge nec invideas, si quem cum Castore Pollux"
            },
            {
                "verse": "Oblectat; Christo stat mare, terra, polus;"
            },
            {
                "verse": "Illi post obitum visenda Acherontis iniqui"
            },
            {
                "verse": "Stagna, tuus celi spiritus astra petet."
            }
        ],
        [
            {
                "verse": "Venisti latia madidus grecaque minerva,"
            },
            {
                "verse": "Ut qui Guarrini discipulum referas."
            },
            {
                "verse": "Dulce canis, vena stillant de divite versus,"
            },
            {
                "verse": "Doctiloqui titulos vatis habere potes."
            },
            {
                "verse": "Non est cur tecum tentare in carmina vires"
            },
            {
                "verse": "Conemur: bello non bona dextra seni est."
            },
            {
                "verse": "Dum iuvenes fuimus, pegaseo e fonte liquores"
            },
            {
                "verse": "Hausimus et nullum scribere pondus erat."
            },
            {
                "verse": "Nunc oblita mihi sunt carmina, friguit etas"
            },
            {
                "verse": "Atque sepulchralis unica cura mihi est."
            },
            {
                "verse": "Que bilbitani quesisti Epygrammata vatis"
            },
            {
                "verse": "Ad te se celeri proripuere gradu."
            },
            {
                "verse": "Nanque liber cum te latiis didicisset ab oris"
            },
            {
                "verse": "Advectum, subito profugus hinc abiit."
            },
            {
                "verse": "Teque petens dixit \"docti peto tecta Iohannis:"
            },
            {
                "verse": "Hic meus hospes erit, hic mea dicta leget.\""
            },
            {
                "verse": "At si que currant nunc tempora conspicis et spes"
            },
            {
                "verse": "Afflictas, non nunc ludere, flere licet."
            },
            {
                "verse": "Non bene versiculos sacrata nocte petulcos"
            },
            {
                "verse": "Invisasa: Christi sumere dicta decet."
            },
            {
                "verse": "Cedant e manibus dulces, tua cura, poete"
            },
            {
                "verse": "Et divino animum codice pasce. Vale."
            }
        ],
        [
            {
                "verse": "Hic Iulianus ego dumosa in rupe quiesco"
            },
            {
                "verse": "Quondam romane presbiter ecclesie."
            },
            {
                "verse": "Funeris et tumuli careo: non eget honore"
            },
            {
                "verse": "Qui pro te vitam, Christe benigne, dedi."
            },
            {
                "verse": "In Teucros tua signa tuli vicique rebelles"
            },
            {
                "verse": "Sepius, ac demum victus et ipse obii."
            },
            {
                "verse": "En ego sat vixi docuique rite Bohemos"
            },
            {
                "verse": "Argolicosque patres dogmata nostra sequi."
            },
            {
                "verse": "Iam bene mecum actum experior, sed Grecia plorat"
            },
            {
                "verse": "Maiori posthac semper habenda iugo."
            },
            {
                "verse": "Parcite, Romani Grecique, dolere: nefas est"
            },
            {
                "verse": "Quod superis placuit non tolerare homines."
            }
        ],
        [
            {
                "verse": "Discite pro numeris numeros sperare, poete:"
            },
            {
                "verse": "Mutare est animus carmina, non emere."
            }
        ],
        [
            {
                "verse": "Desine pro numeris nummos sperare, poeta:"
            },
            {
                "verse": "Carmina si dederis, carmina reddidero."
            }
        ],
        [
            {
                "verse": "Pro numeris numeros vobis sperate, poete:"
            },
            {
                "verse": "Mutare est animus carmina, non emere."
            }
        ],
        [
            {
                "verse": "Si sacer est sanguis Christi de corpore fusus"
            },
            {
                "verse": "Et dignus latria, dira podagra fuge!"
            },
            {
                "verse": "At si membra diu possessa relinquere nefas,"
            },
            {
                "verse": "Urgeat at saltem flamma dolorque minus."
            }
        ],
        [
            {
                "verse": "Consilio celeri poteris res ducere magnas"
            },
            {
                "verse": "Quoque voles; pereunt, que mora longa trahit."
            }
        ],
        [
            {
                "verse": "Ingenio tardi rebus nec grandibus prosunt"
            },
            {
                "verse": "Nec parvis possunt undique consulere."
            }
        ],
        [
            {
                "verse": "Consilium paucis, bellum committite multis"
            },
            {
                "verse": "Qui regitis urbes imperiumque patres."
            }
        ],
        [
            {
                "verse": "Papa Pius ventres longe miseratus onustos"
            },
            {
                "verse": "Providus hoc cunctis nobile struxit opus."
            }
        ],
        [
            {
                "verse": "Quas male Paulus opes septem congesserat annis"
            },
            {
                "verse": "Uno anno Petrus diripuit futuitque."
            }
        ],
        [
            {
                "verse": "Hoc iacet in tumulo durus cum corde vitellus,"
            },
            {
                "verse": "Quem mors preveniens non sinit esse bovem."
            }
        ],
        [
            {
                "verse": "Hec tue, virgo, monimenta laudis,"
            },
            {
                "verse": "Que tuis leti, Catherina, sacris"
            },
            {
                "verse": "Hoc quidem pacto modulamur omnes,"
            },
            {
                "verse": "Perfer Olympo."
            },
            {
                "verse": "Si satis digne nequeant referri,"
            },
            {
                "verse": "Annuas nobis veniam, precamur:"
            },
            {
                "verse": "Non sumus tanti ingenii, fatemur,"
            },
            {
                "verse": "Optima virgo."
            },
            {
                "verse": "Quis fuit dignas modulatus unquam"
            },
            {
                "verse": "Virginis laudes? Quis in orbe toto"
            },
            {
                "verse": "Femine invicte peritura nunquam"
            },
            {
                "verse": "Carmina pandet?"
            },
            {
                "verse": "Predita exemplis, Catherina, claris,"
            },
            {
                "verse": "Moribus prestans, sapiens abunde,"
            },
            {
                "verse": "Temperans, fortis, pia, iusta, prudens"
            },
            {
                "verse": "Ethera scandis."
            },
            {
                "verse": "Quem latet virtus facinusque clarum,"
            },
            {
                "verse": "Quo nequit dici sanctius per orbem?"
            },
            {
                "verse": "Vulnerum formam miserata Christi"
            },
            {
                "verse": "Exprimis ipsa."
            },
            {
                "verse": "Nam brevis, meste misereque vite"
            },
            {
                "verse": "Et malis cunctis penitus referte"
            },
            {
                "verse": "Fortiter spernens pretiosa queque"
            },
            {
                "verse": "Sidera adisti."
            },
            {
                "verse": "Gratias summas habeamus omnes"
            },
            {
                "verse": "Filio magni genitoris almo,"
            },
            {
                "verse": "Spiritum sanctum veneremur et sit"
            },
            {
                "verse": "Laus tamen una."
            }
        ],
        [
            {
                "verse": "Laudibus, virgo, nimis efferenda"
            },
            {
                "verse": "Iure ceneris, quoniam triumphos"
            },
            {
                "verse": "Ipsa celorum probitate mira"
            },
            {
                "verse": "Nacta refulges."
            },
            {
                "verse": "Premium sancte tamen ipsa vite"
            },
            {
                "verse": "Et simul munus probitatis alme"
            },
            {
                "verse": "Accipis celo cumulata cunctis"
            },
            {
                "verse": "Denique rebus."
            },
            {
                "verse": "Tu gravem sacris meritis refertum,"
            },
            {
                "verse": "Orbis exemplar pietate plenum,"
            },
            {
                "verse": "Predicatorum venerata patrem"
            },
            {
                "verse": "Ordine fulges."
            },
            {
                "verse": "Nulla iam rerum placuit voluptas,"
            },
            {
                "verse": "Nullus ornatus, nitor ecce nullus"
            },
            {
                "verse": "Corporis. Semper fugiens inique"
            },
            {
                "verse": "Crimina vite,"
            },
            {
                "verse": "Sepius corpus domitans acerbe"
            },
            {
                "verse": "(Quam pie flagris, cruor hinc et inde"
            },
            {
                "verse": "Fluxerat rivis!) hominumque demum"
            },
            {
                "verse": "Crimina flebas,"
            },
            {
                "verse": "Qui per ingentes variosque casus"
            },
            {
                "verse": "Orbe terrarum cruciantur omnes,"
            },
            {
                "verse": "Tu quidem longe pietate cunctis,"
            },
            {
                "verse": "Inclyta, prestas."
            },
            {
                "verse": "Gratias summas habeamus omnes"
            },
            {
                "verse": "Filio magni genitoris almo,"
            },
            {
                "verse": "Spiritum sanctum veneremur et sit"
            },
            {
                "verse": "Laus tamen tua."
            }
        ],
        [
            {
                "verse": "<41>[ad laudes](S1)"
            },
            {
                "verse": "Iam ferox miles tibi sepe cessit"
            },
            {
                "verse": "Et duces iras posuere sevas,"
            },
            {
                "verse": "In necem diram populo minati"
            },
            {
                "verse": "Sepe Senensi."
            },
            {
                "verse": "Quid quod et sacris studiis frequenter"
            },
            {
                "verse": "Viribus summis operam dedisti?"
            },
            {
                "verse": "Littere docte lepideque claris"
            },
            {
                "verse": "Urbibus extant."
            },
            {
                "verse": "Niteris verbis revocare lapsos,"
            },
            {
                "verse": "Niteris rectum suadere cunctis;"
            },
            {
                "verse": "Sic ais: \"tantum probitas beatos"
            },
            {
                "verse": "Efficit omnes.\""
            },
            {
                "verse": "Iura tu seve tremebunda mortis"
            },
            {
                "verse": "Fortiter temnens, nihil extimescens"
            },
            {
                "verse": "Premium nostre vocitare vite"
            },
            {
                "verse": "Sepe solebas."
            },
            {
                "verse": "Unde cum tempus properaret ipsum,"
            },
            {
                "verse": "Quo sacros artus cineresque busto"
            },
            {
                "verse": "Linqueres, celos aditura flentes"
            },
            {
                "verse": "Ipsa solebas."
            },
            {
                "verse": "Unde cum tempus properaret ipsum,"
            },
            {
                "verse": "Quo sacros artus cineresque busto"
            },
            {
                "verse": "Linqueres, celos aditura flentes"
            },
            {
                "verse": "Ipsa docebas."
            },
            {
                "verse": "Sic sacrum Christi venerata corpus,"
            },
            {
                "verse": "Hostiam libans lacrymis obortis"
            },
            {
                "verse": "Dixeras cunctis documenta vite"
            },
            {
                "verse": "Voce suprema."
            },
            {
                "verse": "Gratias summas habeamus omnes"
            },
            {
                "verse": "Filio magni genitoris almo,"
            },
            {
                "verse": "Spiritum sanctum veneremur et sit"
            },
            {
                "verse": "Laus tamen tua."
            }
        ],
        [],
        [],
        [],
        [],
        [],
        []
    ]
}