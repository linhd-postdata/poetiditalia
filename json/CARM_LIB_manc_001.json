{
    "author": "carmina libraria",
    "title": "Antonius Mancinellus, carmen de floribus, carmen de figuris, de poetica virtute, vitae carmen",
    "url": "http://www.poetiditalia.it/texts/CARM_LIB|manc|001",
    "text": [
        [
            {
                "verse": "Antonius Mancinellus Urso Ursiniae domus heroi clarissimo episcopoque Thean. ac Gymnasii almae urbis Rectori quam optimo S.P.D."
            }
        ],
        [
            {
                "verse": "Urse decus procerum, Romanae gloria linguae"
            },
            {
                "verse": "Unica pierio spesque salusque choro"
            },
            {
                "verse": "Nunc ego parnasi venio de culmine montis,"
            },
            {
                "verse": "Palladis auxilio florida serta gerens."
            },
            {
                "verse": "Cum tamen ambigerem quisnam domarier illi"
            },
            {
                "verse": "Deberet roseus Cynthius illa dedit."
            },
            {
                "verse": "Si quis in urbe colit musas et Apollinis artes"
            },
            {
                "verse": "Si cui Pallas adest viribus usa suis;"
            },
            {
                "verse": "Ursus is est virtutis amans, virtutis alumnus"
            },
            {
                "verse": "Ingenio cunctis anteferndus avis"
            },
            {
                "verse": "Alter Aristides dictus cognomine iustus"
            },
            {
                "verse": "Vel dictus sapiens primus in orbe Thales"
            },
            {
                "verse": "Huic igitur nova serta dato connexa vetustis,"
            },
            {
                "verse": "Floribuis accipiet qualiacumque feres"
            },
            {
                "verse": "Talibus acceptis propere tua tecta subivi"
            },
            {
                "verse": "Dona gerens: Capias, commoda multa ferunt"
            },
            {
                "verse": "Ad te confugiunt quo sint mage tuta favore"
            },
            {
                "verse": "Numinis Urse tuis suscipe quaeso libens."
            },
            {
                "verse": "Sic tua sublimi cingantur tempora mitra"
            },
            {
                "verse": "Sic videas regni saecula laeta tui."
            }
        ]
    ]
}