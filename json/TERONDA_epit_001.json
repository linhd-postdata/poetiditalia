{
    "author": "Leonardo Teronda",
    "title": "epitaphium",
    "url": "http://www.poetiditalia.it/texts/TERONDA|epit|001",
    "text": [
        [
            {
                "verse": "Magnus ab Alberto Nicolaus marchio, princeps,"
            },
            {
                "verse": "Se maior populis lex bona, tuta salus,"
            },
            {
                "verse": "Quos inter tantas armis opibusque potentum, hos,"
            },
            {
                "verse": "Vires protexit cautus et insidias,"
            },
            {
                "verse": "Discordes alios inter nova foedera nectens"
            },
            {
                "verse": "Et belli medium pacis et auctor erat."
            },
            {
                "verse": "Iamque forum mundo Ferraria facta, tribunal"
            },
            {
                "verse": "Gadibus abque Indo hoc quilibet orbe petit."
            },
            {
                "verse": "Pontifices, reges, populi sua iurgia, missis"
            },
            {
                "verse": "Causidicis, dirimunt, cognita conciliis."
            },
            {
                "verse": "Ipse, apud Insubrum dominum Ligurumque sodalis"
            },
            {
                "verse": "Dum subit, occubuit rerum et honoris onus."
            }
        ]
    ]
}