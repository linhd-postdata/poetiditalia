{
    "author": "Battista Mantovano",
    "title": "sylvae",
    "url": "http://www.poetiditalia.it/texts/SPAGNOLI|sylv|001",
    "text": [
        [],
        [
            {
                "verse": "Praesidium Sigismunde meum, pater ingeniorum,"
            },
            {
                "verse": "Stirps Gonzaga, sacro caput insignita galero,"
            },
            {
                "verse": "Audi age, scisne deos, quanam ratione vetustas"
            },
            {
                "verse": "Illa volubilium saeclorum abscondita in umbra"
            },
            {
                "verse": "Fecerit? Et certis homines ascripserit aestus?"
            },
            {
                "verse": "Egregium qui vita aliqua mortalis ad usum"
            },
            {
                "verse": "Protulit, atque rudi quicquam dedit utile mundo"
            },
            {
                "verse": "Terrigena dixere Deum, sic factus Apollo"
            },
            {
                "verse": "De superis unus medicam quia repperit artem,"
            },
            {
                "verse": "Atque lyram. Cererem leges et adorea farra."
            },
            {
                "verse": "Vina corymbi ferum referunt in numina patrem."
            },
            {
                "verse": "Publica libertas et debellata tyrannis"
            },
            {
                "verse": "Undique Saturnum, colus et sua tela Minervam,"
            },
            {
                "verse": "Et quicquid topiatur acu. Facundia et aestus"
            },
            {
                "verse": "Mercurium Iovis Alcides fortissima proles"
            },
            {
                "verse": "Abstulit e terris dira atque immania monstra."
            },
            {
                "verse": "Ergo aliis meritum bene de mortalibus esse,"
            },
            {
                "verse": "Hoc est esse Deum, veteri si credimus aevo."
            },
            {
                "verse": "Id quoque non multum nostris discordat ab annis."
            },
            {
                "verse": "Nam Deus ille manu magnum qui sustinet orbem,"
            },
            {
                "verse": "Se prima pietate docet: mortale secunda"
            },
            {
                "verse": "Amplecti debere genus, sic sydera posse"
            },
            {
                "verse": "Expectare homines et Olympi ascendere in arcem."
            },
            {
                "verse": "Legimus hac motum causa cecinisse Maronem:"
            },
            {
                "verse": "Nanque erit ille mihi semper Deus, illius aram"
            },
            {
                "verse": "Saepe tener nostris ab ovilibus imbuet agnus."
            },
            {
                "verse": "Tanta erat ad grates antiquae aetatis agendas"
            },
            {
                "verse": "Strenuitas, votis homines ut in astra referrent,"
            },
            {
                "verse": "Optarentque deos atque annua sacra litarent."
            },
            {
                "verse": "Id recolens Sismunde tuis digna referre"
            },
            {
                "verse": "Dona queam meritis, qui me iam tempore longo"
            },
            {
                "verse": "Fabre laborantem stygioque ardore perustum"
            },
            {
                "verse": "Devotumque neci rursum vitalibus auris"
            },
            {
                "verse": "Reddis, et extincto renovans praecordia morbo,"
            },
            {
                "verse": "Nescio, et ambiguis titubat sententia curis."
            },
            {
                "verse": "Non sunt regna mihi, non est opulentia rerum,"
            },
            {
                "verse": "Non etiam poma Alcinoi, non tanta suppellex,"
            },
            {
                "verse": "Quanta fuit Codro. Sunt spiritualia quaedam"
            },
            {
                "verse": "Praedia, sunt fateor (sic appellare vetustas)"
            },
            {
                "verse": "Instituit vatum subitaria carmina) sylvae"
            },
            {
                "verse": "In campis, ubi produxit pede Pegasus undam."
            },
            {
                "verse": "Has tibi, quo possis rapido divertere ab aestu"
            },
            {
                "verse": "Curarum, et regni magnis anfractibus olim"
            },
            {
                "verse": "Solus et herbosa paulum requiescere in umbra,"
            },
            {
                "verse": "Tradimus, exigui cape dona infirma poetae."
            },
            {
                "verse": "Germanus qui bella gerit, Mavortia bella"
            },
            {
                "verse": "Accipiat, sudetque furens in pulvere et armis."
            },
            {
                "verse": "Sors tua pacis opus, thorax tuus, ensis, et hasta"
            },
            {
                "verse": "Relligio et pietas, et regit omnia, virtus."
            },
            {
                "verse": "Ad laudem non una via est. Laudata Quirini"
            },
            {
                "verse": "Martia facta, Numae tranquilla silentia et antra,"
            },
            {
                "verse": "Non laudata minus tacitisque oracula in umbris"
            },
            {
                "verse": "Aegeriae, et gregibus nullis adeundus equorum"
            },
            {
                "verse": "Saltus Aricini nemoris, speculumque Diana."
            },
            {
                "verse": "Saepe ergo in sylvas et in ocia sancta receptus"
            },
            {
                "verse": "Effuge curarum fluctus, et concipe tota"
            },
            {
                "verse": "Mente Deum, pacato animo complectere Olympum,"
            },
            {
                "verse": "Contemplare polos, et duc in sydera sensus,"
            },
            {
                "verse": "Nec semper te terra premat, quo scandere mentem"
            },
            {
                "verse": "Exutam membris olim mortalibus optas,"
            },
            {
                "verse": "Affectu memori anteveni, coelumque require"
            },
            {
                "verse": "In sylvis Sismunde meus, non Pana Lupercum,"
            },
            {
                "verse": "Non Satyros, Veneremve leges, non Menades ullas."
            },
            {
                "verse": "Non Thyasos, hic nullus amans sua somnia luget,"
            },
            {
                "verse": "Nulla canit Siren. Circe mala pocula nulla"
            },
            {
                "verse": "Porrigit, est omnis (libuit quocunque vagari)"
            },
            {
                "verse": "Tuta via, et passim virtus, et honesta voluptas."
            },
            {
                "verse": "Haec tibi Socraticos ostendet pagina mores."
            },
            {
                "verse": "Haec Curios, Fabiosque dabit, sentire loquentes"
            },
            {
                "verse": "De pietate Numas poteris, de Marte Philippos,"
            },
            {
                "verse": "De Musis aut Hesiodos, aut ore MArones"
            },
            {
                "verse": "Altiloquo, de mundi annis origine Mosem"
            },
            {
                "verse": "Atque graves legum de maiestate Lycurgos."
            },
            {
                "verse": "His animum dictis sursum attollentibus ire"
            },
            {
                "verse": "Ad decus immortale potes, transcendere patres,"
            },
            {
                "verse": "Et tecum ad superos animando excire nepotes."
            },
            {
                "verse": "Ergo alacri Sylvarum animo cape dona mearum,"
            },
            {
                "verse": "Et cole nostrates geniosa per ocia lucos."
            }
        ],
        [
            {
                "verse": "Assidue dici nostris Iacobe Camoenis"
            },
            {
                "verse": "Poscis honoratam Monpheltria semina prolem"
            },
            {
                "verse": "Id quanquam nobis etiam suaderet Apollo"
            },
            {
                "verse": "Et Phoebaea cohors custos Heliconidis undae,"
            },
            {
                "verse": "Me tamen ingenti rapit in diversa tumultu,"
            },
            {
                "verse": "Maius, et aethereo studium magis utile coelo:"
            },
            {
                "verse": "Nam mihi divinis pectora rebus"
            },
            {
                "verse": "Erudienda dedit Superum pater, omnia in isto"
            },
            {
                "verse": "Tempora praetereunt ludo, licemque nefastam,"
            },
            {
                "verse": "Et fastos hoc Marte dies mea conterit aetas."
            },
            {
                "verse": "Ingenuam doceo sanctis assuescere pubem"
            },
            {
                "verse": "Moribus, et sacras vestigia ferre per artes."
            },
            {
                "verse": "Nunc mihi per campos iter est, et lata Maronis"
            },
            {
                "verse": "Aequora Minci genae, via nunc sublimis in altam"
            },
            {
                "verse": "Ducit anhelantem Sophia Paradysios arcem,"
            },
            {
                "verse": "Et modo me Stagyrae sua per dumeta suumque"
            },
            {
                "verse": "Non facile accessu limen subvectat alumnus."
            },
            {
                "verse": "Cecropii interdum dulces invisere chartas,"
            },
            {
                "verse": "Et libare senis studium delectat et artem,"
            },
            {
                "verse": "Sanctaque nobiscum longos Academia soles"
            },
            {
                "verse": "Claudit, et eloquiis damus Arpinatibus aurem."
            },
            {
                "verse": "Quid faciam? Nec enim labor est mortalibus alter"
            },
            {
                "verse": "Nobilior, nec cura viro iucundior ulla."
            },
            {
                "verse": "Hanc mihi militiam Deus, et lucentia mundi"
            },
            {
                "verse": "Sydera dant, superum Domino paremus et astris."
            },
            {
                "verse": "Quare age presenti si non tibi munere factum"
            },
            {
                "verse": "Est satis, urgentes animi causabere curas."
            },
            {
                "verse": "Et veniam concede, labor vult ocia tantus."
            },
            {
                "verse": "Moeoniis opus est fidibus, totoque Sophocle,"
            },
            {
                "verse": "Nam tuus est omni dicendus Apolline princeps."
            },
            {
                "verse": "Differimus tua vota, tamen non irrita fient."
            },
            {
                "verse": "Interea infirmas ad tanta negocia vires"
            },
            {
                "verse": "Instaurare datur, venient sua tempora a regi"
            },
            {
                "verse": "Danda tuo, cui te tantum debere fateris,"
            },
            {
                "verse": "Cuius et aeterna vestris imagine pectus."
            }
        ],
        [
            {
                "verse": "Inclyte Dux, qui regna tenes in montibus umbris"
            },
            {
                "verse": "Qua vetus Urbinum domibus iuga vestit apricis,"
            },
            {
                "verse": "Qua dedit antiquae nomen Sempronius urbi:"
            },
            {
                "verse": "Sunt quibus accensi rutilantia sydera Martis"
            },
            {
                "verse": "Audes animos bellique avidissima corda"
            },
            {
                "verse": "Indiderint. Hi semper equos meditantur et ama"
            },
            {
                "verse": "Bellica et ignaviae damnant longa ocia pacis."
            },
            {
                "verse": "Talis erat Telamone satus temerarius Aiax."
            },
            {
                "verse": "Talis Agenoridae Cadmi famosa propago"
            },
            {
                "verse": "Mutua damnatum vertens in vulnera ferrum."
            },
            {
                "verse": "Centauri, Lapithaeque truces, saevique Gigantes,"
            },
            {
                "verse": "Qui coelum aggressi manibus violare cruentis"
            },
            {
                "verse": "Tentavere suo divos expellere e regno."
            },
            {
                "verse": "Talis extremis mundi Sertorius oris"
            },
            {
                "verse": "Arma movens, talis Romanae conditor urbis"
            },
            {
                "verse": "Romulus, impatiens oci, Mariusque Iughurtae"
            },
            {
                "verse": "Victor, et Aemathiam tollens ad sydera gentem"
            },
            {
                "verse": "Magnus Alexander Mauro metuendus et Indo."
            },
            {
                "verse": "Talis et aeternas iras qui parvus et arma"
            },
            {
                "verse": "In genus Ausonium patri iuravit ad aras"
            },
            {
                "verse": "Annibal, et Syllae impietas et Caesaris atrox."
            },
            {
                "verse": "Sunt qui pace magis gaudent, et bella perosi"
            },
            {
                "verse": "Extollunt superum cultum, pronique per aras"
            },
            {
                "verse": "Divorum reverenter eunt, vel honesta Minerva"
            },
            {
                "verse": "Ocia sectati sub opaca silentia ruris"
            },
            {
                "verse": "Diffugiunt, tacitique laris sub fornice pallent."
            },
            {
                "verse": "Sic Numa qui pati studium revocavit, et arma"
            },
            {
                "verse": "Reppulit, atque Solon, Lacedaemoniusque Lycurgus"
            },
            {
                "verse": "Vixit, et imbelli Salomon qui regna quiete"
            },
            {
                "verse": "Auxit, et aethereo posuit nova templa tonanti."
            },
            {
                "verse": "Sunt quibus ingenium magis est commune paratum"
            },
            {
                "verse": "Tam pacem quam bella sequi, sudare sub armis,"
            },
            {
                "verse": "Et patriam curare domi, sic floruit Ancus,"
            },
            {
                "verse": "Cunctatorque senex Fabius, sic Magnus, et ambo"
            },
            {
                "verse": "Scipiadae, rigidusque CAto, Lucullus, et alto"
            },
            {
                "verse": "Rex animo, qui post caulas et ovilia tandem"
            },
            {
                "verse": "Regna subintravit sceptro Iudaea secundo."
            },
            {
                "verse": "Sic Cicero, sic Aemathiae cui gloria victae"
            },
            {
                "verse": "Paulus, et Augustus terrae dominator et undae."
            },
            {
                "verse": "Unus honor tantum primis et gloria simplex"
            },
            {
                "verse": "Debita qui pacem solum coluere arma."
            },
            {
                "verse": "Sed quibus est utrumque decus, cinxere coronis"
            },
            {
                "verse": "Tempora (tam foelix fuit bis fortuna) duabus."
            },
            {
                "verse": "Primatumque tenent. Humanae altissimus iste"
            },
            {
                "verse": "Laudis apex, gens haec superis est proxima divis."
            },
            {
                "verse": "Hi sunt qui Heroes et Semidei appellantur."
            },
            {
                "verse": "Haec tua sors montis proles generosa Feretri."
            },
            {
                "verse": "Quod si forte suas innata modestia laudes"
            },
            {
                "verse": "Horret, et ipse tuum non fers patienter honorem,"
            },
            {
                "verse": "Da veniam me fama movet, non Umbris tantum"
            },
            {
                "verse": "Te miratur, habes ultra maris aequora a laudem."
            },
            {
                "verse": "Iam passim vulgata cano, quae Rhenus et Ister,"
            },
            {
                "verse": "Quae longinquus Arar, quae fons audivit Iberi."
            },
            {
                "verse": "Ipsa canit... te virtus, tot bella gerentem"
            },
            {
                "verse": "Quis nescire potest? Altis suspensa trophaeis"
            },
            {
                "verse": "Ipsa sonant nobis tua facta silentibus arma."
            },
            {
                "verse": "Tu pacem, tu bella regiae, te iudice Mavors"
            },
            {
                "verse": "Surgit, et ingenti furor excitat arma tumultu"
            },
            {
                "verse": "Imperio Bellona tuo temperat iras"
            },
            {
                "verse": "Aegidae deposita, sumpta modo fulminat hasta."
            },
            {
                "verse": "Arbitrio pax alma tuo sua vela gubernans"
            },
            {
                "verse": "Te suadente venit, te dissuadente recedit,"
            },
            {
                "verse": "Et modo luctu implens, cum vis, modo moenia risu."
            },
            {
                "verse": "Armatum saevoque diu te Marte furentem"
            },
            {
                "verse": "Flaminei sensere Duces, et Tusca iuventus,"
            },
            {
                "verse": "Cum Rubicon tua signa pavens vada concita voluit"
            },
            {
                "verse": "In mare, et Adriaco trepidum caput abdidit alveo."
            },
            {
                "verse": "Et quando Herculeos ausus tentare labores"
            },
            {
                "verse": "Oppida coepisti sublimibus ardua saxis"
            },
            {
                "verse": "Littus ad Hetruscum, tunc te miratus euntem"
            },
            {
                "verse": "Montanum per iter pelago allucentibus armis"
            },
            {
                "verse": "Ad tua Tyrrhenus respondit classica Triton."
            },
            {
                "verse": "Te quoque pacatum, populisque humana ferentem"
            },
            {
                "verse": "Iura Camoenarum magno chorus agmine cingit,"
            },
            {
                "verse": "Et tua tecta pii tanquam veneranda poetae"
            },
            {
                "verse": "Templa petunt, subeuntque lares quasi limina Phoebo"
            },
            {
                "verse": "Sacra tuos, tanquam delubra horrenda Minervae."
            },
            {
                "verse": "In quibus et morum probitas et nescia falsi"
            },
            {
                "verse": "Relligio pietasque habitant, ubi totus Olympi"
            },
            {
                "verse": "Cursus, et astrorum leges, elementaque mundi"
            },
            {
                "verse": "Naturaeque arcana patent, ubi cernitur omnis"
            },
            {
                "verse": "Quid divina velit, quid sentiat Ethica virtus."
            },
            {
                "verse": "Nil tibi cum levibus Thyasis, tu Menades horres,"
            },
            {
                "verse": "Tu Veneres, tu Ambubaias, Balatronibus aurem"
            },
            {
                "verse": "Conspectumque negas. Tecum versatur Achilles,"
            },
            {
                "verse": "Nestor, Alexander, sermo tuus, arma tuorum"
            },
            {
                "verse": "Cultus, et astrorum motus, et mascula virtus."
            },
            {
                "verse": "O fortunatas gentes, o dulcia saecla"
            },
            {
                "verse": "Quae sancti Ducis ora vident, quae tutae sub umbra"
            },
            {
                "verse": "Tanti regis agunt sine sollicitudine vitam."
            },
            {
                "verse": "Umbria numinibus (si vera fama) fuisti"
            },
            {
                "verse": "Semper grata, vetus cum terrae incumberet omni"
            },
            {
                "verse": "Illuvies illa undantis famosa profundi,"
            },
            {
                "verse": "Sola immunis eras et ab aequore tuta colebas"
            },
            {
                "verse": "Montanos apices, et libera fluctibus antra."
            },
            {
                "verse": "Id munus solenne Dei, sed principis huius"
            },
            {
                "verse": "Praesidium sub quo tibi sunt Saturnia saecla"
            },
            {
                "verse": "Non minus. O utinam similis fortuna per omnem"
            },
            {
                "verse": "Pullulet Italiam, nec nos Lycaonia semper"
            },
            {
                "verse": "Tempora conculcent, aetas semel aurea nobis"
            },
            {
                "verse": "Omnibus et tali requies sub principe surgat."
            },
            {
                "verse": "Tu vero quem totus ager montanus adorat,"
            },
            {
                "verse": "Cui pater inclinet caput Apoeninus apricum,"
            },
            {
                "verse": "His brevibus claudi non indignabere regnis."
            },
            {
                "verse": "Aequa tuis tibi si meritis data regna fuissent:"
            },
            {
                "verse": "Pigra gelu tibi serviret Moeotis, et Athlas,"
            },
            {
                "verse": "Nilus, et Eoi Gangetica littoris ora."
            },
            {
                "verse": "Sed Deus angusto terrae tua limite clusit"
            },
            {
                "verse": "Imperia, ut curis tua corda minoribus angat"
            },
            {
                "verse": "Hic labor, ut coeli spaciis maioribus olim"
            },
            {
                "verse": "Cum tibi fatales Lachesis concluserit annos,"
            },
            {
                "verse": "Praesideas, regnoque illic meliore fruaris,"
            },
            {
                "verse": "Regna ubi sollicitent nullis tua pectora curis."
            },
            {
                "verse": "Interea claris rebus tua floreat aetas,"
            },
            {
                "verse": "Et reliquum coeli meritis eme, respicit actus"
            },
            {
                "verse": "Iuppiter humanos. Alto tuus aethere sudor"
            },
            {
                "verse": "Scribitur, et patriae vigilans tua cura saluti."
            },
            {
                "verse": "Sed ne festa meae tardent Hymenea Camoenae,"
            },
            {
                "verse": "Flectat iter, veniatque volans ad littora cymba."
            },
            {
                "verse": "Ite maritales thalamos, Iunone secunda,"
            },
            {
                "verse": "Ite avibus celebrate bonis, concordia iungat"
            },
            {
                "verse": "Una duos animos, sicut duo corpora Iuno."
            },
            {
                "verse": "Sed tamen et sanctum memores estote pudorem"
            },
            {
                "verse": "Non abigi taedis. Scelus est sine lege voluptas."
            },
            {
                "verse": "Et sancta est cum lege Venus, si sancta futura est"
            },
            {
                "verse": "Posteritas, sanctos primum decet esse parentes."
            },
            {
                "verse": "Qui viret in soliis venit ab radicibus humor,"
            },
            {
                "verse": "Et patrum in natos abeunt cum semine mores."
            }
        ],
        [
            {
                "verse": "Dum suspensa diu gentem miratur Iberam"
            },
            {
                "verse": "Tot Reges, quot Roma viros sibi cernere visa est."
            },
            {
                "verse": "Vidit enim patria tinctas ferrugine vestes,"
            },
            {
                "verse": "Et Tyriis infecta velamina circum"
            },
            {
                "verse": "Sublimes rutilare humeros fundere flammas."
            },
            {
                "verse": "Vidit ab hirsuto pendere monilia collo"
            },
            {
                "verse": "Aurea, et alterno blandiri ad pectora plausu."
            },
            {
                "verse": "Vidit et accensos radiis ardentibus aurum."
            },
            {
                "verse": "Vincere et inter se flammis certare lapillos,"
            },
            {
                "verse": "Quos misit longinquus Arabs: Erithraeaque tellus."
            },
            {
                "verse": "Quos Ganges, quos Indus alit, quos Persia dives"
            },
            {
                "verse": "Colligit undosi per torrida littora ponti."
            },
            {
                "verse": "Vidit et assiduo Martis durata labore"
            },
            {
                "verse": "Brachia et assuetas frondes sudare sub armis."
            },
            {
                "verse": "Talis miles, quo Pella potentior orbe"
            },
            {
                "verse": "Reddita ab argenti scutis cognomina ducens."
            },
            {
                "verse": "Vel quo bellipotens Aethnai fulminis instar"
            },
            {
                "verse": "Saeviit Assyrium toties Machabaeus hostem"
            },
            {
                "verse": "Aurea regali mirata est stragula luxu"
            },
            {
                "verse": "Non solum praeberet thoris, sed vilibus usum"
            },
            {
                "verse": "Officiis, sternique solo, et vestigia ferre."
            },
            {
                "verse": "Regis honor contemptus opum, praestantia tanti"
            },
            {
                "verse": "Principis imperii, fines qui mittit ab ipsis"
            },
            {
                "verse": "Gadibus ad fluctus Pelopis, quos nominat Io"
            },
            {
                "verse": "Inachis, hoc cultu non est aequata superbo"
            },
            {
                "verse": "Maiestate minor tam largi opulentia luxus."
            },
            {
                "verse": "Ipse etiam patriis veniens orator ab oris"
            },
            {
                "verse": "Debuit hoc fastu magnae innotescere Romae"
            },
            {
                "verse": "Inachus, Argivum nomen, quia gloria belli"
            },
            {
                "verse": "Tanta viro, quanta Argivis Lacedaemone natis."
            },
            {
                "verse": "Ipsa quoque imperium quondam telluris et undae"
            },
            {
                "verse": "Roma Dei modo nacta vices hoc divite cultu,"
            },
            {
                "verse": "Debuit hoc, splendore peti. Cognoscere visa est"
            },
            {
                "verse": "In sermone suos cives, qui dicere leges,"
            },
            {
                "verse": "Qui regere imperio populos et regna solebant."
            },
            {
                "verse": "Mansit enim penes Hesperios vetus illa Quiritum"
            },
            {
                "verse": "Lingua, sonant priscos patres ea verba Latinis"
            },
            {
                "verse": "Aemula, quae gentem docuit Romanus Iberam."
            },
            {
                "verse": "Ipsa licet cute iam crispa, iam cana senecta"
            },
            {
                "verse": "Langueat, antiquos gaudens reminiscitur annos."
            },
            {
                "verse": "Sicut in adventu natae longaeva tremensque"
            },
            {
                "verse": "Mater ovat, vultuque labans applaudere anili"
            },
            {
                "verse": "Nititur, affectuque vigens se vincit amico,"
            },
            {
                "verse": "Ipsa salutantum gentis de more Latinae"
            },
            {
                "verse": "Agmina praemisit sacris solemnia pompis,"
            },
            {
                "verse": "Magnanimosque amplexa viros in amica recepit"
            },
            {
                "verse": "Moenia. Concursu ruit ad spectacula magno"
            },
            {
                "verse": "Urbs omnis, cum plebe patres, cum pube senectus."
            },
            {
                "verse": "Et sexus utriusque choros promiscua fama"
            },
            {
                "verse": "Mota peregrina tegit omnia compita gentis."
            },
            {
                "verse": "Sicut ubi Aesonides prima cum nave subivit"
            },
            {
                "verse": "Littora Colchorum, confluxit ad aequora totus"
            },
            {
                "verse": "Phasis, et advectam stupuit per caerulea puppem."
            },
            {
                "verse": "Tunc alacres Medaea choros et ovantia duxit"
            },
            {
                "verse": "Agmina solemnem Graiis latura triumphum."
            },
            {
                "verse": "Dumque ita Romuleam fausto subit Inachus urbem"
            },
            {
                "verse": "Sydere, dum totis agitantur gaudia tectis,"
            },
            {
                "verse": "Vidimus illius sacris insigna circum"
            },
            {
                "verse": "Clausa notis, et verba quibus primordia sumpsit"
            },
            {
                "verse": "Nostra salus, cum facta parens sine semine virgo est."
            },
            {
                "verse": "Tunc ego scire pii causas epigrammatis ardens"
            },
            {
                "verse": "Consului Paulum genus Tarconte trahentem"
            },
            {
                "verse": "Thraiciis clarum fidibus, plectroque potentem"
            },
            {
                "verse": "Moeonio, multa praestantem laude poetam."
            },
            {
                "verse": "Hic mihi rem gestam paucis absoluit, et istam"
            },
            {
                "verse": "Rettulit Hispanias famam velitare per urbes."
            },
            {
                "verse": "Barbarus Almansor veniens a sanguine crudo"
            },
            {
                "verse": "Gentis Isaciparae quae usurpat nomina Sarrae,"
            },
            {
                "verse": "Viribus exultans, et forti robore plusquam"
            },
            {
                "verse": "Numinibus fidens longis ea verba papyris"
            },
            {
                "verse": "Scripserat, et caudae demens aptarat equinae."
            },
            {
                "verse": "Multa ferax iaculans in Iberam iurgia gentem"
            },
            {
                "verse": "Ibat, et Allophylo similis quem verbere funda"
            },
            {
                "verse": "Deiecit pecudum custos in bella vocabat"
            },
            {
                "verse": "Hispanias acies, multis cum millibus unus"
            },
            {
                "verse": "Congressurus erat: certe hic ingentia cernas"
            },
            {
                "verse": "Corpora, et ardentes oculos, barbamque comentem"
            },
            {
                "verse": "Supra hominem, Siculisque parum Ciclopibus impar."
            },
            {
                "verse": "Barbarus ex acie sumpta temerarius hasta,"
            },
            {
                "verse": "Fraxinus hasta fuit de rasis aspera ramis,"
            },
            {
                "verse": "Multa minans cristis et equo sublimis in alto"
            },
            {
                "verse": "Venerat, in pugnamque aliquem poscebat Iberum."
            },
            {
                "verse": "Dum spectant utrinque acies ex agmine Ibero"
            },
            {
                "verse": "Prodiit auratis iuvenis formosus in armis"
            },
            {
                "verse": "Mendocia de gente satus, tuus Inache certe"
            },
            {
                "verse": "Aut avus aut aliquis clara de stirpe tuorum,"
            },
            {
                "verse": "Comminus ense potens, et longis eminus armis"
            },
            {
                "verse": "Non minor Aeacida, campoque animosus aperto"
            },
            {
                "verse": "Constitit, et dictis tremefecit hostem."
            },
            {
                "verse": "\"Tanta quid increpitas? Quo te temeraria traxit"
            },
            {
                "verse": "Impietas, ut magnam ausis contemnere matrem"
            },
            {
                "verse": "Atque in matre Deum? Dictis Agarene superbis"
            },
            {
                "verse": "Nil opus est nec enim tua te iactantia tanto"
            },
            {
                "verse": "Fastu inflata iuvat, gladio experiemur et hasta"
            },
            {
                "verse": "An gravis haec Mariae superos iniuria tangat."
            },
            {
                "verse": "Iam dudum Pluto istam animam, tua viscera dudum"
            },
            {
                "verse": "Expectant lanianda ferae. Non fidimus hastae,"
            },
            {
                "verse": "Divorum speramus opem, tua debita cerno"
            },
            {
                "verse": "Funera: nam iusti comes est victoria belli."
            },
            {
                "verse": "Sicut in aequoreum direxit tela draconem"
            },
            {
                "verse": "Virginis expositae sortem miseratus acerbam,"
            },
            {
                "verse": "Ora, nec expavit molemve Georgius illam"
            },
            {
                "verse": "Grandibus horrentem squammis ac tergore duro,"
            },
            {
                "verse": "Sic ego te defensa hodie pro virgine victum"
            },
            {
                "verse": "Sanguinea tellure traham, caput ense revulsum"
            },
            {
                "verse": "A cervice hastae infigam, nostrumque per omnes"
            },
            {
                "verse": "Circumlatum acies Mariana ad limina sistam.\""
            },
            {
                "verse": "Sic ait, et magna Christo ter voce vocato"
            },
            {
                "verse": "Urget equum, pressisque petit calcaribus hostem."
            },
            {
                "verse": "Concurrunt similes tauris in bella duobus"
            },
            {
                "verse": "Cornibus adversis, et toto pondere frontis,"
            },
            {
                "verse": "Cum spectant utrinque greges, cum territa magno"
            },
            {
                "verse": "Pascua mugitu nimbo involvuntur arenae."
            },
            {
                "verse": "Arma sonant, tremit omne solum, volat hasta per auram."
            },
            {
                "verse": "Ecce ruens Agarenus equo (traiecerat armos"
            },
            {
                "verse": "Vulnus et ingenti thoraca resolverat ictu)"
            },
            {
                "verse": "Volvitur in praeceps, concussa cadavere tanto"
            },
            {
                "verse": "Terra gemit, velut intonso cum vertice campum"
            },
            {
                "verse": "Verberat armatis quercus percussa lacertis."
            },
            {
                "verse": "It coelo clamor. Spoliis tum victor opimis"
            },
            {
                "verse": "Clarus, et occisi trunco prius ore Gigantis"
            },
            {
                "verse": "Excipitur clangore tubae plausuque suorum"
            },
            {
                "verse": "Regia concursu subiit tentoria magno."
            },
            {
                "verse": "\"Cedite Torquati, quibus haec cognomina torquis,"
            },
            {
                "verse": "Cedite Corvini, quibus haec cognomina corvus"
            },
            {
                "verse": "Tradidit, haec vestras superant praeconia laudes."
            },
            {
                "verse": "Sic tua gens votis ad templa solutis"
            },
            {
                "verse": "Inache, ne tanti pereant monumenta triumphi,"
            },
            {
                "verse": "Virgineae sacrata vocabula sanxit"
            },
            {
                "verse": "Ad sua perpetuo coniungi insignia ritu."
            },
            {
                "verse": "Cerne decus quantum superat tibi, gloria quanta"
            },
            {
                "verse": "De virtute patrum fluit in genus omne nepotum,"
            },
            {
                "verse": "Inache sic superi faciant, de stirpe tuorum,"
            },
            {
                "verse": "Quo tibi laus alio sit consummata triumpho"
            },
            {
                "verse": "Dux aliquis, vel tu ipse magis cui bellica virtus"
            },
            {
                "verse": "Iam longo firmata usu, levet arma potenti"
            },
            {
                "verse": "In Syriam, Libyamque manu, gentemque nefandam"
            },
            {
                "verse": "Vel penitus tollat, Scythicae vel ad ultima terrae"
            },
            {
                "verse": "Littora detrudat, Boreas ubi frigidus omni"
            },
            {
                "verse": "Fruge solum spolians duro tegit aequora tergo."
            },
            {
                "verse": "Vive, nec ante precor Parcae tibi stamina rumpant,"
            },
            {
                "verse": "(Det Deus haec saltem nostris bona fata diebus)"
            },
            {
                "verse": "Quam videas Maurorum urbes et magnae superbae"
            },
            {
                "verse": "Moenia Granatae veri iuga ferre Tonantis,"
            },
            {
                "verse": "Et parere Deo, qui magna incoepta secundet"
            },
            {
                "verse": "Regis, et arma regat felici Bethyca Marte.\""
            }
        ],
        [
            {
                "verse": "Summe pater curis et sollicitudine nunquam"
            },
            {
                "verse": "Liber, et immensi moles cui credita mundi,"
            },
            {
                "verse": "Vos quoque convivae, quorum si dicere laudes"
            },
            {
                "verse": "Aggrediar, longo raucescant guttura cantu,"
            },
            {
                "verse": "Splendida regali vobis convivia luxu"
            },
            {
                "verse": "Haec Beneventanae pastor Laurentius orae"
            },
            {
                "verse": "Reddit, et huic tanto longe meliora fatetur"
            },
            {
                "verse": "Se debere choro, solvet quoque forsitan olim"
            },
            {
                "verse": "Si sperata dabit cursus fortuna secundos."
            },
            {
                "verse": "Sed tamen augusto fuerant haec debita mensi"
            },
            {
                "verse": "Festa sub ardenti cum Sol premit arva leone,"
            },
            {
                "verse": "Luce sacra, cum risit inops Laurentius iram"
            },
            {
                "verse": "Caesaris, et victis migravit in aethera flammis."
            },
            {
                "verse": "Illa dies natale dedit, Lucina parenti"
            },
            {
                "verse": "Affuit enixae pulchroque puerpera partu"
            },
            {
                "verse": "Laeta puerperii cruciatum in gaudia solvit."
            },
            {
                "verse": "Mox nova progenies foelicibus aedita fatis"
            },
            {
                "verse": "Dicitur attollens caput arrisisse parenti."
            },
            {
                "verse": "Quod foelix faustumque putant, bonus exitus omen"
            },
            {
                "verse": "Laudat, et eventu melior fortuna sequenti."
            },
            {
                "verse": "Illa igitur celebranda dies, et habenda quotannis"
            },
            {
                "verse": "Laetior, et fastis est annumeranda diebus."
            },
            {
                "verse": "Idque memor facturus erat, nova seria dulces"
            },
            {
                "verse": "Exclusere iocos, et in hoc convivia tempus"
            },
            {
                "verse": "Sunt translata, illam rapuere negocia lucem:"
            },
            {
                "verse": "Nanque aberat missus Roma legatus ab orbe,"
            },
            {
                "verse": "Atque graves Umbrorum iras, subitosque tumultus"
            },
            {
                "verse": "Lenibat gravibus dictis, pacemque docebat,"
            },
            {
                "verse": "Postquam strenuitas vigilans et provida virtus"
            },
            {
                "verse": "Huic satis officio fecit, cum laude revertens"
            },
            {
                "verse": "Eximia, statuit celebres apponere mensas,"
            },
            {
                "verse": "Natalisque diem ritu celebrare parentum,"
            },
            {
                "verse": "Sic etiam summus qui prospicit omnia pastor"
            },
            {
                "verse": "Instaurare volens festas post seria mentes"
            },
            {
                "verse": "Observare suos morem hunc indulsit avitum."
            },
            {
                "verse": "Et gaudere die, qua quisque sub aethera primum"
            },
            {
                "verse": "Transiit, et vesci coepit vitalibus auris."
            },
            {
                "verse": "Et quanquam Gethicis contraria gentibus olim"
            },
            {
                "verse": "Consuetudo esset, lachrymis quae tristibus ortum"
            },
            {
                "verse": "Natorum, et laeto celebrabant funera cantu,"
            },
            {
                "verse": "Nostra tamen longe melior sententia, mortem"
            },
            {
                "verse": "Quae pulchrum dissoluit opus, quae nititur omne,"
            },
            {
                "verse": "Quod natura parit, paucis abolere diebus,"
            },
            {
                "verse": "Et nihil esse diu patitur, quae pingitur ore"
            },
            {
                "verse": "Terrifico, lugubri animo meminisse necesse est."
            },
            {
                "verse": "Principium vero vitae qui dicitur ortus"
            },
            {
                "verse": "Quo genus omne nova reparatur origine, secum"
            },
            {
                "verse": "Gaudia mille vehit. Cum mens divinas recentem"
            },
            {
                "verse": "Cuderet, et coelo stellas affigeret, orbem,"
            },
            {
                "verse": "Mirabantur opus superi, nova machina mundi"
            },
            {
                "verse": "Visa voluptatum pelagus, quod pectora divum"
            },
            {
                "verse": "Corripuit subita sensus dulcedine complens."
            },
            {
                "verse": "Iure igitur natale iocos et gaudia poscit"
            },
            {
                "verse": "Natura suadente dies, qua venit ad ortum"
            },
            {
                "verse": "Progenies, primae capiens exordia vitae."
            },
            {
                "verse": "Ob causam tamen haud aliam vetus ille reversus"
            },
            {
                "verse": "Mos, nisi quo fessas hominum post seria mentes"
            },
            {
                "verse": "Sit fas instaurare iocis, et idonea rursum"
            },
            {
                "verse": "Reddere corda virum rebus tali arte gerendis."
            },
            {
                "verse": "Nam labor assiduus mentes ut corpora frangit,"
            },
            {
                "verse": "Attonitosque facit sensus, et inertia membra,"
            },
            {
                "verse": "Ingenium nimios roburque retunditur usu."
            },
            {
                "verse": "Et caput obscura captum vertigine clavum"
            },
            {
                "verse": "Perdit, et incerto navis secat aequora cursu."
            },
            {
                "verse": "Omnia quae duro sunt debilitata labore"
            },
            {
                "verse": "Restituit secura quies, medicamina fessis"
            },
            {
                "verse": "Ocia sunt, lassas instaurant ocia vires,"
            },
            {
                "verse": "Quas labor enervat, quas longa negocia frangunt:"
            },
            {
                "verse": "Ergo laborantes opus intermittere coeptum"
            },
            {
                "verse": "Et cessare iubet veterum prudentia patrum."
            },
            {
                "verse": "Scipio littoreas, et Laelius anxius oras"
            },
            {
                "verse": "Et Caietani tractum maris urbe relicta"
            },
            {
                "verse": "Saepe peragrabant, et circum littora conchas"
            },
            {
                "verse": "Fluctibus eiectas manibus legisse feruntur."
            },
            {
                "verse": "Maximus interpres legum lusisse lapillis"
            },
            {
                "verse": "Scaevola narratur curasque fugasse fritillo."
            },
            {
                "verse": "Socraticos etiam ludos pueriliaque acta"
            },
            {
                "verse": "Legimus atque semen studiis iuvenilibus usum."
            },
            {
                "verse": "Ergo voluptatem coenae genialis honestam,"
            },
            {
                "verse": "Summe Pater, laeti una celebrare sodales."
            }
        ],
        [
            {
                "verse": "Petre Heliconiadum studiis decorate sororum"
            },
            {
                "verse": "Cui dedit insignem docta Minerva locum,"
            },
            {
                "verse": "Ista racemiferis nostri de vitibus horti"
            },
            {
                "verse": "Accipe Dircaei dulcia dona Dei."
            },
            {
                "verse": "Hanc tibi praecoxit flaventem Iulius uvam"
            },
            {
                "verse": "Sole Morlocheas ingrediente faces."
            },
            {
                "verse": "Scilicet ut nimium rapido dum fluminat aestu"
            },
            {
                "verse": "Frigida morbosam temperet uva canem."
            },
            {
                "verse": "Nam cavis ad plantas residens Orionis ardet,"
            },
            {
                "verse": "Atque pravi nostras verberat igne domos."
            },
            {
                "verse": "Frigore nunc opus est, opus ut fuit ignibus ante,"
            },
            {
                "verse": "Cum Boreas tanto stringeret arva gelu."
            },
            {
                "verse": "Sic natura parens tempus munivit utrunque,"
            },
            {
                "verse": "Caumata frigoribus temperat, igne gelu."
            },
            {
                "verse": "Ianus habet sylvas, et aprici vina phalerni,"
            },
            {
                "verse": "Creticaque idaeis trans mare vecta cadis."
            },
            {
                "verse": "His se armare potest, gelidamque retundere brumam,"
            },
            {
                "verse": "Et Melotaeis terga fovere togis."
            },
            {
                "verse": "Aestus habet gelidos latices, et caerea pruna,"
            },
            {
                "verse": "Pomaque cognomen quae cerasuntis habent."
            },
            {
                "verse": "Iulius ardorem primis necat aestifer uvis,"
            },
            {
                "verse": "Hacque salutari fruge ministrat opem."
            },
            {
                "verse": "Nec tibi grata minus fuerint mea munera, si quid"
            },
            {
                "verse": "Et si quid versus rusticitatis habent."
            },
            {
                "verse": "Rustica civili melior vindemia, ruri est"
            },
            {
                "verse": "Ille sacer vatum qui rigat ora liquor."
            },
            {
                "verse": "Hec fateor Lesbi non sunt in collibus orta,"
            },
            {
                "verse": "Nec de Cretaeis munera lecta iugis."
            },
            {
                "verse": "Non ea palmitibus coeli clementia nostris,"
            },
            {
                "verse": "Non est Flaminio gratia tanta solo."
            },
            {
                "verse": "Sive quod a Phoebo magis alongamur et austro,"
            },
            {
                "verse": "Et polus algenti nos aquilone premit."
            },
            {
                "verse": "Sive quod est illic aliis rationibus aether"
            },
            {
                "verse": "Mitior est illis gloria tanta locis."
            },
            {
                "verse": "Forte quod ex illis transivit in aethera campis"
            },
            {
                "verse": "Quae micat ex flammis facta corona novem,"
            },
            {
                "verse": "Prospiciens oculis illas melioribus uvas"
            },
            {
                "verse": "Vitifer infundit vina superba Deus."
            },
            {
                "verse": "Adde quod in Delo Bacchi germanus Apollo"
            },
            {
                "verse": "Nascitur, arbitrio qui regit arva suo."
            },
            {
                "verse": "Iuppiter Idaeus alitus rura illa sub antris"
            },
            {
                "verse": "Dicitur Oleniae lacte rigasse ferae."
            },
            {
                "verse": "Gnosiacis ideo vis est en tanta racemis"
            },
            {
                "verse": "Inclyta tam dulci fertilitate Cydon."
            },
            {
                "verse": "Haec igitur tibi dona damus, meliora daturi,"
            },
            {
                "verse": "Uberius ferret si meliora solum."
            },
            {
                "verse": "Musa tibi vetuit sine carmine munere mitti,"
            },
            {
                "verse": "Quando magis quovis munere carmen amas."
            },
            {
                "verse": "Carmen amat quisquis tenero bene doctus ab aevo"
            },
            {
                "verse": "Aoniam studiis dulcibus hausit aquam."
            }
        ],
        [
            {
                "verse": "Saepius ad sacrum cupiens Helicona reverti,"
            },
            {
                "verse": "Munus ut excellens et tanto principe dignum"
            },
            {
                "verse": "Castalio de fonte darem, mea carbasa ventis"
            },
            {
                "verse": "Explicui, et scalmos accincto remige pressi."
            },
            {
                "verse": "Verum me variis animi languoribus aegrum"
            },
            {
                "verse": "In diversa ferunt a Phocide littora fluctus."
            },
            {
                "verse": "Pellor ab Europa, lego puppe Propontida versa,"
            },
            {
                "verse": "Et feror in Phrygiam, Tenedi iam littora cerno."
            },
            {
                "verse": "Iam patet Antandrus, iam culmina cernimus Idae."
            },
            {
                "verse": "Aonides sylvae nobis et sancta negantur"
            },
            {
                "verse": "Flumina, Dircaei taciturna silentia saltus"
            },
            {
                "verse": "Occlusere novem, prohibentque accedere Nymphae."
            },
            {
                "verse": "Immisere rati zephiros, prohibemur arenis"
            },
            {
                "verse": "Aulidis, adversis rado maris aequora fatis."
            },
            {
                "verse": "Quod si vela sinat vento Deus ire secundo,"
            },
            {
                "verse": "Pacificasque intrare domos, et corde timores"
            },
            {
                "verse": "Pellere sollicitos, tantoque exire tumultu,"
            },
            {
                "verse": "Curreret extemplo velis mea cymba levatis"
            },
            {
                "verse": "Per laudes Lodovice tuas, per clara tuorum"
            },
            {
                "verse": "Facta per illustres attavos, regnataque genti"
            },
            {
                "verse": "Aura tuae, canerem pugnas et martia facta,"
            },
            {
                "verse": "Et graviter sancteque domi consulta forisque."
            },
            {
                "verse": "Quanta sit in superos pietas et quanta parentum"
            },
            {
                "verse": "Relligio, quantum patriae studuere quieti."
            },
            {
                "verse": "Cederet his agris quicquid mare fluctibus ambit."
            },
            {
                "verse": "Egregii quicquid Titan videt aethere ab alto."
            },
            {
                "verse": "Mollia longinqui iactent sua vellera Seres."
            },
            {
                "verse": "Hesperidum sua poma nemus, sua thura Sabaei."
            },
            {
                "verse": "Aethiopes nigri sua cinnama. Persidis ora"
            },
            {
                "verse": "Divitibus gemmis fulvoque superbiat auro,"
            },
            {
                "verse": "Proventu maiore tuos pubescere campos"
            },
            {
                "verse": "Dicere, et has illis praeponere frugibus ausim."
            },
            {
                "verse": "Cederet his agris Trinacria, cederet ortus"
            },
            {
                "verse": "Alcinoi, et Veneris tellus pulcherrima Cypros."
            },
            {
                "verse": "Cederet his agris Crete, Pelopisque Laceni"
            },
            {
                "verse": "Insula, sit licet haec Sparta veterique Corintho,"
            },
            {
                "verse": "Illa Iovis cunis, atque urbibus inclyta centum."
            },
            {
                "verse": "Cederet omnis ager, nec sese MAntua tantum"
            },
            {
                "verse": "Virgilio, et ducibus Lydis, et sanguine magni"
            },
            {
                "verse": "Tiresia claram agnosset, magis inclyta quando"
            },
            {
                "verse": "Gonzagae splendore domus evasit, et altis"
            },
            {
                "verse": "Ingeniis animisque virum, qui bella per omnem"
            },
            {
                "verse": "Saepius Italiam parto clausere triumpho."
            },
            {
                "verse": "Haec est ista domus, de qua, si temporis acti"
            },
            {
                "verse": "Legeris annales, multos exisse Camyllos,"
            },
            {
                "verse": "Scipiadas multos, Marios mirabere multos."
            },
            {
                "verse": "Nec reticenda forent Nurvum super aethera nota"
            },
            {
                "verse": "Nomina, et integritas translata in sydera matrum."
            },
            {
                "verse": "Moeoniis haec sunt nervis, et Apolline toto"
            },
            {
                "verse": "Digna, nec exili dicenda ex tempore cantu."
            },
            {
                "verse": "Nunc alio me cura trahit, peregrina vocamur"
            },
            {
                "verse": "Per longas in regna vias, per inhospita saxa."
            },
            {
                "verse": "Nec sinor in patriis requiem decerpere campis."
            },
            {
                "verse": "Omnia tum melius referam, cum purpura frontem"
            },
            {
                "verse": "Velabit Romana tuam, cum patribus alto"
            },
            {
                "verse": "Adiungeret throno, quibus est aeterna potestas."
            },
            {
                "verse": "Carmina nostra dies illos, et laeta morantur"
            },
            {
                "verse": "Tempora, tum sacros poteris recludere fontes,"
            },
            {
                "verse": "Et vati aspirare tuo, votisque tuorum."
            }
        ],
        [
            {
                "verse": "Dulce Musarum decus, et voluptas,"
            },
            {
                "verse": "Patriae splendor ligurumque princeps,"
            },
            {
                "verse": "Quem fovet dulci gremio receptum"
            },
            {
                "verse": "Hospitia Manto,"
            },
            {
                "verse": "Impio postquam Genuae tumultu"
            },
            {
                "verse": "Missus ex alto Phlegethontis amne"
            },
            {
                "verse": "Iura subvertit placidamque pacem"
            },
            {
                "verse": "Nuntius orci,"
            },
            {
                "verse": "Te decet magnos animi dolores"
            },
            {
                "verse": "Atque Neptuni salientis aestum"
            },
            {
                "verse": "Ferre, et accenso Iove fulgurantem"
            },
            {
                "verse": "Fortiter iram."
            },
            {
                "verse": "Rebus adversis agitata virtus"
            },
            {
                "verse": "Crescit, et robus cruciata longo"
            },
            {
                "verse": "Sumit attritu, meliusque terso"
            },
            {
                "verse": "Candicat ore."
            },
            {
                "verse": "Ocium clari fugiunt honores,"
            },
            {
                "verse": "Nobiles ducit labor ad triumphos,"
            },
            {
                "verse": "Sudor insignes iter ad coronas"
            },
            {
                "verse": "Monstrat apertum."
            },
            {
                "verse": "Unico vitrum superatur ictu,"
            },
            {
                "verse": "Spernit incudes adamas, et omnem"
            },
            {
                "verse": "Malleum, virtus animosa casum"
            },
            {
                "verse": "Sustinet omnem."
            },
            {
                "verse": "Debiles nautas humilemque cymbam"
            },
            {
                "verse": "Aphricus pulsis violenter undis"
            },
            {
                "verse": "Iactat, et fasto fragilem carinam"
            },
            {
                "verse": "Vortice sorbet."
            },
            {
                "verse": "Fronte sublimi ratis alta proram"
            },
            {
                "verse": "Tollit, et Caurum Boreamque ridet"
            },
            {
                "verse": "Atque prosternit valido sonantem"
            },
            {
                "verse": "Pectore Pontum."
            },
            {
                "verse": "Blanda fortunae levitas, in altum"
            },
            {
                "verse": "Voluit et facti cito poenitentem"
            },
            {
                "verse": "Dexteram versans male fida curvum"
            },
            {
                "verse": "Deprimit orbem."
            },
            {
                "verse": "Forium gaudens hominum ruinis"
            },
            {
                "verse": "Regna longinqui penetrare mundi"
            },
            {
                "verse": "Cogit Heroas, patroque pulsos"
            },
            {
                "verse": "Iactat ab Orbe."
            },
            {
                "verse": "Egit Aeneam Pelago vagantem"
            },
            {
                "verse": "Flante per nigros aquilone fluctus"
            },
            {
                "verse": "Atque nimboso reboante coelo"
            },
            {
                "verse": "Littus ad Aphrum."
            },
            {
                "verse": "Pulsus antiquam Salamina Teucer"
            },
            {
                "verse": "Liquit, Alciden odium novercae"
            },
            {
                "verse": "Misit ad Gades, ubi cernit altam"
            },
            {
                "verse": "Iulia Calpen."
            },
            {
                "verse": "Faucis angustae Mare vorticosum"
            },
            {
                "verse": "Exules quondam soror atque frater"
            },
            {
                "verse": "Heu nimis tristi secuere cursu"
            },
            {
                "verse": "Phyxus et Helle."
            },
            {
                "verse": "Velleris fulvi spolio superbus"
            },
            {
                "verse": "Aequor Euxinum, gelidamque Tethym"
            },
            {
                "verse": "Thessala primus rate navigavit"
            },
            {
                "verse": "Fortis Iason."
            },
            {
                "verse": "Magna non una regione virtus"
            },
            {
                "verse": "Clauditur, toto spatiatur Orbe,"
            },
            {
                "verse": "Sicut immensum radians Olympum"
            },
            {
                "verse": "Clarus Apollo."
            },
            {
                "verse": "Persidam sortem generosa virtus"
            },
            {
                "verse": "Spernit, et plausum popularis aurae"
            },
            {
                "verse": "Aestimans ludi puerilis instar"
            },
            {
                "verse": "Libera regnat."
            },
            {
                "verse": "Vate Dircaeo generata Manto"
            },
            {
                "verse": "Unde gens urbis sata Mantuanae"
            },
            {
                "verse": "Iuncta Tyrrheno Siculam charybdim"
            },
            {
                "verse": "Vidit et Aethnam."
            },
            {
                "verse": "Vidit et ripam resonantis Arni,"
            },
            {
                "verse": "Qui per Hetruscos sinuosus agros"
            },
            {
                "verse": "Serpit, et cultis inimica campis"
            },
            {
                "verse": "Flumina voluit."
            },
            {
                "verse": "Inde per montis iuga saltuosi"
            },
            {
                "verse": "Venit errantes ubi maior undas"
            },
            {
                "verse": "Mintius spargit, Bifidoque terram"
            },
            {
                "verse": "Circuit Amne."
            },
            {
                "verse": "Tum solo nomen dedit occupato,"
            },
            {
                "verse": "Atque Thebanos imitata muros"
            },
            {
                "verse": "Cum sua celsam Genitrice proles"
            },
            {
                "verse": "Condidit arcem."
            },
            {
                "verse": "Nave Phoenice Tyria colonos"
            },
            {
                "verse": "Regnaque fratris fugiens avari"
            },
            {
                "verse": "Nobilem Dido patriam Colossi"
            },
            {
                "verse": "Vidit undis."
            },
            {
                "verse": "Vidit et Cyprum, Paphiamque gentem,"
            },
            {
                "verse": "Transiit Syrtes, Lyboea lustrans"
            },
            {
                "verse": "Aequora, et tandem Libycae subivit"
            },
            {
                "verse": "Littora Byrsae."
            },
            {
                "verse": "Spernit imbellem populum libido"
            },
            {
                "verse": "Dira fortunae, tumidoque plebem"
            },
            {
                "verse": "Corde fastidit, sua tela frontes"
            },
            {
                "verse": "Mittit in altas."
            },
            {
                "verse": "Ergo Priscorum memorata Virtus"
            },
            {
                "verse": "Excitet fortes animi lacertos,"
            },
            {
                "verse": "Et tuae fiant tib clara gentis"
            },
            {
                "verse": "Stemmata calcar."
            },
            {
                "verse": "Nanque te magno Genitore Natum,"
            },
            {
                "verse": "Atque virtutis gremio educatum"
            },
            {
                "verse": "Ad decus summum vocat, et supremam"
            },
            {
                "verse": "Gloria laudem."
            },
            {
                "verse": "Ego visurum Pyliam senectam"
            },
            {
                "verse": "Vive, nec tantum Genuae potentis,"
            },
            {
                "verse": "Regna, sed pinguem teneas Hetrusci"
            },
            {
                "verse": "Littoris oram."
            },
            {
                "verse": "Aphricae latis dominare campis"
            },
            {
                "verse": "Atque Sardoi spatiosa ponti"
            },
            {
                "verse": "Doris, et bello superata Cirne"
            },
            {
                "verse": "Porrigat arma."
            },
            {
                "verse": "Dum venit fati melioris aetas."
            },
            {
                "verse": "Liberum curis animum solutis"
            },
            {
                "verse": "Transfer ad Musas, viridique lauro"
            },
            {
                "verse": "Tempora cinge."
            },
            {
                "verse": "Et per herbosos spatiare tractus,"
            },
            {
                "verse": "Qua padus ripas onerosus altas"
            },
            {
                "verse": "Complet, et mites salicum per umbras"
            },
            {
                "verse": "Serpit in Aequor."
            },
            {
                "verse": "Laeta regali Sabiola tecto"
            },
            {
                "verse": "Villa foelici redimita cultu,"
            },
            {
                "verse": "Te sua tutum statione longos"
            },
            {
                "verse": "Servet in annos."
            },
            {
                "verse": "Servet et prolem Deus, atque clarae"
            },
            {
                "verse": "Coniugis sanctam caput, et nepotes,"
            },
            {
                "verse": "Vosque coelestem ferat in senatum"
            },
            {
                "verse": "Longa senectus."
            }
        ],
        [
            {
                "verse": "Hactenus infesto gemuit sub sydere tellus,"
            },
            {
                "verse": "Nec pecoris, nec cura boum, nec vomeris usus"
            },
            {
                "verse": "Profuit, in steriles ierant sola pinguia glebas,"
            },
            {
                "verse": "Nudaque ieiunis torpebant arva colonis."
            },
            {
                "verse": "Nec procul avecta peregrino a littore merce"
            },
            {
                "verse": "Quaerebat mercator opes, sine remigis usus"
            },
            {
                "verse": "Ille per aequoreos moerebat navita fluctus."
            },
            {
                "verse": "Nulla erat ingenio reverentia, nulla Minervae"
            },
            {
                "verse": "Praemia, nulla pii carpebant ocia vates."
            },
            {
                "verse": "Motibus incoepit verti melioribus aether"
            },
            {
                "verse": "Mitior, et cedunt inimica faventibus astra."
            },
            {
                "verse": "Prospera sunt urbi, sunt prospera sydera ruri."
            },
            {
                "verse": "Agricolisque suae prosunt et civibus artes."
            },
            {
                "verse": "Vertumnum Pomona vehit, bona numina regnant,"
            },
            {
                "verse": "Iam vice mutata gratos Cillenius ignes"
            },
            {
                "verse": "Circuit, et niveo potitur Venus aurea tauro."
            },
            {
                "verse": "Hinc nova prorumpunt in laetos gaudia risus."
            },
            {
                "verse": "Hinc nova prosperitas viridi promittitur aevo,"
            },
            {
                "verse": "Et Phoebo studiisque favor. Parnassia laurus"
            },
            {
                "verse": "Frondeat, Aoniae reparent sua barbita Nymphae."
            },
            {
                "verse": "Et concinnatis feriant carmina nervis."
            },
            {
                "verse": "Gratia purpurei redit et clementia veris."
            },
            {
                "verse": "Aestati miscetur hyems, cum frigore flamma"
            },
            {
                "verse": "Bella gerit, pugnant siccis humentia, surgit"
            },
            {
                "verse": "Litibus ex istis ex hoc certamine tanto"
            },
            {
                "verse": "Temperies vernae faciens exordia proli."
            },
            {
                "verse": "Et mundana novis favet indulgentia rebus."
            },
            {
                "verse": "Phoebus adest, phoeboque comes Lucina reverso"
            },
            {
                "verse": "Littore ac Aethiopum pluvioque recessit ab austro,"
            },
            {
                "verse": "Sedulaque ad teneros vehit incunabula partus,"
            },
            {
                "verse": "Hanc requiem terris Deus haec dedit ocia quondam,"
            },
            {
                "verse": "Prima recens quando sumpsit primordia mundus."
            },
            {
                "verse": "Nec poterat frigus, nec iniquum ferre calorem."
            },
            {
                "verse": "Hospes erat phryxi Titan, soror hospita cancri."
            },
            {
                "verse": "Iam tyrii bovis ora calent, hyadesque recedunt,"
            },
            {
                "verse": "Et videt ardentem vesper se attollere Libram."
            },
            {
                "verse": "Foecundam ruit in Venerem genus omne animantum."
            },
            {
                "verse": "Et pecus in pratis lascivit, in aequore phoca."
            },
            {
                "verse": "Percutit ante diem coelo gavisa tepenti"
            },
            {
                "verse": "Insomnem philomena lyram, dum scandit ab ortu"
            },
            {
                "verse": "Urna vomens undam, noctisque silentia rumpit,"
            },
            {
                "verse": "Dum vaga Parrhasio volvuntur sydera plaustro."
            },
            {
                "verse": "Per iuga sylvestres nemorosaque compita Nympha"
            },
            {
                "verse": "Exercere choros properant, levibusque choreis"
            },
            {
                "verse": "Ingeminant agiles saltus, et carmine laeto"
            },
            {
                "verse": "Omne sonat nemus, alterno pede gramina signant."
            },
            {
                "verse": "Ridet ager, viret omne solum, per odora Napeae"
            },
            {
                "verse": "Prata, et Hamadryades nemora inter frondea ludunt."
            },
            {
                "verse": "Laeta seges vincit sulcos, in vertice culmi"
            },
            {
                "verse": "Cortice sub molli tenues generantur aristae."
            },
            {
                "verse": "Triptolemi procedit opus, laetatur Osyris"
            },
            {
                "verse": "Vomer, et exultant trito dentalia dorso."
            },
            {
                "verse": "Extendi maiora sinu monet horrea lato"
            },
            {
                "verse": "Divitias avido tellus paritura colono."
            },
            {
                "verse": "Floribus aspirant Zephyri, viridemque per herbam"
            },
            {
                "verse": "Se insinuant, tepidoque movent nova gramina flatu."
            },
            {
                "verse": "Palmite de longo lachrymis stillantibus imber"
            },
            {
                "verse": "Liquitur, et guttae vitreum glomerantur in orbem,"
            },
            {
                "verse": "Clarior et solito longe clementior aer"
            },
            {
                "verse": "Talia praedicit nostris reditura diebus,"
            },
            {
                "verse": "Qualia bonus atque ferax nova gaudia nuntiat annus."
            },
            {
                "verse": "Et natura novi laetatur consulis ortu,"
            },
            {
                "verse": "Sub quo nullus erit sceleri locus, alta per omnem"
            },
            {
                "verse": "Pax populum nova depulsis fert gaudia curis."
            },
            {
                "verse": "Urbs ovat, exurgens dulci concordia vultu"
            },
            {
                "verse": "Sancta virum placido coniungit pectora nexu."
            },
            {
                "verse": "Qualis Agaenorides Lycia Rhadamanthus in ora,"
            },
            {
                "verse": "Qualis oliviferae fuit in regione Minervae"
            },
            {
                "verse": "Aequa Solon qui iura tulit, Lacedaemone qualis"
            },
            {
                "verse": "Legum lator erat, virides qui praecipit annos"
            },
            {
                "verse": "Ruri agere, ut bellum discat tolerare iuventus,"
            },
            {
                "verse": "Et robur firmare operis, tibi Felsina talis"
            },
            {
                "verse": "Sampetrus Lodovicus erit, qui praeditus omni"
            },
            {
                "verse": "Dote animi patrum numerum sanctique senatus"
            },
            {
                "verse": "Intrat, et antiquo patris succedit honori."
            },
            {
                "verse": "Nanque pii quondam mors accelerate parentis"
            },
            {
                "verse": "Dum puer esset adhuc tantisque laboribus impar"
            },
            {
                "verse": "Causa magistratus fuit importuna relicti."
            },
            {
                "verse": "Ista potestatis moles altissima tanta"
            },
            {
                "verse": "Non nisi maturis concedi debuit annis,"
            },
            {
                "verse": "Et bene de patria meritis, iam grandior aevo,"
            },
            {
                "verse": "Iam rerum assiduo multatum exercitus usu,"
            },
            {
                "verse": "Iam studiis legum insignis, iam clarus equestri"
            },
            {
                "verse": "Militia, decus hoc post intervalla recepit"
            },
            {
                "verse": "Debita praecipiti nolens ascendere saltu."
            },
            {
                "verse": "Si curanda salus populi, si commoda debent"
            },
            {
                "verse": "Publica servari, debet cordata senectus"
            },
            {
                "verse": "Non ardens animis atque inconsulta iuventus"
            },
            {
                "verse": "Talibus addici officiis, hoc munere fungi."
            },
            {
                "verse": "Bella gerant iuvenes, urbana negocia patres."
            },
            {
                "verse": "Cum nautis longa remorum brachia mole"
            },
            {
                "verse": "Fessa labant, et membra fluens rigat hispida sudor,"
            },
            {
                "verse": "Si subito affuerit, lenique Favonius aura"
            },
            {
                "verse": "Lapsus ab Oceano qua sydera sustinet Athlas"
            },
            {
                "verse": "Ingrueret puppi flatu qui vela secundo"
            },
            {
                "verse": "Curvet, et attritis usu ferat ocia remis,"
            },
            {
                "verse": "Consurget plebs omnis ovans, tractusque rudentum"
            },
            {
                "verse": "Pandet, et erecto suspendet carbasa malo."
            },
            {
                "verse": "Atque operis palmam Zephyris dabit, aequora sulcans"
            },
            {
                "verse": "Ibit, et obiectos scindet ratis obvia fluctus."
            },
            {
                "verse": "Providus in summa temonem puppe magister"
            },
            {
                "verse": "Solus agit, velique sinus accomodat auris."
            },
            {
                "verse": "Caetera praeteritos cantu solata labores"
            },
            {
                "verse": "Turba refert Zephyris grates Paeanaque cantat,"
            },
            {
                "verse": "Te Neptune vocans, te Proteu, te Melicerta."
            },
            {
                "verse": "Quale feret nautis aurae favor iste levamen"
            },
            {
                "verse": "Tale novus praestare parat Felsina consul,"
            },
            {
                "verse": "Quae gemis ingenti gravium sub fasce laborum"
            },
            {
                "verse": "Hactenus, antiquam in requiem, priscumque decorem"
            },
            {
                "verse": "Transferet, et viridi cinget tua tempora serto."
            },
            {
                "verse": "Ac iuvenile decus reddet tibi, sorde iacentem"
            },
            {
                "verse": "Tollet, et expulsis iterum renovabere canis."
            },
            {
                "verse": "Quicquid ab amne mali Stygio fera misit Erinnys"
            },
            {
                "verse": "Quicquid ab infesto cadit aethere, quicquid iniquae"
            },
            {
                "verse": "Cogitat humanas leges et numina contra."
            },
            {
                "verse": "Impia mens hominum patriae non aequa saluti,"
            },
            {
                "verse": "Vertet in adversos hostes gentemque nefandam."
            },
            {
                "verse": "Tu Duce tuta pio, sub quo discriminis expers,"
            },
            {
                "verse": "Iamdudum vitio contra nitente, ruinam"
            },
            {
                "verse": "Passa gravem Virtus sese usque ad sydera tollet."
            },
            {
                "verse": "Mirabar quidnam insolitis splendoribus aether,"
            },
            {
                "verse": "Quid Phoebus tam claro oriens protenderet orbe,"
            },
            {
                "verse": "Nam nondum illius rutilans aurora diei"
            },
            {
                "verse": "Occiderat, quando per rosida gramina solus"
            },
            {
                "verse": "Errabam stellis iam decedentibus, Euro"
            },
            {
                "verse": "Per virides ludente agros, roremque ferente,"
            },
            {
                "verse": "Et vidi radios altis in turribus urbis,"
            },
            {
                "verse": "Atque procul solem summis in collibus ortum"
            },
            {
                "verse": "Ante diem coelo nigram depellere noctem"
            },
            {
                "verse": "Ipsa etiam nox illa suis effulserat astris"
            },
            {
                "verse": "Clarior, ornatu cupiens ostendere toto"
            },
            {
                "verse": "Laetitiam, maiori etiam Latonia vultu"
            },
            {
                "verse": "Ivit, et in terras presso vicinior orbe"
            },
            {
                "verse": "Signa dedit manifesta, et numina et astra"
            },
            {
                "verse": "Maxima Flamineae cecinerunt gaudia genti."
            },
            {
                "verse": "Felsinii proceres, claris gens inclyta rebus"
            },
            {
                "verse": "Quos facit audentes, et idonea pectora Marti,"
            },
            {
                "verse": "Atque animo fortes Nemeaei belva saltus,"
            },
            {
                "verse": "Vos coeli gaudere monent, hortatur Olympus"
            },
            {
                "verse": "Luce sua maestos animis arcere dolores,"
            },
            {
                "verse": "Et celebrare novi foelicem consulis ortum."
            },
            {
                "verse": "Iura fori, lites, clamosaque iurgia cessent."
            },
            {
                "verse": "Cesset opus, cessent operae, convivia mensae"
            },
            {
                "verse": "Lauta ferant nitidae, nigris cum vestibus atrae"
            },
            {
                "verse": "Diffugiant curae, bona fert bonus omnia princeps"
            },
            {
                "verse": "Sumite lutheolas vestes, splendete rubenti"
            },
            {
                "verse": "Murice, caesaries mento cadat, ore nitenti"
            },
            {
                "verse": "Templa viri turmatim adeant, pleno organa cantu"
            },
            {
                "verse": "Inter sacra sonent bona, fert bonus omnia princeps."
            },
            {
                "verse": "Ite nurus, ite infantes, simul ite puellae,"
            },
            {
                "verse": "Communi lux ista bono sacrata relinquit"
            },
            {
                "verse": "Triste nihil, luxit niveo signanda lapillo,"
            },
            {
                "verse": "Et fastis addenda dies, celebranda quotannis"
            },
            {
                "verse": "A populo et patribus solenni in saecla ritu."
            },
            {
                "verse": "Virtuti modo nupsit honor, stat pronuba circum"
            },
            {
                "verse": "Nobilitas, communis amor paranymphus et auspex"
            },
            {
                "verse": "Picta tegant aulaea domos, subcingite postes"
            },
            {
                "verse": "Frondibus, et muros hilares ornate ministri."
            },
            {
                "verse": "Huc hederae, laurique volent, date florea serta"
            },
            {
                "verse": "Qua patet in gressus, qua porticus atria duplex"
            },
            {
                "verse": "Cingit fluat Assyrius, per compita passim"
            },
            {
                "verse": "Spargite, perque vias cumulos flaventis arenae."
            },
            {
                "verse": "Circulus ante fores spoliis contextus et auro"
            },
            {
                "verse": "Pendeat, in medio rutilantis lamina serrae"
            },
            {
                "verse": "Daedalei signum ingenii foelicibus ortum"
            },
            {
                "verse": "Auspitiis, canis Europa custodia serram"
            },
            {
                "verse": "Servet, et bis signis geminas superaddite claves,"
            },
            {
                "verse": "Ista magistratus domus est et consule digna,"
            },
            {
                "verse": "Quam nova non solum virtus sed avita superbis"
            },
            {
                "verse": "Laudibus illustrem facit, et monumenta supersunt,"
            },
            {
                "verse": "Nobilitas ubi se nostro explicat aevo."
            },
            {
                "verse": "Adde clientelas et tecta, et praedia nullis"
            },
            {
                "verse": "Parva inopum spoliis, neque turpibus aucta rapinis."
            },
            {
                "verse": "Discite, qui vultis decus hoc insigne senatus"
            },
            {
                "verse": "Vivere, primates decet observantia legum."
            },
            {
                "verse": "Nil domus haec praedae, nihil ausa tyrannidis unquam"
            },
            {
                "verse": "Nec trans iura manus aut plebiscita tetendit."
            },
            {
                "verse": "Talis apud Priscos gens Aemyliana Quirites,"
            },
            {
                "verse": "Portia talis erat, talis domus ista Minervae"
            },
            {
                "verse": "Et Martis studiosa, bonis caput artibus alte"
            },
            {
                "verse": "Extulit, et patriam semper meditata salutem"
            },
            {
                "verse": "Florida pace domi fuit, et foris inclytae bello."
            },
            {
                "verse": "Myrtilus ad Pelopis currus, et Achillis ad axes"
            },
            {
                "verse": "Mittitur Automedon, gaudent iuga, lora tenentur"
            },
            {
                "verse": "Solerti correpta manu, quadriga magistri"
            },
            {
                "verse": "Sentit onus, meliorque rotae regit orbita cursum."
            },
            {
                "verse": "Tiphys habet clavum, residens Palinurus in alta"
            },
            {
                "verse": "Puppe regit, totas secura Bononia noctes"
            },
            {
                "verse": "Iam dormire potes, bona fert bonus omnia consul."
            },
            {
                "verse": "Ite sacerdotes, cumulate altaria donis,"
            },
            {
                "verse": "Ferte preces, ne mors rapiat, ne livida laedat"
            },
            {
                "verse": "Lingua virum, videat canos, seramque nepotum"
            },
            {
                "verse": "Progeniem, videat cives pace quietos"
            },
            {
                "verse": "Perpetua, Superi faveant, fataliaque astra."
            },
            {
                "verse": "Et longaeva ferat vivacem gloria famam."
            }
        ],
        [
            {
                "verse": "Sicut Agaenorei surgunt ubi cornua Tauri"
            },
            {
                "verse": "Praecipit iam vere, solum pubescit, et arva"
            },
            {
                "verse": "Luxuriant, ridentque novi per gramina flores:"
            },
            {
                "verse": "Sic studiis haec nostra viget florentibus aetas,"
            },
            {
                "verse": "Ingeniisque bonas torpere vetantibus artes."
            },
            {
                "verse": "Sed tuus in primis ut pleno Cynthia cornu,"
            },
            {
                "verse": "Andrea, splendescit honor. Tu caetera vincis"
            },
            {
                "verse": "Sydera luce tua. Tantum illustrata labore"
            },
            {
                "verse": "Et pictura tuo, quantum Romana poesis"
            },
            {
                "verse": "Vergilio, et Graiae Smyrnaeo carmine Musae"
            },
            {
                "verse": "Dedala monstravit tibi se natura, modumque"
            },
            {
                "verse": "Quo res ipsa facit. Tu viva coloribus ora"
            },
            {
                "verse": "Fingis, et umbrati fallunt mortalia vultus"
            },
            {
                "verse": "Lumina, posse loqui credas, animata putantur"
            },
            {
                "verse": "Membra, tepens sanguis venas et spiritus implet,"
            },
            {
                "verse": "Nec tabulis haerere pedes, sed vera videntur"
            },
            {
                "verse": "Figere, et alterno vestigia linquere gressu."
            },
            {
                "verse": "Frons, oculi, vivos edunt et brachia gestus."
            },
            {
                "verse": "Sic varios animi motus ostendit imago."
            },
            {
                "verse": "Sic levis affectus manus est imitata latentes,"
            },
            {
                "verse": "Et verum mentita decus, simulata verentur"
            },
            {
                "verse": "Ora humana ferae, volucres ad inania tecta"
            },
            {
                "verse": "Ut venere, nihil possint ubi sydere nactae"
            },
            {
                "verse": "Praecipiti fraudem properant evadere lapsu."
            },
            {
                "verse": "Pictus aper setis horrens et lumine torvo"
            },
            {
                "verse": "Dentibus in falcem ductis armatus et ira,"
            },
            {
                "verse": "Allatrare canes iuvenumque audacia corda"
            },
            {
                "verse": "Aspectu frigere facit, fugere columba"
            },
            {
                "verse": "Exanimes aquilam, pueri timuere colubrum."
            },
            {
                "verse": "Ars tua tanta potes, tantas industria vires"
            },
            {
                "verse": "Obtinet, ut vivis aequare carentia vita"
            },
            {
                "verse": "Possit, et humanos etiam deludere sensus."
            },
            {
                "verse": "O vetus, o foelix laudati temporis aetas"
            },
            {
                "verse": "Desine te iactare, suos extollere ludos"
            },
            {
                "verse": "Graecia iam cesset, certamina ponat Olympus."
            },
            {
                "verse": "Posteritas iam vincit avos, melioribus astris"
            },
            {
                "verse": "Utimur, optati labuntur ab aethere fluxus."
            },
            {
                "verse": "Quid Gnidiae Veneris, quid te suspendit Apellis"
            },
            {
                "verse": "Gratia? Protogenis tabulas et Zeusidis unas"
            },
            {
                "verse": "Parrhasii quid cernis aves? Quid signa Myronis"
            },
            {
                "verse": "Lysippique vides? Quid te spirantia tardant"
            },
            {
                "verse": "Marmora Prxitelis, statuaeque Euphranoris? Omne"
            },
            {
                "verse": "Phidiacum superatur ebur, Polycletica virtus"
            },
            {
                "verse": "Sordet, et Andrea perdit collata decorem"
            },
            {
                "verse": "Tu decus Italiae, nostri tu gloria sedi."
            },
            {
                "verse": "Tu patrui immortalis honos, concedere laudem"
            },
            {
                "verse": "Patria post Livium debet tibi grata secundam."
            },
            {
                "verse": "Ingenio laetata tuo tibi semper apertas"
            },
            {
                "verse": "Ostendit pictura fores, tibi porrigit omnes"
            },
            {
                "verse": "Divitias, penorisque sui penetralia pandit."
            },
            {
                "verse": "Ergo suum recte voluit et Mantua civem,"
            },
            {
                "verse": "Largaque magnanimus statuit tibi praemia princeps."
            },
            {
                "verse": "Nec dolet Antenor te regna Bianoris olim"
            },
            {
                "verse": "Praeposuisse suis, quando graviore senecta"
            },
            {
                "verse": "Mantua et antiquae praecellit origine gentis."
            },
            {
                "verse": "Artis apex ubi consistis vetat altius ire"
            },
            {
                "verse": "Quid superest nisi picturis infundere vitam?"
            },
            {
                "verse": "At Iovis hoc, hic siste gradum. Sed in ocia solui"
            },
            {
                "verse": "Cum nequeat Virtus, manus exercenda, nec artem"
            },
            {
                "verse": "Iam, sed magno operum numero sine crescere laudem."
            },
            {
                "verse": "Tu potes aethereo deponere numina coelo,"
            },
            {
                "verse": "Atque animas monstrare oculis, mirabile, nostris,"
            },
            {
                "verse": "Quod natura nequit. Superos mortalibus ergo"
            },
            {
                "verse": "Sensibus exponas, nobisque ostende Tonantem,"
            },
            {
                "verse": "Phidiacumque Iovem, confictaque numina vero"
            },
            {
                "verse": "Vince Deo, quod si meritis tua praemia virtus"
            },
            {
                "verse": "Non habet aequa, nihil pendas mortalia Virtus"
            },
            {
                "verse": "Vera supergrediens sua praemia quaerit in astris."
            },
            {
                "verse": "Longa igitur triplices ducant tibi stamina Parcae:"
            },
            {
                "verse": "Nestoreosque dies et Mathusalemia secla"
            },
            {
                "verse": "Aetherei donent animi, post funera coelum."
            }
        ],
        [
            {
                "verse": "Roma quid insanis toties? Qui sanguine gaudes?"
            },
            {
                "verse": "Quid geris imbelli spicula tanta manu?"
            },
            {
                "verse": "Quo vesana ruis? Studioque armaris inani"
            },
            {
                "verse": "Iam senio lassas debilitante manus?"
            },
            {
                "verse": "Tota tremis, gelidi velant cava tempora cani,"
            },
            {
                "verse": "Et cavat effoetam ruga inhonesta cutem."
            },
            {
                "verse": "Frons cadit in pectus, caligant lumina, vocem"
            },
            {
                "verse": "Vix trahis, et balbo verba caduca sono."
            },
            {
                "verse": "Dentibus excussis malas ostendis inermes,"
            },
            {
                "verse": "Stillat ab immundis naribus Hippomanes."
            },
            {
                "verse": "Nec potes antiquos belli nescire tumultus,"
            },
            {
                "verse": "Nec solitam rabiem longa senecta domat."
            },
            {
                "verse": "Ars tua finitimis indicere genibus arma,"
            },
            {
                "verse": "Bellaque vocali sollicitare tuba."
            },
            {
                "verse": "Si foris arma tacent, tu bella domestica tentas,"
            },
            {
                "verse": "Nec feritas requiem ferre superba potest."
            },
            {
                "verse": "Tu similis tauro, ventos qui cornibus altis"
            },
            {
                "verse": "Verberat, et rauca voce vomit tonitru."
            },
            {
                "verse": "Tu similis colubro, quoties gravis ira venenum"
            },
            {
                "verse": "Suscitat, et mota lumina bile rubent."
            },
            {
                "verse": "Aequiparas Libycum, furiis agitata, leonem,"
            },
            {
                "verse": "Cum fera rugitu vox fremit aequoreo."
            },
            {
                "verse": "Nec magis amissis bacchatur foetibus ursa,"
            },
            {
                "verse": "Aut lupus hesternam cum premit ora famem."
            },
            {
                "verse": "Sic furis ut spumis ex ore cadentibus atrox"
            },
            {
                "verse": "Fulmineo quotiens dente minatur aper."
            },
            {
                "verse": "Ira ardes, ceu cum fixam leo, saucius hastam"
            },
            {
                "verse": "Rodit, et effusa caede cruentat humum."
            },
            {
                "verse": "Sic fremis ut frendens cum ferrea vincula mandit"
            },
            {
                "verse": "Cerberus, et Stygias murmure turbat aquas."
            },
            {
                "verse": "Tu fratres in bella vocas, in pignora patres,"
            },
            {
                "verse": "Et scelus omne audes, et paris omne nephas."
            },
            {
                "verse": "Dic quotiens variis maculas dum caedibus enses"
            },
            {
                "verse": "Albula purpureis tincta cucurrit aquis?"
            },
            {
                "verse": "Dic quotiens violas dominos telluris et undae?"
            },
            {
                "verse": "Dic quotiens gladiis regia colla petis?"
            },
            {
                "verse": "Mitius est Thracum genus et Cyclopea proles,"
            },
            {
                "verse": "Et Nasamon Libyci qui tenet arva freti."
            },
            {
                "verse": "Mitior est Scythicis quae possidet ultima campis"
            },
            {
                "verse": "Littora concreto terra perusta gelu."
            },
            {
                "verse": "Mitius est quodcunque videt crudele per orbem"
            },
            {
                "verse": "Phoebus et undoso Doris in Oceano."
            },
            {
                "verse": "Mitior est duri gens implacabilis Orci,"
            },
            {
                "verse": "Quam niger obscuro Iuppiter igne domat."
            },
            {
                "verse": "Nunc quoque civiles laevo gens omine pugnas,"
            },
            {
                "verse": "Et strepitus tota Martius urbe sonat."
            },
            {
                "verse": "Per iuga Ianiculi, per colles aera Latinos"
            },
            {
                "verse": "Concutit, et stricto fulminat ense furor."
            },
            {
                "verse": "Vociferant dirae, sparsi pro crinibus angues"
            },
            {
                "verse": "Inflant pestifero sibila colla sono."
            },
            {
                "verse": "Hinc litui clangunt, hinc tristi concita plausu"
            },
            {
                "verse": "Tympana confusum vulgus ad arma vocant."
            },
            {
                "verse": "Hinc galeae rutilant, et ahenea pectora fulgent,"
            },
            {
                "verse": "Et rigido durum cingitur ense latus."
            },
            {
                "verse": "Hinc gerit hirsutis eques inspicata pharetris"
            },
            {
                "verse": "Spicula crudeli proiicienda manu,"
            },
            {
                "verse": "Hinnit equus, pictoque ferox sub tergore frontem"
            },
            {
                "verse": "Elevat, et sonitu quadrupedante volat."
            },
            {
                "verse": "Mole sub armorum crepitans ferus armiger hostem"
            },
            {
                "verse": "Provocat, et longam sustinet aere sudem."
            },
            {
                "verse": "Sustinet aere sudem, pronoque in vulnera ferro"
            },
            {
                "verse": "Sanguinem portat trans abiegna necem."
            },
            {
                "verse": "Hinc niger efflato resonans pilularius igne,"
            },
            {
                "verse": "Et iacit ingenti plumbea saxa tono."
            },
            {
                "verse": "Hinc pedes hastatis longo venit ordine dextris,"
            },
            {
                "verse": "Tectaque ficulno laeva sub orbe latet."
            },
            {
                "verse": "Verrit humum gladius, lucent fulgente metallo"
            },
            {
                "verse": "Pectora, sunt capiti concavus arma chalybs."
            },
            {
                "verse": "Hinc resonant magno clamore Erymanthida matrem"
            },
            {
                "verse": "Lucida inoccidui quae tenet astra poli."
            },
            {
                "verse": "Herculeas alii clamant pleno ore columnas,"
            },
            {
                "verse": "Dividit, haec duplex tessera Romulidas."
            },
            {
                "verse": "Saxea sulfureis pila pulsa furoribus arces"
            },
            {
                "verse": "Concutit, et celsus destruit igne domos."
            },
            {
                "verse": "In tua converso grassaris viscera ferro,"
            },
            {
                "verse": "Atque tuum proprio conficis ense caput."
            },
            {
                "verse": "Templa gemunt, arae lachrymant, suspiria Tybris"
            },
            {
                "verse": "Ducit, et exhausto languidus amne dolet."
            },
            {
                "verse": "Fas et iura negas, homines et Numina fallis,"
            },
            {
                "verse": "Nec Iovis imperium, nec Phlegetonta times."
            },
            {
                "verse": "Singula texentem convitia deseret aetas,"
            },
            {
                "verse": "Tantum ac tale tuae est improbitatis onus."
            },
            {
                "verse": "Romanis pater est Mavors, lupa Martia nutrix,"
            },
            {
                "verse": "Haec hominum mores ingeniumque decent."
            },
            {
                "verse": "Vivere qui sancte cupitis discedite, Romae"
            },
            {
                "verse": "Omnia cum liceant, non licet esse bonum."
            }
        ]
    ]
}