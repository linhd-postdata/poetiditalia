{
    "author": "Gregorio Correr",
    "title": "Progne",
    "url": "http://www.poetiditalia.it/texts/CORRER|prog|001",
    "text": [
        [
            {
                "verse": "PRIMUS ACTUS"
            }
        ],
        [
            {
                "verse": "Diomedes"
            },
            {
                "verse": "Lucos et amnis desero inferni Iovis,"
            },
            {
                "verse": "Ad astra mittor supera convexi poli:"
            },
            {
                "verse": "Neque enim inter umbras noxius visus furor"
            },
            {
                "verse": "Est ullus aeque. Thracia, heu, solus potest"
            },
            {
                "verse": "Explere Furiis corda Diomedes! Nefas"
            },
            {
                "verse": "Odisse liceat, crimini datum est satis"
            },
            {
                "verse": "Satisque sceleri. Deprecor sontis plagas,"
            },
            {
                "verse": "Amare liceat. Addite ad poenas meas,"
            },
            {
                "verse": "Siquid potestis, dira Furiarum agmina."
            },
            {
                "verse": "Titana pubes exuat vinclis manus"
            },
            {
                "verse": "Caelo rebelles, aeneis nodis premar."
            },
            {
                "verse": "Nil iam recuso: Sisyphi premat lapsis,"
            },
            {
                "verse": "Me ludat amnis Tantali, vel Isionis"
            },
            {
                "verse": "Iaculetur orbis, crescat in poenas iecur."
            },
            {
                "verse": "Parum videtur? Torqueat per me suas"
            },
            {
                "verse": "Phlegeton harenas, igneo torrens vado."
            },
            {
                "verse": "Cur me innocentem facitis alterna vice"
            },
            {
                "verse": "Sceleris nefandi, Thraces? Agnosco scelus!"
            },
            {
                "verse": "Pars iam peracta est, noster explebit nefas"
            },
            {
                "verse": "Adventus. Unde hoc? Omnis arescit seges,"
            },
            {
                "verse": "(Sensere terrae), deficit pratis color"
            },
            {
                "verse": "Quacumque gradior fontibusque humor solitus"
            },
            {
                "verse": "Deest, cavernis intimis quaerens fugam."
            },
            {
                "verse": "En alta cerno decora natalis soli"
            },
            {
                "verse": "Thracosque muros: regiae est illinc locus"
            },
            {
                "verse": "Atque hinc superbus alta pro templo pater"
            },
            {
                "verse": "Gradivus ipse limina horrendus tenet."
            },
            {
                "verse": "Pudet referre: facinus agnosco meum"
            },
            {
                "verse": "Stabulumque, quo me vicor Alcides feris"
            },
            {
                "verse": "Obiecit ipse, pabulum armentis ducem."
            },
            {
                "verse": "Sed ecce subeo regiae limen domus"
            },
            {
                "verse": "Aulamque Terei. Quid hoc est? Fugiunt retro"
            },
            {
                "verse": "Versi penates, decidunt flores novi"
            },
            {
                "verse": "Numinibus ipsis. Misera ne trepida domus:"
            },
            {
                "verse": "Venio cactus. Quis novus cogit furor"
            },
            {
                "verse": "Dirum profani facinus? Agnosco nefas."
            },
            {
                "verse": "Nunquam vacabit scelere Diomedis domus,"
            },
            {
                "verse": "Nunquam nocentes leviter Thraces erunt."
            },
            {
                "verse": "Peccatur omne scelere quod vincat scelus,"
            },
            {
                "verse": "Semperque veteris preterit formae modum"
            },
            {
                "verse": "Crimen quod oritur: obruit recens vetera"
            },
            {
                "verse": "Parvumque quod fuit scelus, dum fit novum."
            },
            {
                "verse": "Matris furorem cerno et eversam domum"
            },
            {
                "verse": "Miserumque patrem. Video crudelis focos"
            },
            {
                "verse": "Et sparsa pueri viscera et diras dapes."
            },
            {
                "verse": "Mensae parentur, sacra splendescat dies:"
            },
            {
                "verse": "Abominandum, pessimum, horrendum, novum,"
            },
            {
                "verse": "Otrisia facinus prima concipiat domus,"
            },
            {
                "verse": "Suumque vincat scelere crudeli genus."
            },
            {
                "verse": "Vix cum peractis saeculis olim polus"
            },
            {
                "verse": "Ardebit, ignis cum mare et terram ambite,"
            },
            {
                "verse": "Numeretur aliud, vixque posteritas fidem"
            },
            {
                "verse": "Datura famae. O sempre infamis domus!"
            },
            {
                "verse": "Sileatur omne veteris errati scelus:"
            },
            {
                "verse": "Stupra in nefanda vile sint crimen domo!"
            },
            {
                "verse": "Satis ne dixi? Iam satis: facto est opus."
            },
            {
                "verse": "Obsedit animos impius mentis furor,"
            },
            {
                "verse": "Flagrat cupido turpis. Inventa est via:"
            },
            {
                "verse": "Scelus patebit. Carbasa extendat Zephirus,"
            },
            {
                "verse": "Vellis citatis prospero cursu natet."
            },
            {
                "verse": "Tandem favebo thracio regi: redeat."
            },
            {
                "verse": "Redisse nollet! Ecce solemni prece"
            },
            {
                "verse": "Tereus vocatur. Appara faestum diem,"
            },
            {
                "verse": "Germana venit. Ora quis quatti mea?"
            },
            {
                "verse": "Vocat flagello me me ad inferos lacus"
            },
            {
                "verse": "Erymnis. Onere tellus infaestos diu"
            },
            {
                "verse": "Nostro levetur, caetera explebit Furor."
            },
            {
                "verse": "Chorus"
            },
            {
                "verse": "Orte Saturno pelagique rector,"
            },
            {
                "verse": "Qui levi curru gradiens per aequor"
            },
            {
                "verse": "Temperas pontum quatiens tridentem,"
            },
            {
                "verse": "Sterne secura pelagus quiete;"
            },
            {
                "verse": "Tuque ventorum domitor procellas"
            },
            {
                "verse": "Qui regis duro reseratque saxo,"
            },
            {
                "verse": "(Te timent nautae trepidique adorant),"
            },
            {
                "verse": "Tu potes actum pelagus tumultu"
            },
            {
                "verse": "Sternere atque idem super astra ferre."
            },
            {
                "verse": "Tu pater nimbos nebulasque torques,"
            },
            {
                "verse": "Thraciae plebi faveas, precamur."
            },
            {
                "verse": "Adsit actutum Tereus citata"
            },
            {
                "verse": "Puppe, nec vellis cadat aura, donec"
            },
            {
                "verse": "Thracios portus teneat tyrannus."
            },
            {
                "verse": "Rex, victus prece coniugis"
            },
            {
                "verse": "Reginae, pelago caput"
            },
            {
                "verse": "Commisit fragili rate;"
            },
            {
                "verse": "Venti perfidia nihil"
            },
            {
                "verse": "Cunctatus, soceri domos"
            },
            {
                "verse": "Portu mosopio petit."
            },
            {
                "verse": "O qualis pietas thori!"
            },
            {
                "verse": "Nutritur face mutua"
            },
            {
                "verse": "Sacrati talami calor."
            },
            {
                "verse": "Orpheus, Euridicem suam"
            },
            {
                "verse": "Quaesitum, petiit lacus"
            },
            {
                "verse": "Averni et miserae Stigis"
            },
            {
                "verse": "Vectus fulmina trans novem"
            },
            {
                "verse": "Interfusa vadis. Lyra"
            },
            {
                "verse": "Motus portior aurea,"
            },
            {
                "verse": "Orantum immemor heserat;"
            },
            {
                "verse": "Illum ut Tartareus canis"
            },
            {
                "verse": "Ripa prospicit ultima,"
            },
            {
                "verse": "Cauda deliniens, stetit."
            },
            {
                "verse": "Mirantur fidibus novis"
            },
            {
                "verse": "Manes, nec sitiens senex"
            },
            {
                "verse": "Curat fulmina Tantalus,"
            },
            {
                "verse": "Non ales Ticii iecur"
            },
            {
                "verse": "Hesitque Isionis rota."
            },
            {
                "verse": "Saxo Sisyphus insolens"
            },
            {
                "verse": "Insedit, stupet Eacon,"
            },
            {
                "verse": "Et cum coniuge lurridus"
            },
            {
                "verse": "Pluton, qui quociens velit"
            },
            {
                "verse": "Irasci, tociens prece"
            },
            {
                "verse": "Placatus, Lachesim iubet"
            },
            {
                "verse": "Vitae stamina nectere."
            },
            {
                "verse": "Adsit mitior Orpheo"
            },
            {
                "verse": "Tereus, caelicolum genus."
            },
            {
                "verse": "Omnes, principe reddito,"
            },
            {
                "verse": "Solvent vota calentibus"
            },
            {
                "verse": "Aris et tremuli senes"
            },
            {
                "verse": "Spargent pocula Lesbii"
            },
            {
                "verse": "Et cum virginibus simul"
            },
            {
                "verse": "Insontes pueri canent."
            },
            {
                "verse": "Ecco, montibus abdita,"
            },
            {
                "verse": "Respondet Rhodope iugis,"
            },
            {
                "verse": "Quacumque et Tanais rigat,"
            },
            {
                "verse": "Qui cum frigore duruit,"
            },
            {
                "verse": "Plaustri conteritur rotis."
            },
            {
                "verse": "Nuper remige percitus,"
            },
            {
                "verse": "Duro fert equitem vado."
            },
            {
                "verse": "Omnis Thraca decentibus"
            },
            {
                "verse": "Saltabit cytharae modis,"
            },
            {
                "verse": "Templa et Bistondi tegent"
            },
            {
                "verse": "Sertis et viridantibus"
            },
            {
                "verse": "Ramis, in medio sidet"
            },
            {
                "verse": "Faestus laeticiae deus."
            },
            {
                "verse": "Sed quis profecto strepitus e portu sonat?"
            },
            {
                "verse": "Accurrit unde turba? Puppi regia"
            },
            {
                "verse": "En arma praefixa, en Tereus adest, procul."
            }
        ],
        [],
        [
            {
                "verse": "SECUNDUS ACTUS"
            }
        ],
        [
            {
                "verse": "Tereus"
            },
            {
                "verse": "Gradive, gelidis sive sub Rhodope iugis"
            },
            {
                "verse": "Fessos iugalis tabulo recreas novo,"
            },
            {
                "verse": "Aut nubifer ubi verticem Hemus exerit"
            },
            {
                "verse": "Aut Otris ingens, aut ubi ilicibus nigris"
            },
            {
                "verse": "Pangea resonant, sive per populos agis"
            },
            {
                "verse": "Currus cruentos, inclitum cernis, pater,"
            },
            {
                "verse": "Gnatum. Tremiscunt ultimi vires meas"
            },
            {
                "verse": "Thraces et omnis regio glacialis poli"
            },
            {
                "verse": "Me me tremiscit; arma Cecropidae mea"
            },
            {
                "verse": "Timuere, nata vixque Pandion socer"
            },
            {
                "verse": "Pacem impetravit. Nunc quoque e soceri solo"
            },
            {
                "verse": "Conspicuus hospes remeo: tot spoliis ducum"
            },
            {
                "verse": "Preclara puppi tecta prospicio libens."
            },
            {
                "verse": "En alta decora patriae cerno domus"
            },
            {
                "verse": "Gratosque muros; iura quo reges solent,"
            },
            {
                "verse": "Agnosco templum, sceptra gestantes, dare."
            },
            {
                "verse": "Verum minime in patriam reducis animum gero:"
            },
            {
                "verse": "Deiectus animo, traheret in Syrtis velut,"
            },
            {
                "verse": "Aut exul undis classe barbarica premerer."
            },
            {
                "verse": "Conscia, licet nullus premat, mens se premit."
            },
            {
                "verse": "Quid anime segnes? Quod fuit summum, tibi"
            },
            {
                "verse": "Dedere superi; siquid erravit furor,"
            },
            {
                "verse": "Fac ipse liceat, facile quod reges solent."
            },
            {
                "verse": "Non cernes alta decora natalis soli?"
            },
            {
                "verse": "Gratare tandem: non decet regem timor."
            },
            {
                "verse": "Sed ecce littora remige assiduo sonant:"
            },
            {
                "verse": "Laetantur omnes, obviam cuncti ruunt"
            },
            {
                "verse": "Aderitque Progne. Quas misera voces dabit,"
            },
            {
                "verse": "Postquam sororem cernet absentem, sibi"
            },
            {
                "verse": "Diu expetitam? Consilia tegent nefas."
            },
            {
                "verse": "Simulabo victam turbine immensi maris,"
            },
            {
                "verse": "Demum peremptam: lacrimae facient fidem."
            },
            {
                "verse": "Tereus"
            },
            {
                "verse": "O fida consors, multa post maris virum"
            },
            {
                "verse": "Pericola cernis!"
            },
            {
                "verse": "Progne"
            },
            {
                "verse": "Laetor incolumen, sed hae"
            },
            {
                "verse": "Lacrimae loquentis (talis in patriam redis?)"
            },
            {
                "verse": "Cur ora complent? Ubi vel est soror mihi,"
            },
            {
                "verse": "Optate coniunx? Vivit an morte occubat?"
            },
            {
                "verse": "Effare aperte, moeror augescit mora."
            },
            {
                "verse": "Tereus"
            },
            {
                "verse": "Pelago perempta est (hi mei reditus!) soror."
            },
            {
                "verse": "Vellis citatis, prospero cursu ratem"
            },
            {
                "verse": "Strimonius Aquilo vexit ad suoceri domos;"
            },
            {
                "verse": "Egressus adii. Forte tunc rex Palladis"
            },
            {
                "verse": "Ad templa summae praesidem orabat deam,"
            },
            {
                "verse": "Opima feriens colla stat comptus caput"
            },
            {
                "verse": "Vitta sacerdos; ipse sacratis focis"
            },
            {
                "verse": "Spargebat arae thura solemni prece."
            },
            {
                "verse": "Tunc me lacertis senior affusis ait"
            },
            {
                "verse": "Complexus: \"Ut, ut te, gener, dum spiro adhuc,"
            },
            {
                "verse": "Iuvat videre! Nunc reiuvenesco senex."
            },
            {
                "verse": "Valet ne Progne? Superat et carus nepos?\"."
            },
            {
                "verse": "Sed quid moramur plura? Vix multa prece"
            },
            {
                "verse": "Gnatam impetravi; spondeo celerem reditum"
            },
            {
                "verse": "Aegro parenti, ast olli in amplexu ultimo"
            },
            {
                "verse": "Singultus ora patria oppressit gravis."
            },
            {
                "verse": "Aptant carinam socii et antemnas ligant."
            },
            {
                "verse": "Decrescit omnis terra paulatim, undique"
            },
            {
                "verse": "Caelum et mare: secat spumeum pontum ratis"
            },
            {
                "verse": "Ac pone placidus exulat delphin salo."
            },
            {
                "verse": "Et iam diei finis: in nubem cadens"
            },
            {
                "verse": "Sol, passus oculos, mergit occeano rotas,"
            },
            {
                "verse": "Rubicunda Phoebe surgit ac stellae cadunt."
            },
            {
                "verse": "Et ecce nubes densa ceruleum aethera"
            },
            {
                "verse": "Involvit, altis montibus fragor sonat"
            },
            {
                "verse": "Et tunsa late saxa latratu gemunt."
            },
            {
                "verse": "Caligo caelum texit et crebri micant"
            },
            {
                "verse": "Ignes; et Eurus surgit orientem movens."
            },
            {
                "verse": "Repente pluviae, nubibus ruptis, cadunt;"
            },
            {
                "verse": "Tumescit aequor, latera navigii tremunt"
            },
            {
                "verse": "Collisa. Pulsat siderea et haerens ciet"
            },
            {
                "verse": "Vis vasta pelagi: saepe, deducto freto,"
            },
            {
                "verse": "Immergit et nunc erigit caelo trabem."
            },
            {
                "verse": "Conclamo: \"socii, ponite antemnas, labat"
            },
            {
                "verse": "Carina\". Et ecce desuper turo rapax"
            },
            {
                "verse": "Ferit rudentis, pontus in puppim niger"
            },
            {
                "verse": "Fertur, procella malus immani tremit."
            },
            {
                "verse": "Non grata nautis occidens nunquam micat"
            },
            {
                "verse": "Glacialis Archtos, sidus Arthophilax tuum"
            },
            {
                "verse": "Texere nubes: omnis eripitur polus."
            },
            {
                "verse": "Erramus, adeo cursu incerti, neque"
            },
            {
                "verse": "Noctem diem ve digeri sinit polus."
            },
            {
                "verse": "Haec inter, acri percita stomacho, soror"
            },
            {
                "verse": "Devicta demum est, evomit: membra labant,"
            },
            {
                "verse": "Nec alitur ullo corpus infirmum cibo."
            },
            {
                "verse": "Non is genarum fulgor, ut olim decens:"
            },
            {
                "verse": "Tumor per artus abiit afflictos gravis."
            },
            {
                "verse": "Tandem revoluta posuit in sinu caput"
            },
            {
                "verse": "Loeto gravatum: solvitur corpus gelu,"
            },
            {
                "verse": "Anima per ora flentis ad Manes fugit."
            },
            {
                "verse": "Necdum omnis abiit fulgor, in vultu pio"
            },
            {
                "verse": "Mos quoque placebat. Talis in viola nitor,"
            },
            {
                "verse": "Cui forma nondum fugit et prato caret."
            },
            {
                "verse": "Non hos dolores fluctus invisi minae,"
            },
            {
                "verse": "Sed dii dedere: testor imperii decus."
            },
            {
                "verse": "Vix clausit oculos destra, cum ventus minas"
            },
            {
                "verse": "Posuit, resedit omnis extemplo furor,"
            },
            {
                "verse": "Cessere nubes, vasta tempestas perit."
            },
            {
                "verse": "Lentantur ecce remi et antemnae cadunt."
            },
            {
                "verse": "Optata miseris quarta cum luce astitit"
            },
            {
                "verse": "Infausta tellus: quassa diluvio ratis"
            },
            {
                "verse": "Subsedit anchoris, latere pontes cadunt."
            },
            {
                "verse": "Est collis altus, ultimi Thraces serunt,"
            },
            {
                "verse": "Praerupta rupes eminet ponto media,"
            },
            {
                "verse": "Curvata vallis humida et sterilis iacet,"
            },
            {
                "verse": "Utrimque sulva claudit ac montis tegit"
            },
            {
                "verse": "Cupressus alta funebri ramo virens."
            },
            {
                "verse": "Hoc ubi potiti, quisque tabentis salo"
            },
            {
                "verse": "Siccavit artus. Horret et littus quoque,"
            },
            {
                "verse": "Nec credit ullum gravibus erumnis locum."
            },
            {
                "verse": "Tunc funs egomet manibus instruxi meis:"
            },
            {
                "verse": "Ferro bipenni pinus impulsa eruit,"
            },
            {
                "verse": "Cadit supressus, nemora, cum silvis trahunt"
            },
            {
                "verse": "Late ruinam. Structa sublimis pyra"
            },
            {
                "verse": "Caelo minatur; flamma per ramos sonat"
            },
            {
                "verse": "Ac fumus ater nube funerea coit."
            },
            {
                "verse": "Stridunt favillae. Moestus umbratur dies."
            },
            {
                "verse": "Circum omnis adstat veste funerea caput"
            },
            {
                "verse": "Amicta turba, lacrimae et planctus sonant."
            },
            {
                "verse": "Manes vocantur, turba ter rogos obit."
            },
            {
                "verse": "Postquam solutus debitus flammis honos,"
            },
            {
                "verse": "Tegitur sepultus aggere excelso cinis."
            },
            {
                "verse": "Progne"
            },
            {
                "verse": "Quid turba comitum superat? Ubi Pistus senex?"
            },
            {
                "verse": "Cadaver uri coepit ubi stratum super,"
            },
            {
                "verse": "Ultra dolores ferre non potuit senex:"
            },
            {
                "verse": "Irrumpit igni seque in eodem iacit."
            },
            {
                "verse": "Qualis securemn taurus attonitus fugit,"
            },
            {
                "verse": "Aut qualis acri concitis Menas iugis"
            },
            {
                "verse": "Agente Baccho fertur insano gradu,"
            },
            {
                "verse": "Talis rogos petivit afflictus senex,"
            },
            {
                "verse": "Fidusque alumnae cineris ut foret comes"
            },
            {
                "verse": "Passus cremari. Sed reor summum sibi"
            },
            {
                "verse": "Fuisse, ut unus ignis arriperet duos."
            },
            {
                "verse": "Alii riversi nuntii dirae necis."
            },
            {
                "verse": "Progne"
            },
            {
                "verse": "O mors acerba! O multa frustratae preces!"
            },
            {
                "verse": "O saeva maria! O mortis horrendum genus"
            },
            {
                "verse": "Et morte peius! Quam dolor capiet viam"
            },
            {
                "verse": "Crudelis? Ubinam gravibus erumnis modum"
            },
            {
                "verse": "Statutam? Sororem quid enim restat mihi"
            },
            {
                "verse": "Morte occupata? Quid queror demens? Ego,"
            },
            {
                "verse": "Ego te peremi. Causa nostra est haec, soror,"
            },
            {
                "verse": "Crimenque nostrum: nacque, dum propero nimis"
            },
            {
                "verse": "Unam videre, pene dispersi duos."
            },
            {
                "verse": "Me, me, procellae, ferte in abruptum mare"
            },
            {
                "verse": "Scopulosque Syrtis, ferte disiectam undique,"
            },
            {
                "verse": "Ubi nives alta canet aeterno gelu,"
            },
            {
                "verse": "Aut ubi propinquus pabulum feris negat"
            },
            {
                "verse": "Sol, ubi venena, ubi herba pestifera viret."
            },
            {
                "verse": "Me pontus, aether, me premat dirum chaos."
            },
            {
                "verse": "Utinam sororis pariter arsissem rogo!"
            },
            {
                "verse": "Ubicumque iaceat Pistus, invideo tibi."
            },
            {
                "verse": "Nec te sororis morte culparim, Tereu:"
            },
            {
                "verse": "Sors ista fati debita, ut funus tuum,"
            },
            {
                "verse": "Soror, viderem. Quamvis hoc vetuit deus,"
            },
            {
                "verse": "Potuere mortis fata largiri moram"
            },
            {
                "verse": "Brevem sorori. Moestus, heu, forsan pater"
            },
            {
                "verse": "Dat thura templis: ipsa iam Lathen bibit,"
            },
            {
                "verse": "Secura mortis. Tollite ornatus mihi"
            },
            {
                "verse": "Regalis auri, veste funerea dolor"
            },
            {
                "verse": "Utatur. Istas ventus involvat comas,"
            },
            {
                "verse": "Feriat lacertos invicem exertos manus."
            },
            {
                "verse": "Sed cur monilli colla scithonio nitent?"
            },
            {
                "verse": "Auferte famulae. Ter. Tollite ad thalamos heram"
            },
            {
                "verse": "Pocius iacentem. Reddat huic animum thorus."
            },
            {
                "verse": "Chorus"
            },
            {
                "verse": "Nulla mortalis tenuit voluptas"
            },
            {
                "verse": "Longa, nec unquam miseros tenebit:"
            },
            {
                "verse": "Laeta dant nobis adimuntque Parcae,"
            },
            {
                "verse": "Praepeti semper rapiente fato."
            },
            {
                "verse": "Nemo tam foelix spacium senectae"
            },
            {
                "verse": "Finit intactus. Modo natus infans"
            },
            {
                "verse": "Inter hos vitae miseros tumultus"
            },
            {
                "verse": "Lege pensatur: sedet atra cunis"
            },
            {
                "verse": "Cloto, venturi comes usque fati."
            },
            {
                "verse": "Nil fit aeternum solidumque nil est"
            },
            {
                "verse": "Rebus humanis: variae voluptas"
            },
            {
                "verse": "Quota pars vitae est? Subeunt labores"
            },
            {
                "verse": "Et graves curae miserique luctus."
            },
            {
                "verse": "Nuper, insigni comitata turba,"
            },
            {
                "verse": "Thracias inter veneranda matres"
            },
            {
                "verse": "Ibat, e collo radiante gemma"
            },
            {
                "verse": "Moesta nunc deflet miseranda Progne"
            },
            {
                "verse": "Fata sororis,"
            },
            {
                "verse": "Victa quae saevis pelagi procellis"
            },
            {
                "verse": "Virgo deficit. Feriat licebit"
            },
            {
                "verse": "Ipse vocali cythara querellas"
            },
            {
                "verse": "Orpheus, nunquam superos videbunt"
            },
            {
                "verse": "Cum semel leves animae natarunt,"
            },
            {
                "verse": "Una quas vexit feriente remo"
            },
            {
                "verse": "Cimba, deductis tociens lacertis."
            },
            {
                "verse": "Typhis, invicti domitor profundi,"
            },
            {
                "verse": "Mortis inventi nova fata primis:"
            },
            {
                "verse": "Ante nec pontum secuere puppes,"
            },
            {
                "verse": "Nec gravis fluctus timuere nautae."
            },
            {
                "verse": "Quisque securus placidis in agris"
            },
            {
                "verse": "Vixerat, necdum senior marinos,"
            },
            {
                "verse": "Littus egressus patriaeque portus,"
            },
            {
                "verse": "Noverat casus scopulosque saevos"
            },
            {
                "verse": "Arte latentis."
            },
            {
                "verse": "Ille tranquillae placidaeque vitae"
            },
            {
                "verse": "Ocia movit,"
            },
            {
                "verse": "Primis e terra resecare funem"
            },
            {
                "verse": "Ausus et ligno fragili natare;"
            },
            {
                "verse": "Iussit antemnas religare malo"
            },
            {
                "verse": "Primis et tortos statuit rudentis,"
            },
            {
                "verse": "Ac sinus laxos, feriente Choro,"
            },
            {
                "verse": "Tradidit audax."
            },
            {
                "verse": "Credulae pontum secuere puppes,"
            },
            {
                "verse": "Nauta tum ventos varios notavit"
            },
            {
                "verse": "Et minas caeli posuitque pictis"
            },
            {
                "verse": "Nomina stellis."
            },
            {
                "verse": "Naufragus picta vehitur carina,"
            },
            {
                "verse": "Suppara e summo religavit audax,"
            },
            {
                "verse": "Anchoram ignota statuitque terra."
            },
            {
                "verse": "Hoc genus loeti miseros manebat!"
            },
            {
                "verse": "Currat hinc illinc alius per aequor,"
            },
            {
                "verse": "Solis occasum videatque et ortus,"
            },
            {
                "verse": "Monstraque et saevos pelagi labores"
            },
            {
                "verse": "Garrulus tuta referat sub umbra."
            },
            {
                "verse": "Me domus dulci saturet quiete"
            },
            {
                "verse": "Parva, nec terras numeret remotas"
            },
            {
                "verse": "Nostra senectus."
            }
        ],
        [],
        [
            {
                "verse": "TERTIUS ACTUS"
            }
        ],
        [
            {
                "verse": "Pistus senex"
            },
            {
                "verse": "Quam gravia passus defero e silvis gradum"
            },
            {
                "verse": "Infaustus hospes, nuntius diri mali."
            },
            {
                "verse": "O sors acerba! Vix mihi sufficiunt pedes"
            },
            {
                "verse": "Rectoque ducunt tramite errantem gradum."
            },
            {
                "verse": "Nutrix"
            },
            {
                "verse": "Quid portat iste trepidus e silvis senex?"
            },
            {
                "verse": "Ni fallor, ipse est Pistus."
            },
            {
                "verse": "Pistus senex"
            },
            {
                "verse": "O nutrix, ubi"
            },
            {
                "verse": "Regina?"
            },
            {
                "verse": "Nutrix"
            },
            {
                "verse": "Fare, Piste, quod potes malum?"
            },
            {
                "verse": "Pistus senex"
            },
            {
                "verse": "Ad hoc malorum nuntio misero est opus"
            },
            {
                "verse": "Ipsaque Progne ex me sciat tantum nefas."
            },
            {
                "verse": "Sed ecce venit."
            },
            {
                "verse": "Progne"
            },
            {
                "verse": "Fidus extinctae comes"
            },
            {
                "verse": "Olim sororis, numquid a moesto venis"
            },
            {
                "verse": "Phlegetonte? Nacque te quoque extinctum Tereus"
            },
            {
                "verse": "Edixit: iste prorsus inferni situs."
            },
            {
                "verse": "Pistus senex"
            },
            {
                "verse": "Me longus error, luctus et silvae pavor"
            },
            {
                "verse": "Deformat: illic teter increvit rigor,"
            },
            {
                "verse": "Sparsus per humeros crinis, attractae genae"
            },
            {
                "verse": "Et crura dumis lacera."
            },
            {
                "verse": "Progne"
            },
            {
                "verse": "Quid causae fuit"
            },
            {
                "verse": "Tentare latebras? Ede fortunam, senex,"
            },
            {
                "verse": "Et quae sorori cura moriturae fuerit."
            },
            {
                "verse": "Pistus senex"
            },
            {
                "verse": "Utinam perempta!"
            },
            {
                "verse": "Progne"
            },
            {
                "verse": "Numquid impositum aggerem"
            },
            {
                "verse": "Erexit humeris umbra, remata Stige?"
            },
            {
                "verse": "Effare aperte, quiquid est. Timeo omnia"
            },
            {
                "verse": "Et te (fatebor), ipsa vix credo mihi."
            },
            {
                "verse": "Quae clades ista? Numquid et peius nece?"
            },
            {
                "verse": "Pistus senex"
            },
            {
                "verse": "Mors ipsa votum. Vivit, hoc ipsum dolens."
            },
            {
                "verse": "Progne"
            },
            {
                "verse": "Cui lucis odium?"
            },
            {
                "verse": "Pistus senex"
            },
            {
                "verse": "Cui decus, melior sui"
            },
            {
                "verse": "Pars periit. Utinam corpus extinctum nece,"
            },
            {
                "verse": "Salvo pudore: corporis periit quoque"
            },
            {
                "verse": "Pars magna."
            },
            {
                "verse": "Progne"
            },
            {
                "verse": "Mitte verba perplexe loqui."
            },
            {
                "verse": "Quis hic stuprator virginis clarae fuit?"
            },
            {
                "verse": "Pistus senex"
            },
            {
                "verse": "Quem, si rescieris, scire poeniteat quidem."
            },
            {
                "verse": "Progne"
            },
            {
                "verse": "Effare aperte, moeror augescit mora."
            },
            {
                "verse": "Pistus senex"
            },
            {
                "verse": "Heret palato lingua, pulmonem gravat"
            },
            {
                "verse": "Attractus aer: totus horresco memor."
            },
            {
                "verse": "Aliquo procellae deferant mersum caput,"
            },
            {
                "verse": "Dum es innocens adhuc."
            },
            {
                "verse": "Progne"
            },
            {
                "verse": "Fieri nocens"
            },
            {
                "verse": "Cupio, nefandi sceleris ulciscar modo."
            },
            {
                "verse": "Pistus senex"
            },
            {
                "verse": "Vicina tellus nobilem portum efficit,"
            },
            {
                "verse": "Unde omnis urbis pateat aspectus, nisi"
            },
            {
                "verse": "Opposta Rhodope brachium extendat mari,"
            },
            {
                "verse": "Fluctu protervo rupes exesum latus"
            },
            {
                "verse": "Ostendit. Hi nos ponere antemnas Tereus,"
            },
            {
                "verse": "Cursu peracto, littus ad notum iubet."
            },
            {
                "verse": "Paremus omnes, sceleris ignari, ocius."
            },
            {
                "verse": "Vix prima tellus coepit (heu dirum nefas!),"
            },
            {
                "verse": "Abominando scelera molitur Tereus."
            },
            {
                "verse": "Instat puellae, qualis armenius leo"
            },
            {
                "verse": "Cervae paventi, viribus vastis tremens."
            },
            {
                "verse": "Tentata precibus restitit virgo diu,"
            },
            {
                "verse": "Coacta donec, saepe calmato patre,"
            },
            {
                "verse": "Saepe et sorore, stupra violente pati."
            },
            {
                "verse": "Tunc scissa crinis, ora pudibonda obtegens,"
            },
            {
                "verse": "Acclamat: \"O crudelis, o verum genus"
            },
            {
                "verse": "Thracum nefando scelere, quid primum querar?"
            },
            {
                "verse": "Non te parentis tenuit afflicti fides,"
            },
            {
                "verse": "Non destra, non cognata proximitas neque"
            },
            {
                "verse": "Sacrum pudoris movit intacti decus!"
            },
            {
                "verse": "Pellex sororis igitur amisi decus."
            },
            {
                "verse": "At tu superbus sceptra gestabis manu"
            },
            {
                "verse": "Post stupra? Nullus scelere pro tanto deus"
            },
            {
                "verse": "Persolvet ultor debitas grates tibi?"
            },
            {
                "verse": "Non sic abibis! Ipsa per populos loquar,"
            },
            {
                "verse": "Aut, si tenebor clausa custodum manu,"
            },
            {
                "verse": "Movevo saxa et conscios facti deos."
            },
            {
                "verse": "Testor pudoris numen adversum mihi,"
            },
            {
                "verse": "Hac labe careo: corpus hoc tantum tulit."
            },
            {
                "verse": "Germana, te, te si parum soror movet,"
            },
            {
                "verse": "Contaminatis aude pro thalamis aliquid"
            },
            {
                "verse": "Quod ipsa laudem. Stabo et implebo nemus\"."
            },
            {
                "verse": "Vix haec. Tyranno maior increvit furor,"
            },
            {
                "verse": "Ut saevus anguis, forte compressus pede,"
            },
            {
                "verse": "Tumet veneno, lubrico lapsu ferox."
            },
            {
                "verse": "Stabulum propinquae rupis apparet cavo."
            },
            {
                "verse": "\"Servabit hic te fida famulorum manus,"
            },
            {
                "verse": "Istas cathenas auferat soror tibi!\"."
            },
            {
                "verse": "Nec plura fatus. Forcipe apprensam secat"
            },
            {
                "verse": "Linguam puellae, faucibus radix micat"
            },
            {
                "verse": "Et murmur (heu me!) voce pro solita dedit."
            },
            {
                "verse": "Cruenta lingua palpitat moriens, velut"
            },
            {
                "verse": "Longae colubrae cauda, quae celeri rota"
            },
            {
                "verse": "Traiecta, partem quaerit ereptam sibi."
            },
            {
                "verse": "Post haec paventum caedis affrenae impetu"
            },
            {
                "verse": "Obtruncat ipse cassa presidia comitum,"
            },
            {
                "verse": "Ne quo resciscas nunzio tantum scelus."
            },
            {
                "verse": "Hoc vile solus, fateor, e cunctis caput"
            },
            {
                "verse": "A tam parata morte subduxi pedibus,"
            },
            {
                "verse": "Tentare latebras ausus ignotas mihi."
            },
            {
                "verse": "Montis per altos ducor ex illo vagus,"
            },
            {
                "verse": "Silvas et amnis lustro permixtus feris,"
            },
            {
                "verse": "Herbae et rubeti poma solantur famem."
            },
            {
                "verse": "Rami caduci pariter et flatus movent"
            },
            {
                "verse": "Strepente folio, somnus in nuda fuit"
            },
            {
                "verse": "Telluri. Demum huc appuri fessus malis."
            },
            {
                "verse": "Progne"
            },
            {
                "verse": "O machinator fraudis! O crudelior"
            },
            {
                "verse": "Diomede thraco (sanguinis verus parens"
            },
            {
                "verse": "Ille est nefandi!) Piccine obtendis dolo"
            },
            {
                "verse": "Commenta mortis funerea? Et tantum nefas"
            },
            {
                "verse": "Speras inultum? Magna delicata diu"
            },
            {
                "verse": "Latere nequeunt: sequitur a tergo comes"
            },
            {
                "verse": "Vindicta. Scelere nemo laetatur diu."
            },
            {
                "verse": "Tereu, nefanda strage turbasti domum,"
            },
            {
                "verse": "Post stupra fletus ausus ordiri novos."
            },
            {
                "verse": "At nunc superbus regio luxu incubas;"
            },
            {
                "verse": "Lingua recisa, carceris duri solo"
            },
            {
                "verse": "Germana nudo recubat, ubi sueti greges."
            },
            {
                "verse": "Non sic iacebit clara Pandionis domus"
            },
            {
                "verse": "Illusa, misera: tollet aliquando caput."
            },
            {
                "verse": "Prodesse miseri facile si nequeunt, nocent:"
            },
            {
                "verse": "Inventi odium saepe quem arma nequeunt."
            },
            {
                "verse": "Indulge, quaeso, facinus hoc nuper, soror,"
            },
            {
                "verse": "Ad nos redundat; aderit actutum tibi"
            },
            {
                "verse": "Vindicta, poenas impius coniunx luet."
            },
            {
                "verse": "O ter quaterque morte foelicem invoco"
            },
            {
                "verse": "Te, te parentem! Genitor evixit super,"
            },
            {
                "verse": "Restaret ut hoc tempore infoelix pater:"
            },
            {
                "verse": "In hunc dolorem fata servabant senem."
            },
            {
                "verse": "Speranda iam tum scelera, cum hosti barbaro"
            },
            {
                "verse": "Sociata cessi. Superat hic animus sibi."
            },
            {
                "verse": "Utinam dehiscens tellus hoc olim caput"
            },
            {
                "verse": "Mersisset orco, boella cum primum intulit"
            },
            {
                "verse": "Iuvenis protervus! Pacis heu pignus fui,"
            },
            {
                "verse": "Ut hoc viderem facinus! In thalamis meis"
            },
            {
                "verse": "Cruenta Erynnis crine vipereo stetit."
            },
            {
                "verse": "Hac, hac ministra facta sum dudum parens"
            },
            {
                "verse": "Uteroque semem impiae prolis tuli."
            },
            {
                "verse": "Iterum sorori spargere has comas iuvat."
            },
            {
                "verse": "Quo cedis, anime? Num soror lacrimas petit?"
            },
            {
                "verse": "Agedum, sororem quaere per montis ocius,"
            },
            {
                "verse": "Everte silvas, carcerem horrendum erue!"
            },
            {
                "verse": "Simulabo Bacchi: maior hic lateat furor."
            },
            {
                "verse": "Chorus"
            },
            {
                "verse": "Sacra Thyoneo repetita triennia suadent,"
            },
            {
                "verse": "Mollia Nisea cingamus tempora vite."
            },
            {
                "verse": "Huc ades, proles Iovis aetherei, matris"
            },
            {
                "verse": "Ex utero preustae direpte puer,"
            },
            {
                "verse": "Te, te Thraca vocat tua."
            },
            {
                "verse": "Huc, formose puer, rite propicius"
            },
            {
                "verse": "Vultu virgineo dirige, nebride"
            },
            {
                "verse": "Praecinctus, viridis rotas"
            },
            {
                "verse": "Variosque lincas."
            },
            {
                "verse": "Lucidum caeli iubar astriferi veni."
            },
            {
                "verse": "Tercia sacris remeavit aestas:"
            },
            {
                "verse": "Hedera virenti ornare iuvat madidos capillos,"
            },
            {
                "verse": "Seu iubes spargi sine lege ventis."
            },
            {
                "verse": "Te decet flavos religare crinis"
            },
            {
                "verse": "Floribus vernis madidosque mirra"
            },
            {
                "verse": "Tergere ferro et cohibere mitra;"
            },
            {
                "verse": "Te decet molli religare zona"
            },
            {
                "verse": "Luteas vestes tirio colore."
            },
            {
                "verse": "Tu, puer, ludo placidaeque rixae"
            },
            {
                "verse": "Semper arrides: tibi mota pulsant"
            },
            {
                "verse": "Timpana et ferro spoliata buxus."
            },
            {
                "verse": "Naiades blandae Satyrique molles"
            },
            {
                "verse": "Usque mirantur niveos lacertos"
            },
            {
                "verse": "Et genas pluras placida iuventa et"
            },
            {
                "verse": "Lactea colla."
            },
            {
                "verse": "Huc adsis, formose: vocant remora omnia circum,"
            },
            {
                "verse": "Vitisator, quamvis te decolor India iactet"
            },
            {
                "verse": "Orgiaque in toto resonent triaterica Gange."
            },
            {
                "verse": "Tyrsos spargere nunc levis"
            },
            {
                "verse": "Intextos hederis iuvat,"
            },
            {
                "verse": "Bacchis lampade nos vocat"
            },
            {
                "verse": "Euboe, Oggigie, adveni!"
            },
            {
                "verse": "Mater Pentheos impii"
            },
            {
                "verse": "Non hic commaculat manus,"
            },
            {
                "verse": "Avellens humeris caput."
            },
            {
                "verse": "Hic cum Calliope satum"
            },
            {
                "verse": "Fudissent miserae matres,"
            },
            {
                "verse": "Moestum cum gemeret nemus,"
            },
            {
                "verse": "Digna pernicie scelus"
            },
            {
                "verse": "Pendant, vindice te, improbae."
            },
            {
                "verse": "Te rubrum timuit mare"
            },
            {
                "verse": "Et quae decolor India"
            },
            {
                "verse": "Cingit tempora pampino;"
            },
            {
                "verse": "Termodunciaci chori"
            },
            {
                "verse": "Victoris genua incliti"
            },
            {
                "verse": "Addunt sceptriferas manus."
            },
            {
                "verse": "Quacumque et niveus rigat"
            },
            {
                "verse": "Ganges fulmine lucido,"
            },
            {
                "verse": "Quicquid sol nitidus videt,"
            },
            {
                "verse": "Quodcumque occeanus lavat,"
            },
            {
                "verse": "Laudes, Bacche, tuas canit."
            },
            {
                "verse": "Naxon cum peteres tuam,"
            },
            {
                "verse": "Chiae nobilis insuale"
            },
            {
                "verse": "Solam littore virginem"
            },
            {
                "verse": "Fovisti placido sinu."
            },
            {
                "verse": "Mundus serta decentia"
            },
            {
                "verse": "Munus, Bacche, tuum tulit."
            },
            {
                "verse": "Idem perfida pecora"
            },
            {
                "verse": "Fudisti pelago, puer,"
            },
            {
                "verse": "Frustra brachia dum student"
            },
            {
                "verse": "Lentare; in tenebras quoque"
            },
            {
                "verse": "Te Mineides improbae,"
            },
            {
                "verse": "Dum spernunt, fugiunt citae."
            },
            {
                "verse": "Dirige pampineas circum nutante corimbo,"
            },
            {
                "verse": "Bacche, rotas; turpi veniat Silenus asello."
            },
            {
                "verse": "Ad mare thraicio dum flumine defluet Haebrus,"
            },
            {
                "verse": "Dum Rhodope nivibus stillabit vere solutis,"
            },
            {
                "verse": "Sacra Thyoneo repetita triennia mittent."
            },
            {
                "verse": "Progne"
            },
            {
                "verse": "Eruite propere carceris duri minas"
            },
            {
                "verse": "Atque hos ministros regii iussus duri minas"
            },
            {
                "verse": "Mandate! Maior victima his cadet manibus!"
            },
            {
                "verse": "Eruite propere: iam satis Baccho datum."
            },
            {
                "verse": "Insaniendum est nunc mihi, instigat furor."
            },
            {
                "verse": "Progne"
            },
            {
                "verse": "Huc e latebris procede, soror:"
            },
            {
                "verse": "Hic dies, hic est (germana venit)"
            },
            {
                "verse": "Quo violenti stupra tiranni"
            },
            {
                "verse": "Datur ulcisci. Eia, comites,"
            },
            {
                "verse": "Hederis frontem cingite Bacchi,"
            },
            {
                "verse": "De more caput vitta cohercerat"
            },
            {
                "verse": "Nebride sacra latus instructa,"
            },
            {
                "verse": "Tyrsum vibret. Soror ornatus"
            },
            {
                "verse": "Hos cape mecum. Quid moesta tegis"
            },
            {
                "verse": "Ora? Quid lacrimas fundis inanes?"
            },
            {
                "verse": "Attolle, soror, pudibunda solo"
            },
            {
                "verse": "Lumina, casto libet amplexu"
            },
            {
                "verse": "Fudisse pias per colla manus."
            },
            {
                "verse": "Hic ne genarum roseus fulgor?"
            },
            {
                "verse": "Oculi ne hi geminum sidus? Cur"
            },
            {
                "verse": "Hirtae squalent per cola comae?"
            },
            {
                "verse": "Unde haec macies foedoque pedes"
            },
            {
                "verse": "Pedore graves? Vix agnosco"
            },
            {
                "verse": "Membra sororis. Silet infoelix,"
            },
            {
                "verse": "Pallida vultus etiamque timet,"
            },
            {
                "verse": "Vocis damnum muta fatetur,"
            },
            {
                "verse": "Conscia tantum numina monstrat"
            },
            {
                "verse": "Caeloque gemens spargit aperto"
            },
            {
                "verse": "Livida duris brachia nodis."
            },
            {
                "verse": "Flete, heu, miseram Cyconum matres,"
            },
            {
                "verse": "Siqua est pietas, feriatque humeros"
            },
            {
                "verse": "Manus exertos. Sentiat aether,"
            },
            {
                "verse": "Siqua aetheris numina regnis"
            },
            {
                "verse": "Humana regunt curisque piis"
            },
            {
                "verse": "Auris praebent inque superbos"
            },
            {
                "verse": "Acris mittunt fulguris ignes."
            },
            {
                "verse": "Strimonis undae flaetu nostro"
            },
            {
                "verse": "Crescant: gelidas visere ripas"
            },
            {
                "verse": "Iuvat et ventis iactare comas,"
            },
            {
                "verse": "Decet hic habitus casus nostros."
            },
            {
                "verse": "Sed quid trepidas, miseranda soror,"
            },
            {
                "verse": "Laribus nostris inferre gradum?"
            },
            {
                "verse": "Etiamque times Terea dirum?"
            },
            {
                "verse": "Testor tenebras noctis opacae"
            },
            {
                "verse": "Ditisque domos et Tartarei"
            },
            {
                "verse": "Trina ora canis Stigiosque lacus."
            },
            {
                "verse": "Omnis quaeram scelerum formas,"
            },
            {
                "verse": "Scelus ulcisci cupiens, omnis"
            },
            {
                "verse": "Fugiet pietas; per scelus omne"
            },
            {
                "verse": "Eat in poenas ferus hic animus."
            },
            {
                "verse": "Huc viperea valle, sorores,"
            },
            {
                "verse": "Adeste. Voco. Dabit ista dies"
            },
            {
                "verse": "Aliquid longo semper in aevo"
            },
            {
                "verse": "Immite, ferum. Vincite dirae"
            },
            {
                "verse": "Coniugis artes maiusque aliquid"
            },
            {
                "verse": "Escute Progne. Femina vincat!"
            },
            {
                "verse": "Nutrix"
            },
            {
                "verse": "Vultu furoris pelle, ne prodat furor."
            },
            {
                "verse": "Progne"
            },
            {
                "verse": "Heu, quis dolori sit satis tanto furor?"
            },
            {
                "verse": "Quae poena Tereo digna? Quis regi queat"
            },
            {
                "verse": "Nocere diro? Tota splendescat licet"
            },
            {
                "verse": "Achea ferro tellus et summae parent"
            },
            {
                "verse": "Arces Cyclopum boella, desertis licet"
            },
            {
                "verse": "Campis colonus arma Bistoniis ferat,"
            },
            {
                "verse": "Frustra hunc lacessant. Parthicas olim timuit"
            },
            {
                "verse": "Cecrops pharetras, gentis effrenae impetus"
            },
            {
                "verse": "Audaxque boelli notus est dudum Tereus"
            },
            {
                "verse": "Viresque regni. Scilicet nullus premat,"
            },
            {
                "verse": "Natura finis ipsa custodit loci:"
            },
            {
                "verse": "Hinc alta Rhodope nutat excelsis iugis,"
            },
            {
                "verse": "Hinc vasta Syrtis geticum inversat mare,"
            },
            {
                "verse": "Maeotis inde stringit Arcthoos sinus."
            },
            {
                "verse": "Quae spes inanes volvis? Ha nescis, misera,"
            },
            {
                "verse": "Vindicta quo constet loco: me, me est opus,"
            },
            {
                "verse": "Ego vel Athenis sola sum potentior,"
            },
            {
                "verse": "Ego sum timenda. Desinant reges licet,"
            },
            {
                "verse": "Ex hoc timere coniuges discant patres."
            },
            {
                "verse": "Ego, dum nefando coniugi reddam vices,"
            },
            {
                "verse": "Pergam et nefando scelere completo domum."
            },
            {
                "verse": "Bene istituto fiat exemplo nocens"
            },
            {
                "verse": "Uxor mariti: coniugem agnoscet suam!"
            },
            {
                "verse": "Nutrix"
            },
            {
                "verse": "Quo, misera, pergis, quo ve furibundam rapis,"
            },
            {
                "verse": "Alumna, mentem? Rebus afflictis dacet"
            },
            {
                "verse": "Praebere fortis: unica est mali salus"
            },
            {
                "verse": "Nescire vinci, quoque demissa est magis,"
            },
            {
                "verse": "Vires doloris opprimunt mentem magis."
            },
            {
                "verse": "Progne"
            },
            {
                "verse": "Fluctu doloris obruor: non sum mea."
            },
            {
                "verse": "Talis carina fertur, abisso duce,"
            },
            {
                "verse": "Cum saeva pelagi forte tempestas rotat."
            },
            {
                "verse": "Vos o recentes, caede miseranda obruti,"
            },
            {
                "verse": "Adeste Manes: facinus explebo ocius"
            },
            {
                "verse": "Quocumque tantum iusserit dolor modo."
            },
            {
                "verse": "Vindex sororis dicar, ulcisci libet."
            },
            {
                "verse": "Nutrix"
            },
            {
                "verse": "Et vindicanti saepe vindicta obfuit."
            },
            {
                "verse": "Progne"
            },
            {
                "verse": "Quem nam timebo, fata si nihil movent?"
            },
            {
                "verse": "Nutrix"
            },
            {
                "verse": "An non timebis Bistonum vires, mulier?"
            },
            {
                "verse": "Non hic Athenae! Patrio tutam sinu"
            },
            {
                "verse": "Fortasse credis? Tellus hostilis premet."
            },
            {
                "verse": "Progne"
            },
            {
                "verse": "Nihil morabor, perfidus luat modo."
            },
            {
                "verse": "Nutrix"
            },
            {
                "verse": "Moriere."
            },
            {
                "verse": "Progne"
            },
            {
                "verse": "Moriar ulta."
            },
            {
                "verse": "Nutrix"
            },
            {
                "verse": "Fama te moveat."
            },
            {
                "verse": "Progne"
            },
            {
                "verse": "Non it ad umbras fama, nec curant leves"
            },
            {
                "verse": "Post fata Manes fama quid vulgi ferat."
            },
            {
                "verse": "Nutrix"
            },
            {
                "verse": "Perimes, cruenta, morte crudeli virum?"
            },
            {
                "verse": "Progne"
            },
            {
                "verse": "Perimam, et nefando sanguine hic poenas dabit."
            },
            {
                "verse": "Nutrix"
            },
            {
                "verse": "Lassat sacrilegas urna Bellides neque"
            },
            {
                "verse": "Pensatur ullo fine tam tetrum facinus."
            },
            {
                "verse": "Su nil movet te, respice at gnatum, parens!"
            },
            {
                "verse": "Progne"
            },
            {
                "verse": "At qui sororem? Iam ipsa cum gnato patrem"
            },
            {
                "verse": "Cremabo flammis, ipsa iaculabor faces"
            },
            {
                "verse": "In regna Terei: tota splendescat domus"
            },
            {
                "verse": "Regalis. Omnis eruam stirpis notas,"
            },
            {
                "verse": "Super ipsa iaciar. Eia membratim occidat"
            },
            {
                "verse": "Discerptus ipse: iam iuvat linguam trahere"
            },
            {
                "verse": "Trucis tiranni. Meruit hic quicquid potest"
            },
            {
                "verse": "Irata mulier,"
            },
            {
                "verse": "Nutrix"
            },
            {
                "verse": "Siste vesanos, precor,"
            },
            {
                "verse": "Regina, motus: maius hoc ira malum"
            },
            {
                "verse": "Tuisque maius viribus. Rex est Tereus,"
            },
            {
                "verse": "Multum paterni roboris saevus gerit."
            },
            {
                "verse": "Progne"
            },
            {
                "verse": "Non si ipse clipeum genitor opponat sibi,"
            },
            {
                "verse": "Poena vacabit. Quisque contemnit necem"
            },
            {
                "verse": "Rex est tyranni: moriar, ut mortem oppetat."
            },
            {
                "verse": "Nutrix"
            },
            {
                "verse": "Horrore quatior, vrinis erectus, pavet"
            },
            {
                "verse": "Animus, reliquit ossa consuetus calor."
            },
            {
                "verse": "Quondam hoc malum est? Quis tantum instigat furor?"
            },
            {
                "verse": "En, ora torquens, mater aspectu truci"
            },
            {
                "verse": "Furibunda natum spectat, invicem quoque"
            },
            {
                "verse": "Vultus sororis. Superat et crescit dolor."
            },
            {
                "verse": "Progne"
            },
            {
                "verse": "Quid hoc furore maius accrescit malum?"
            },
            {
                "verse": "Libet experiri, quicquid est, quod me monet"
            },
            {
                "verse": "Ultrix Erynnis. Ora Furiarum intuor,"
            },
            {
                "verse": "Et ipsa Alecto, crine vibrato, sinu"
            },
            {
                "verse": "Iniecit anguem. Lubricus venis meat."
            },
            {
                "verse": "Hortamur. Eia, quod mare et terra horreat,"
            },
            {
                "verse": "Invade facinus: auctor audendi furor."
            },
            {
                "verse": "Quaenam haec sororum funebre inversat manu"
            },
            {
                "verse": "Ferrum? Gremisco. Quis matrem impellit manus"
            },
            {
                "verse": "Maculare duras impia nati nece?"
            },
            {
                "verse": "Crudelis ille est: meruit ut facerem scelus."
            },
            {
                "verse": "Ferisse pudeat! Quo fugit coeptus furor?"
            },
            {
                "verse": "Hoc, hoc libet quod timeo, vel siquid mali"
            },
            {
                "verse": "Est peius usquam: non placet primis furor."
            },
            {
                "verse": "Tereus supersit, vivat, ut vivat miser"
            },
            {
                "verse": "Optetque mortem: peius est votum nece."
            },
            {
                "verse": "Discede pietas. Prima concipiam nefas,"
            },
            {
                "verse": "Quod omnis aetas horreat; post me pia"
            },
            {
                "verse": "Sit nulla mater. Hoc sed est etiam parum."
            },
            {
                "verse": "Maedea Cholchis caede puerili manus"
            },
            {
                "verse": "Maculavit. Addam maius huic sceleri scelus!"
            },
            {
                "verse": "Magnum est quod animus fluctuat, quid sit tamen"
            },
            {
                "verse": "Ignoro. Perge, furor, prope est, par est scelus."
            },
            {
                "verse": "Nil quaero supra: coniugem hoc decet meum"
            },
            {
                "verse": "Nostrisque thalamis dignus est tantum furor."
            },
            {
                "verse": "Animum parentis pelle, siquid est tamen:"
            },
            {
                "verse": "Eversa dudum coniugis nostri fides."
            },
            {
                "verse": "Evicit ille siqua fit sceleris mora"
            },
            {
                "verse": "Pietate ma tris; vinco, si propero scelus."
            },
            {
                "verse": "Quemcumque sceleris miseret auctorem, miser"
            },
            {
                "verse": "Est ipse pariter. Quicquid hic fuerit pium,"
            },
            {
                "verse": "Quicquid morabor. Crimini tantum hoc detur."
            },
            {
                "verse": "Eia, anime, meditata aggredi cessas! Satis"
            },
            {
                "verse": "Tempus querellis, iam satis tempus datum:"
            },
            {
                "verse": "Parentur epulae, sacra splendescat domus."
            },
            {
                "verse": "Manibus parentis innocens cadat puer,"
            },
            {
                "verse": "Ut ipse genitor viscera exedat sua!"
            },
            {
                "verse": "Nutrix"
            },
            {
                "verse": "Per has seniles deprecor mammas, hera,"
            },
            {
                "verse": "Per spes anilis perque maiores deos"
            },
            {
                "verse": "Desiste coeptis. Quae barbara ulla immanitas"
            },
            {
                "verse": "Commisit unquam facere quod properas scelus?"
            },
            {
                "verse": "Factura deinceps omne femineum genus"
            },
            {
                "verse": "Nocens? Recedat impius mentis furor,"
            },
            {
                "verse": "Nec tale facinus clara Pandionis domus"
            },
            {
                "verse": "Inusitatum, pessimum, horrendum paret."
            },
            {
                "verse": "Vindicta quovis abeat, hanc partem sine."
            },
            {
                "verse": "Progne"
            },
            {
                "verse": "Altrix (fatebor), pectora attonitae labant"
            },
            {
                "verse": "Vario tumultu. Talis incerto ratis"
            },
            {
                "verse": "Trahitur fragore, boella cum venti movent"
            },
            {
                "verse": "Diversa rapidi. Si intuor poenam levis,"
            },
            {
                "verse": "Si crimen ingens. Gemina me pietas movet"
            },
            {
                "verse": "Cogitque pietas. Matris hinc nomen vetat."
            },
            {
                "verse": "Indulge, soror, ha, potius impune hoc ferat."
            },
            {
                "verse": "Spes una miserae ma tris hic solus puer,"
            },
            {
                "verse": "Uterique nostri cara progenies Ythis,"
            },
            {
                "verse": "Pignus parentis, unicum afflictae domus"
            },
            {
                "verse": "Levamen, etsi genitor invisus mihi"
            },
            {
                "verse": "In omne facinus excitet mentem feram."
            },
            {
                "verse": "Quid enim tiranni liquid intactum furor?"
            },
            {
                "verse": "Oblitus ille decoris et nostri quoque"
            },
            {
                "verse": "Miserique patris, virginem oppressit comitem,"
            },
            {
                "verse": "Fideique pignus. Nec placet tantum scelus,"
            },
            {
                "verse": "Nisi scelus addat: virginis socios necat"
            },
            {
                "verse": "Ipsique linguam forcipe apprensam rapit."
            },
            {
                "verse": "Post haec paventem clausit immani specu"
            },
            {
                "verse": "Simulatque mortem, lacrimas struxit quoque"
            },
            {
                "verse": "Periurus: haec est coniugis nostri fides."
            },
            {
                "verse": "Post ista dubitas sceleris ulcisci, misera,"
            },
            {
                "verse": "Per omne facinus? Pereat hic, non est meus"
            },
            {
                "verse": "Diro parenti similis (ha nimium) puer!"
            },
            {
                "verse": "Disce ex marito denique insigne facinus"
            },
            {
                "verse": "Audere, Progne! Fluctuat pectus neque"
            },
            {
                "verse": "Meminit parentis: tota sum, fateor, soror."
            },
            {
                "verse": "Furor relinquat corda, si facerem scelus"
            },
            {
                "verse": "Male sana. Pereat fruvtus, irarum est satis."
            },
            {
                "verse": "Ego sum furore peior. Emittat licet"
            },
            {
                "verse": "Pestes Averni dirus umbrarum arbiter,"
            },
            {
                "verse": "Ipsas fugabo. Non capit sedem dolor."
            },
            {
                "verse": "Utinam tulissem foeta natorum gregem"
            },
            {
                "verse": "Utero capaci, posset ut numerus ma tris"
            },
            {
                "verse": "Saciare mentem! Quod tamen ventre tulit"
            },
            {
                "verse": "Redeat in patrem: nil sit ex illo meum."
            },
            {
                "verse": "Nutrix"
            },
            {
                "verse": "Mater, necabis unicum gnatum tuum?"
            },
            {
                "verse": "Progne"
            },
            {
                "verse": "Est nempe Terei."
            },
            {
                "verse": "Nutrix"
            },
            {
                "verse": "Cur necem meruit puer?"
            },
            {
                "verse": "Progne"
            },
            {
                "verse": "Scelere paterno gnatus emeruit mori."
            },
            {
                "verse": "Nutrix"
            },
            {
                "verse": "Iniqua racio est crimine alieno pati."
            },
            {
                "verse": "Progne"
            },
            {
                "verse": "Cum iusta quaerit ira paulatim cadit:"
            },
            {
                "verse": "Non est furoris capere mensuram sceleri."
            },
            {
                "verse": "Gravis ira sontem respicit, poenam levis."
            },
            {
                "verse": "Nutrix"
            },
            {
                "verse": "Alumna, quaeso, nulla te pietas movet?"
            },
            {
                "verse": "Poteris, nefanda caede puerili manus"
            },
            {
                "verse": "Maculare? Poteris, ipsa, per pueri caput"
            },
            {
                "verse": "Vibrare ferrum? Deprecor, mentem exue"
            },
            {
                "verse": "Diri furoris: mater est."
            },
            {
                "verse": "Progne"
            },
            {
                "verse": "Soror quoque."
            },
            {
                "verse": "Nutrix"
            },
            {
                "verse": "Alias nocendi moeror inveniat vias:"
            },
            {
                "verse": "Enses, venena, flamma vel sontem premat"
            },
            {
                "verse": "Animamque saevus egerat."
            },
            {
                "verse": "Progne"
            },
            {
                "verse": "Tellus prius"
            },
            {
                "verse": "Gestabit astra lucida et caelum feras"
            },
            {
                "verse": "Priusque luci preerit noctis dea"
            },
            {
                "verse": "Tenebrisque Phoebus, quam meus mutet dolor"
            },
            {
                "verse": "Decreta mentis."
            },
            {
                "verse": "Nutrix"
            },
            {
                "verse": "Facere quo properas modo?"
            },
            {
                "verse": "Progne"
            },
            {
                "verse": "Faestus propinquat thracio regi dies,"
            },
            {
                "verse": "Quo mos adire coniugi tantum dapes"
            },
            {
                "verse": "Mensasque regis. Aggredi licet patrem"
            },
            {
                "verse": "Dapibus nefandis: sanguinem bibet suum."
            },
            {
                "verse": "Huius diei faxo sit semper memor!"
            },
            {
                "verse": "Commissa, nutrix occule!"
            },
            {
                "verse": "Nutrix"
            },
            {
                "verse": "Hoc annis mea"
            },
            {
                "verse": "Solet senectus tarda: praestabo fidem."
            },
            {
                "verse": "Chorus"
            },
            {
                "verse": "Quaecumque extat fortuna nimis"
            },
            {
                "verse": "Altoque ferit vertice nubes,"
            },
            {
                "verse": "Placido regnet licet in ocio,"
            },
            {
                "verse": "Finisque suos ambiat unda"
            },
            {
                "verse": "Tagus aurata et gemmifer Hyster,"
            },
            {
                "verse": "Nullo rerum pondere pressa,"
            },
            {
                "verse": "Corruit in se, nec capit unquam"
            },
            {
                "verse": "Placidae regnum limina vitae."
            },
            {
                "verse": "Animos regum turbine versat"
            },
            {
                "verse": "Fortuna suo, rapit ambicio"
            },
            {
                "verse": "Vulgique favor, pluris mergunt"
            },
            {
                "verse": "Numii luxus luxusque comes"
            },
            {
                "verse": "Dira libido. Cactus vixit"
            },
            {
                "verse": "Iuppiter olim, cum dicteo"
            },
            {
                "verse": "Pauper in agro patrem fugeret,"
            },
            {
                "verse": "Ast ubi fregit sceptra parentis"
            },
            {
                "verse": "Vacuoque sedens solus Olimpo"
            },
            {
                "verse": "Sub te terras vidit apertas"
            },
            {
                "verse": "Tractusque maris et vaga siderea,"
            },
            {
                "verse": "Tunc Iunonem, fallere coepit."
            },
            {
                "verse": "Nunc Alcmenem capit Amphitrio"
            },
            {
                "verse": "Cessasque tuos, Lucifer, ortus"
            },
            {
                "verse": "Iussus longam lucere noctem;"
            },
            {
                "verse": "Nunc pharetratae virginia arma"
            },
            {
                "verse": "Humeris sumpsit, crura coturno"
            },
            {
                "verse": "Sringens, tenui subligat auro"
            },
            {
                "verse": "Per colla comas; modo littoribus"
            },
            {
                "verse": "Nivei simulans membra iuvenci"
            },
            {
                "verse": "Equitem dorso per freta tulit;"
            },
            {
                "verse": "Candida plumis brachia movit,"
            },
            {
                "verse": "Placido fundens gutture carmen"
            },
            {
                "verse": "Improbus ales. Pauci reges"
            },
            {
                "verse": "Sacrata colunt iura pudoris."
            },
            {
                "verse": "Non ullius foedera lecti"
            },
            {
                "verse": "Animos tardant, odere thoros,"
            },
            {
                "verse": "Nec cognato sanguine virgo"
            },
            {
                "verse": "Tuta est; pronus furor in vetita"
            },
            {
                "verse": "Vetitumque nihil. Maxima pars est"
            },
            {
                "verse": "Quae nullius numinis aras"
            },
            {
                "verse": "Colat atque animae restare nihil"
            },
            {
                "verse": "Post fata putet, nec tartareis"
            },
            {
                "verse": "Horrida flagris verbera curet."
            },
            {
                "verse": "Magno miseri iudice causae"
            },
            {
                "verse": "Librantur nostrae: Eacon umbras"
            },
            {
                "verse": "Ipse fateri crimina vitae"
            },
            {
                "verse": "Subigit. Quicquid gessimus olim"
            },
            {
                "verse": "Patimur: nulli crimina parvo."
            },
            {
                "verse": "Nec prosunt tituli ordine certo:"
            },
            {
                "verse": "Purpura damnat. Mediae turbae"
            },
            {
                "verse": "Pauci nigro livida fondo"
            },
            {
                "verse": "Aequora verrunt. Foelix pauper,"
            },
            {
                "verse": "Qui contentus modico vivit"
            },
            {
                "verse": "Nullique gravis tempora ducit."
            },
            {
                "verse": "Pauperis intrat limina nunquam"
            },
            {
                "verse": "Immunda Venus: vincere somnos"
            },
            {
                "verse": "Studio coniunx rustica temptat,"
            },
            {
                "verse": "Servat castos horrida mores"
            },
            {
                "verse": "Casa, nec nimiae solvunt epulae."
            },
            {
                "verse": "Mox, cum placidae fata senectae"
            },
            {
                "verse": "Ultima cursus egere suos,"
            },
            {
                "verse": "Foelix moritur, nec marmorea"
            },
            {
                "verse": "Corpus in archa balsama servant."
            },
            {
                "verse": "Pauci reges ultima vivunt"
            },
            {
                "verse": "Tempora vitae, pauci sicca"
            },
            {
                "verse": "Morte recedunt. Alius diri"
            },
            {
                "verse": "Signa comaetae trepidet; nullis"
            },
            {
                "verse": "Territa monstris nostra senectus"
            },
            {
                "verse": "Spacium vitae finiat actae."
            },
            {
                "verse": "Sed quid trepido nuncius ore"
            },
            {
                "verse": "Portat? Dubios ede tumultus!"
            }
        ],
        [],
        [
            {
                "verse": "QUARTUS ACTUS"
            }
        ],
        [
            {
                "verse": "Nuncius"
            },
            {
                "verse": "Terrore quatior: sceleris ante oculos trucis"
            },
            {
                "verse": "Imago pendet. Totus horresco memor!"
            },
            {
                "verse": "Heret palato lingua."
            },
            {
                "verse": "Chorus"
            },
            {
                "verse": "Quid portas novi?"
            },
            {
                "verse": "Nuncius"
            },
            {
                "verse": "O thraca tellus, scelere perpetuo nocens"
            },
            {
                "verse": "Quamque monis aetas damnet! O dirum nefas!"
            },
            {
                "verse": "Quae Cholichis unquam, qui ve dispersi Scithae,"
            },
            {
                "verse": "Quae regio tantum fecit aut credet nefas?"
            },
            {
                "verse": "Abominandus ipse Diomedes minus."
            },
            {
                "verse": "O sors acerba, scelere punitum scelus!"
            },
            {
                "verse": "Eversa cuncta."
            },
            {
                "verse": "Chorus"
            },
            {
                "verse": "Mitte perplexe loqui."
            },
            {
                "verse": "Post prima scelera nemo mirari solet,"
            },
            {
                "verse": "Siquod secundum maius exoritur scelus."
            },
            {
                "verse": "Nuncius"
            },
            {
                "verse": "Me, me procellae, ferte disiectum undique,"
            },
            {
                "verse": "Ubi Caribdis Sicula disturbat freta,"
            },
            {
                "verse": "Ubi Scilla canibus latrat accinta rabidis."
            },
            {
                "verse": "Chorus"
            },
            {
                "verse": "Effare aperte, nos pariter et te leva."
            },
            {
                "verse": "Nuncius"
            },
            {
                "verse": "In parte regiae ultima stabulum latet,"
            },
            {
                "verse": "Ubi Diomedes, pecoris impii dominus,"
            },
            {
                "verse": "Humana saevus pabulum diris feris"
            },
            {
                "verse": "Secabat ipse viscera et capita sanie"
            },
            {
                "verse": "Madida superbus alta figebat manu"
            },
            {
                "verse": "Foribus tremendis; sempre infaustus cruor"
            },
            {
                "verse": "Undabat, ipse donec armenti dominus"
            },
            {
                "verse": "Suo scelere peremptus ac poena nocens."
            },
            {
                "verse": "Hic nocte tota voce ferali gemunt"
            },
            {
                "verse": "Umbrae vegantes, strepitus horrendum intonat"
            },
            {
                "verse": "Tractae cathenae. Fremere crudelis ibi"
            },
            {
                "verse": "Fama est leones; saepe latratu specus"
            },
            {
                "verse": "Reboat, tremiscit terra, discordes deae"
            },
            {
                "verse": "Quatiunt rogalis igne funesto faces."
            },
            {
                "verse": "Inumana regis saepe despecti premit"
            },
            {
                "verse": "Manes flagellis turba. Quo, postquam furens"
            },
            {
                "verse": "Regina subiit, parvulum trahens Ythim,"
            },
            {
                "verse": "Philomena subiit. Spectat hanc primum soror,"
            },
            {
                "verse": "Deinde natum mater aspectu truci."
            },
            {
                "verse": "Paulum morata: \"Quid\", inquit, \"tempus iuvat"
            },
            {
                "verse": "Conterere lacrimis? Tempus ulcisci venit"
            },
            {
                "verse": "Thalamos pudici coniugis, stupra et scelus."
            },
            {
                "verse": "Germana, temet axcita; hunc similem patri"
            },
            {
                "verse": "Iuvat esse, dum perficio quod struxi nefas\"."
            },
            {
                "verse": "Sic fata, Furiis concita, infantem trait"
            },
            {
                "verse": "De more vitali, quem aspra lactentem rapit"
            },
            {
                "verse": "Hyrcana tigris. Ille blanditur matri"
            },
            {
                "verse": "Parvis lacertis genua complexus puer."
            },
            {
                "verse": "Dimitte matrem, fata te expectant tua,"
            },
            {
                "verse": "Dimitte. Non est mater irata mulier,"
            },
            {
                "verse": "Ferior leena foeta quae catulos trait."
            },
            {
                "verse": "Spes vana patriae, deperii parvus Ythis,"
            },
            {
                "verse": "Generosa proles gentis actheae, nepos"
            },
            {
                "verse": "Mavortis, unum thraciis rebus decus,"
            },
            {
                "verse": "Pietatis in quo plus tamen fuerat avi,"
            },
            {
                "verse": "Animos feroces quamvis a stirpe traheres."
            },
            {
                "verse": "Non tu tenebis sceptra thraicia, puer,"
            },
            {
                "verse": "Non iura populis patrio solio dabis,"
            },
            {
                "verse": "Quod mater amens quaerit ulcisci scelus"
            },
            {
                "verse": "Maiore scelere, fata non facient tamen"
            },
            {
                "verse": "Te te nocentem. Nescius culpae cadis."
            },
            {
                "verse": "Utcumque moritur innocens, foelix moritur."
            },
            {
                "verse": "Chorus"
            },
            {
                "verse": "Quis ede, durus raptor infantis fuit?"
            },
            {
                "verse": "Nuncius"
            },
            {
                "verse": "Mater citato transilit ferro latus."
            },
            {
                "verse": "Quod tam cruentum dirus admisit nefas"
            },
            {
                "verse": "Diomedes? Ultro cecidit in matrem puer:"
            },
            {
                "verse": "Ferale stabulum gemuit."
            },
            {
                "verse": "Chorus"
            },
            {
                "verse": "O novum scelus!"
            },
            {
                "verse": "Nuncius"
            },
            {
                "verse": "Utinam scelere contenta desistat truci!"
            },
            {
                "verse": "Immota mater properat hinc aluid novum,"
            },
            {
                "verse": "Ut hoc premattur scelere maiori scelus."
            },
            {
                "verse": "Chorus"
            },
            {
                "verse": "Quid ultra atrocius potuit? An pabulum"
            },
            {
                "verse": "Inhumana pueri viscera exponit feris?"
            },
            {
                "verse": "Nuncius"
            },
            {
                "verse": "Utinam, feroces quod solent irae, rogo et"
            },
            {
                "verse": "Humo arcuisset, tradat epulandum feris!"
            },
            {
                "verse": "Pietas vocetur illa. Si quaeris nefas,"
            },
            {
                "verse": "- o dira fata! - nobili trunco caput"
            },
            {
                "verse": "Tereo secatur, caetera in partis rapit,"
            },
            {
                "verse": "Artus calentis tractat et fibras manu,"
            },
            {
                "verse": "Nec flexit oculos. Adiuvat Prognem soror:"
            },
            {
                "verse": "Costas trucidat, pectoris crates rapit,"
            },
            {
                "verse": "Humeris lacertos amputat ferro levis."
            },
            {
                "verse": "Pars haec aheno volvitur, aestu laticem"
            },
            {
                "verse": "Miscente, at illa, verubus affixa, ingemit."
            },
            {
                "verse": "Fumus Penates obsidet totos niger."
            },
            {
                "verse": "Disponit ipsa lancibus diras dapes,"
            },
            {
                "verse": "Gnatum parenti. Viscera edisti tua"
            },
            {
                "verse": "Ignarus: etiam hoc deerit et scies miser!"
            }
        ],
        [
            {
                "verse": "Idem chorus"
            },
            {
                "verse": "Omnis vincunt dira Prometei"
            },
            {
                "verse": "Semina Furias. Iam nihil est quod"
            },
            {
                "verse": "Postera credant specula vetitum."
            },
            {
                "verse": "Credimus iras"
            },
            {
                "verse": "Quascumque ferunt Cholchidos: omnis"
            },
            {
                "verse": "Scelerum formas tellus nostra"
            },
            {
                "verse": "Vicit. Sed tu, miserane puer,"
            },
            {
                "verse": "Vadis ad Manes, culpae nescius,"
            },
            {
                "verse": "Diros. Maneant digna parentis"
            },
            {
                "verse": "Praemia facti, quamquam digna es"
            },
            {
                "verse": "Tu poena, puer: impiae matris"
            },
            {
                "verse": "Victima caesus dirique premis"
            },
            {
                "verse": "Viscera patris."
            }
        ],
        [],
        [
            {
                "verse": "QUINCTUS ACTUS"
            }
        ],
        [
            {
                "verse": "Tereus"
            },
            {
                "verse": "Faestum diem celebrare quid vetat mihi"
            },
            {
                "verse": "Animumque turbat mobilem incerto metu?"
            },
            {
                "verse": "Quid heret animus? Propsero regnum in statu est."
            },
            {
                "verse": "Ego quid tremiscam nescio, timeo tamen."
            },
            {
                "verse": "Modo inter aras, sacra cum ferrem deis,"
            },
            {
                "verse": "Repente cecidit regii capitis decus."
            },
            {
                "verse": "Vidi cruorem verti in obscenum pariter"
            },
            {
                "verse": "Bacchi liquorem, flevit in templis ebur,"
            },
            {
                "verse": "Emicuit ara, flamma per totam domum"
            },
            {
                "verse": "Erepsit. Etsi timeo nil, piget tamen"
            },
            {
                "verse": "Sacri nefandi. Sed quid horresco? Procul"
            },
            {
                "verse": "Secede, terror. Quisque praesagit sibi"
            },
            {
                "verse": "Vanos timores, meruit in veros cadere."
            },
            {
                "verse": "Pocius retexe fronde viridanti comam,"
            },
            {
                "verse": "Indulge Baccho, voce faestiva cane."
            },
            {
                "verse": "Progne"
            },
            {
                "verse": "Vide ut superbus regio solio incubet,"
            },
            {
                "verse": "Nec credit ullo posse devinci malo."
            },
            {
                "verse": "Conviva laetus, exple sacratis famem"
            },
            {
                "verse": "Dapibus, cruore pelle matorum sitim!"
            },
            {
                "verse": "Sic te superbe!"
            },
            {
                "verse": "Tereus"
            },
            {
                "verse": "Solus afferre solitam"
            },
            {
                "verse": "Gnati quietem posset aspectus mihi."
            },
            {
                "verse": "Progne"
            },
            {
                "verse": "Philomoena posset sola solamen mihi"
            },
            {
                "verse": "Afferre."
            },
            {
                "verse": "Tereus"
            },
            {
                "verse": "Segnis inter exanguis iacet."
            },
            {
                "verse": "Progne"
            },
            {
                "verse": "Idem inter umbras natus exangues cubat."
            },
            {
                "verse": "Tereus"
            },
            {
                "verse": "Omitte, coniunx, ista."
            },
            {
                "verse": "Progne"
            },
            {
                "verse": "Coniugem vocas,"
            },
            {
                "verse": "Nefande Tereu?"
            },
            {
                "verse": "Tereus"
            },
            {
                "verse": "Quod malum audio?"
            },
            {
                "verse": "Progne"
            },
            {
                "verse": "Nequeo"
            },
            {
                "verse": "Crudele gaudium ferre; per totos rigor"
            },
            {
                "verse": "Artus cucurrit. Iam iuvat vultus patris"
            },
            {
                "verse": "Spectare primos."
            },
            {
                "verse": "Tereus"
            },
            {
                "verse": "Quicquid est, parcat meo"
            },
            {
                "verse": "Gnato."
            },
            {
                "verse": "Progne"
            },
            {
                "verse": "Bene est. Scelus peractum est: hunc amat."
            },
            {
                "verse": "Tereus"
            },
            {
                "verse": "Vocetur. Ubi natus latet diu mihi?"
            },
            {
                "verse": "Progne"
            },
            {
                "verse": "In te latitat."
            },
            {
                "verse": "Tereus"
            },
            {
                "verse": "Ubi est Ythis?"
            },
            {
                "verse": "Progne"
            },
            {
                "verse": "Scies."
            },
            {
                "verse": "Tereus"
            },
            {
                "verse": "Ubi est?"
            },
            {
                "verse": "Progne"
            },
            {
                "verse": "Stupro sororem qui violat, effer quoque,"
            },
            {
                "verse": "Linguam trucidat virginis, socios necat,"
            },
            {
                "verse": "Epulatus ille est impia natum dape."
            },
            {
                "verse": "Philomena, pueri profer extincti caput"
            },
            {
                "verse": "In ora patris. Hunc ne cognoscis, pater,"
            },
            {
                "verse": "Magis an sororem?"
            },
            {
                "verse": "Tereus"
            },
            {
                "verse": "Sustines, rerum sator,"
            },
            {
                "verse": "Tam gravia scelera? An vanus in gentis timor"
            },
            {
                "verse": "Fulmen coruscas? Misce dilluvio omnia:"
            },
            {
                "verse": "Fluvii rapaces, fontibus ruptis, meent."
            },
            {
                "verse": "Dimitte habenas, merge ad infernos lacus"
            },
            {
                "verse": "Animas nocentis, pondus invisum rape,"
            },
            {
                "verse": "Dehisce tellus, Tartari fondo occule."
            },
            {
                "verse": "Me, me trisulco fulmine invisum pete,"
            },
            {
                "verse": "Sator deorum, quo trium moles cecidit,"
            },
            {
                "verse": "Erecta caelo montium atque hostes feri."
            },
            {
                "verse": "Sum fulminandus ignibus sacris ego,"
            },
            {
                "verse": "Ego sum cremandus. Si, pater, natum paro"
            },
            {
                "verse": "Mandare flammis, quas, miser, voces dabo?"
            },
            {
                "verse": "En ora cerno quodque de toto est super"
            },
            {
                "verse": "Caput cruentum! scelere materno occidis"
            },
            {
                "verse": "Culpa parentis. Hanc ego merui necem."
            },
            {
                "verse": "Hunc te, Ythi, genitor video? Quis fleat satis"
            },
            {
                "verse": "Meas miseras? Tumulus est nati pater."
            },
            {
                "verse": "Quis inhospitalis Caucasus tantum nefas,"
            },
            {
                "verse": "Aut quis Procustes, qui ve contemptor deum"
            },
            {
                "verse": "Busiris unquam, quae barbara ulla immanitas"
            },
            {
                "verse": "Commisit? In me natus innocens iacet,"
            },
            {
                "verse": "Destra parentis caesus. Hoc uno pater"
            },
            {
                "verse": "Superos timebam. Genitor explevi sitim"
            },
            {
                "verse": "Gnati cruore. Da, pater nostri nimium"
            },
            {
                "verse": "Oblite Mavors, tela, vel coniunx dabit:"
            },
            {
                "verse": "Eviscerabo corpus, ut gravis redeat"
            },
            {
                "verse": "Cibus. Negatur? Hoc negat Progne mihi?"
            },
            {
                "verse": "Philomena praebe! Si miser non sum, nega."
            },
            {
                "verse": "Progne"
            },
            {
                "verse": "Iam summa voti contigi: Tereus dolet."
            },
            {
                "verse": "Nunc restitutum credo germanae penitus"
            },
            {
                "verse": "Raptum pudorem, nunc meis thalamis fidem."
            },
            {
                "verse": "Erepta ferro lingua nil curo, miserum"
            },
            {
                "verse": "Dum muta videat. Virgines stupro opprime,"
            },
            {
                "verse": "Commenta mortis funerea et fletus para,"
            },
            {
                "verse": "Dum te nequiciae pigeat aliquando tuae."
            },
            {
                "verse": "Advenit ecce tempus et dies mihi"
            },
            {
                "verse": "Quo te, superbe, dum nihil times, premerem."
            },
            {
                "verse": "Manibus parentis cecidit hic natus tuus,"
            },
            {
                "verse": "Partita pueri corpus in partis soror:"
            },
            {
                "verse": "Pars haec aheno volvitur aestu laticem"
            },
            {
                "verse": "Miscente, at illa, verubus affixa, ingemit."
            },
            {
                "verse": "Post haec cruorem miscui sacro mero"
            },
            {
                "verse": "Poterat sine ulla caede puerili per agi"
            },
            {
                "verse": "Vindicta, poterai temet in flammas dare"
            },
            {
                "verse": "Oculosque pressis unguibus ruere aut aliquam"
            },
            {
                "verse": "Instruere mortem, poena sed visa est levis"
            },
            {
                "verse": "Quaecumque finem ponit erumnis nece."
            },
            {
                "verse": "Hunc cerne, genitor."
            },
            {
                "verse": "Tereus"
            },
            {
                "verse": "O novercales manus,"
            },
            {
                "verse": "Quae Cholchis, unquam tanta commisit scelera?"
            },
            {
                "verse": "Immitis, atrox, illa se tantum nece"
            },
            {
                "verse": "Contaminavit: scelere vicisti scelus"
            },
            {
                "verse": "Et morte maius ausa post mortem nefas."
            },
            {
                "verse": "Tuum est quod hausi crimen, horrendas dapes,"
            },
            {
                "verse": "Ignarus."
            },
            {
                "verse": "Progne"
            },
            {
                "verse": "Insons criminis nomen fugit."
            },
            {
                "verse": "Tereus"
            },
            {
                "verse": "Quo, quo profanus civium aspectus fugiam?"
            },
            {
                "verse": "Quae latebra misero tuta? Quo praeceps ferar?"
            },
            {
                "verse": "Me, me procellae trans quoque occeanum rapite,"
            },
            {
                "verse": "Quo nullus hominum, nec ferae, nec sol meet,"
            },
            {
                "verse": "Aut inligato Rhodope sub Thressae iugis"
            },
            {
                "verse": "Ales Promethei tundat aeternum iecur."
            },
            {
                "verse": "Progne"
            },
            {
                "verse": "Rhodopen poposcit? Cara post stuprum est tibi,"
            },
            {
                "verse": "Periure Tereu. Virgines stupro opprimis?"
            },
            {
                "verse": "Tereus"
            },
            {
                "verse": "Tu, saeva, natum?"
            },
            {
                "verse": "Progne"
            },
            {
                "verse": "Fateor, et iuvat tuum."
            },
            {
                "verse": "Tereus"
            },
            {
                "verse": "Quid meruit infans?"
            },
            {
                "verse": "Progne"
            },
            {
                "verse": "Gnatus emeruit mori"
            },
            {
                "verse": "Tuapte culpa."
            },
            {
                "verse": "Tereus"
            },
            {
                "verse": "Vindices testor deos."
            },
            {
                "verse": "Progne"
            },
            {
                "verse": "Pociuus pudoris numen intacti voca"
            },
            {
                "verse": "Tereus"
            },
            {
                "verse": "Te te sequentur Furiae."
            },
            {
                "verse": "Progne"
            },
            {
                "verse": "Ythis solus patrem?"
            }
        ]
    ]
}