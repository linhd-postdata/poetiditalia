{
    "author": "carmina libraria",
    "title": "Boninus Mombritius, de dominica passione",
    "url": "http://www.poetiditalia.it/texts/CARM_LIB|momb|001",
    "text": [
        [
            {
                "verse": "domini Mombritii Mediolanensis ad sanctissimum dominum Sixtum quartum summum pontificem de dominica passione"
            },
            {
                "verse": "liber primus"
            }
        ],
        [
            {
                "verse": "Alter ab insubribus liber optime maxime praesul"
            },
            {
                "verse": "Te petit; hoc etiam pignus amoris habe."
            },
            {
                "verse": "Tu Franciscus eras, sacrae mirabile nomen"
            },
            {
                "verse": "Ante crucis vestis et crucis instar erat."
            },
            {
                "verse": "Nunc autem Petri cum sis successor et heres,"
            },
            {
                "verse": "Isque sui ligno more pependit heri"
            },
            {
                "verse": "Cur est quod timeam pendentem scribere christum"
            },
            {
                "verse": "Et cruce confixum multa nefanda pati?"
            },
            {
                "verse": "Dedcus haec olim solique latronibus apta"
            },
            {
                "verse": "Nunc rerum mediis frontibus extata honos."
            },
            {
                "verse": "Et hac nostra salus veterisque redemptio culpae"
            },
            {
                "verse": "Et hac ad caeli sydera terra patet."
            },
            {
                "verse": "Annue meque iube susceptum pergere munus,"
            },
            {
                "verse": "Propositam Domini iam cano Sixte crucem."
            }
        ]
    ]
}