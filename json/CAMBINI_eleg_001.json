{
    "author": "C. Aurelio Cambini",
    "title": "opusculum elegiarum",
    "url": "http://www.poetiditalia.it/texts/CAMBINI|eleg|001",
    "text": [
        [
            {
                "verse": "O Tornabone salus et honos Tornabone Latini"
            },
            {
                "verse": "Nominis et vatum gloria, summe decor,"
            },
            {
                "verse": "Huc ades ut tanto relegar sub numine tutus"
            },
            {
                "verse": "Tutaque sint titulis carmina nostra tuis."
            },
            {
                "verse": "Ardua mens opibus negat invigilare parandis,"
            },
            {
                "verse": "At suadet votis constituisse modum."
            },
            {
                "verse": "Humano generi quid fasque nefasque piumque,"
            },
            {
                "verse": "Quid deceat pariter dedeceatque leges."
            },
            {
                "verse": "Degitur in tenebris penitus centumque periclis,"
            },
            {
                "verse": "Lata soporiferae mortis aperta via est."
            },
            {
                "verse": "Sic ego deliros memini conseuescere, sicque"
            },
            {
                "verse": "Nauta procellosas navigat orbus aquas."
            },
            {
                "verse": "Taedia cum pariant causas tribuantque laborum,"
            },
            {
                "verse": "Nil profecturae quid cumulantur opes?"
            },
            {
                "verse": "Divitias nigri custos vigil horret Averni,"
            },
            {
                "verse": "Cerberus, Eumenides, Eumenidumque chorus,"
            },
            {
                "verse": "Et Chaos et Phlegethon Plutoque et tota silentum"
            },
            {
                "verse": "Turba paludosis sollicitata vadis."
            },
            {
                "verse": "Tum ratis infernae dux corpora devehit atra"
            },
            {
                "verse": "Per Styga Tartareus non nisi nuda Charon."
            },
            {
                "verse": "Dives apud manes cum paupere saltibus iisdem"
            },
            {
                "verse": "Errat et in nullo divite distat inops."
            },
            {
                "verse": "Divitias nemo tardas Acherontis ad undas,"
            },
            {
                "verse": "Regna, domos, villas, prata, vel aera tulit."
            },
            {
                "verse": "Troius exemplum Priamus Priamique propago"
            },
            {
                "verse": "Praebeat et Crassus Pygmalionque ferox,"
            },
            {
                "verse": "Pompeius, Caesar, Croesus, Nero, Galba, Lucullus,"
            },
            {
                "verse": "Postque Remum Augustus Romulus ante Numam."
            },
            {
                "verse": "Testis Alexander victricibus inclytus armis,"
            },
            {
                "verse": "Inferior nulli munere militiae,"
            },
            {
                "verse": "Milite qui parvo Gangen superavit Eoum,"
            },
            {
                "verse": "Et iuveni noster non satis orbis erat;"
            },
            {
                "verse": "Purpureum vel qui stravit mare classibus et non"
            },
            {
                "verse": "Aeoliis timuit flamina missa iugis."
            },
            {
                "verse": "Aut prior Assyriis Ninus est e regibus ausus"
            },
            {
                "verse": "Martia finitimis bella movere suis."
            },
            {
                "verse": "Magnanimus terras monstris spoliavit iniquis"
            },
            {
                "verse": "Amphitrioniades velivolumque fretum."
            },
            {
                "verse": "Ut vero hauserunt sua viscera virus Echidnae,"
            },
            {
                "verse": "Quod levis in tunica Deianira dedit,"
            },
            {
                "verse": "Ab Iove pacata est precibusque minisque noverca;"
            },
            {
                "verse": "Namque alii annuerant maxima turba dei."
            },
            {
                "verse": "Attamen aethereum cum scandere vellet Olympum"
            },
            {
                "verse": "Iamque deus superos vellet adire deos,"
            },
            {
                "verse": "Vix humeris habuit vellus spoliumque leonis"
            },
            {
                "verse": "Inque manus tantum clava trinodis erat."
            },
            {
                "verse": "O fortunati, magni quibus ipsa Tonantis"
            },
            {
                "verse": "Paupertas placuit, mitis alumna virum."
            },
            {
                "verse": "Parvula Romani primum haec fundamina iecit"
            },
            {
                "verse": "Imperii, herbiferis iuraque tanta iugis."
            },
            {
                "verse": "Agrippa et claris Valeri celeberrime factis,"
            },
            {
                "verse": "Primi huius geritis signa corusca deae."
            },
            {
                "verse": "Non urnis vestri cineres potuere recondi,"
            },
            {
                "verse": "Funereas nisi plebs penderet exequias."
            },
            {
                "verse": "Scaurus et Aemilius caruere libidine habendi"
            },
            {
                "verse": "Et Cato Fabricius Attiliique duo."
            },
            {
                "verse": "Vixissent modico tugurii sub culmine quamvis"
            },
            {
                "verse": "Tractassentque rudi rustica aratra manu,"
            },
            {
                "verse": "Victores bello plures habuere triumphos"
            },
            {
                "verse": "Et dictaturas, munera summa dei."
            },
            {
                "verse": "Saepius emeritas etiam gessere secures"
            },
            {
                "verse": "Et peperere sua mille tropaea manu."
            },
            {
                "verse": "Cur ergo humani est tam crassa insania coetus,"
            },
            {
                "verse": "Quem video nimia credulitate capi?"
            },
            {
                "verse": "Praecipiti vanas ad opes ita pectore fertur,"
            },
            {
                "verse": "Praeter ut has aliud nil sibi dulce putet."
            },
            {
                "verse": "Puppe fretum scandit temerarius ille futurus"
            },
            {
                "verse": "Piscibus in medio naufragus esca mari."
            },
            {
                "verse": "Hos non aequa fames tenuat, labor improbus illos."
            },
            {
                "verse": "Quaerendae tantum procubuere rei."
            },
            {
                "verse": "Usque adeo sensus animique premuntur inanes"
            },
            {
                "verse": "Insatiabilibus sollicitudinibus."
            },
            {
                "verse": "Haud aliter patulo sitis arida crescit in ore,"
            },
            {
                "verse": "Si cui suffusa turgeat alvus aqua."
            },
            {
                "verse": "Non hunc Phyllirides Podalirius atque Machaon,"
            },
            {
                "verse": "Plurima nec lati fluminis unda levat."
            },
            {
                "verse": "Alter Mavortis sequitur fera bella cruenti,"
            },
            {
                "verse": "Caesus Lethaeas mox aditurus aquas."
            },
            {
                "verse": "O genus obtusum, rude, iners, o pectora caeca,"
            },
            {
                "verse": "O vere e saxis cauteque nata rudi!"
            },
            {
                "verse": "Tam gravis hic error, tam crassa insania quonam"
            },
            {
                "verse": "Prodit et in mentes quo venit illa loco?"
            },
            {
                "verse": "Olim praetor oves haud ambitiosus agebat"
            },
            {
                "verse": "Sulcabatque suos ipse senator agros."
            },
            {
                "verse": "Deposito consul fasces capiebat aratro,"
            },
            {
                "verse": "Nec fuerat rigidas crimen habere manus."
            },
            {
                "verse": "Me numerosa movent priscorum exempla virorum"
            },
            {
                "verse": "Ut tenuem vitam pauperiemque sequar."
            },
            {
                "verse": "Ipse Helicaonidum cuperem tantummodo sacris,"
            },
            {
                "verse": "Si mea fata sinunt, invigilare choris."
            },
            {
                "verse": "Divitias odi, quas me Florentia cogat"
            },
            {
                "verse": "Mittere, turbatis surdior aequoribus."
            },
            {
                "verse": "Ante alios miser est qui multa peroptat habendus,"
            },
            {
                "verse": "Dives at in toto qui cupit orbe nihil."
            },
            {
                "verse": "Pegasidum vero qui sollicitatur amore"
            },
            {
                "verse": "Hasque animo certis persequitur studiis,"
            },
            {
                "verse": "Dum tellure fretum, dum stabit in aere tellus,"
            },
            {
                "verse": "Aera dumque super purior ignis erit,"
            },
            {
                "verse": "Dumque Lycaonium, frustra licet hauriat alto,"
            },
            {
                "verse": "Aequoreas cupiet tangere sidus aquas,"
            },
            {
                "verse": "Spumosum donec repetent vaga flumina pontum,"
            },
            {
                "verse": "Dum novus Eoo surget ab axe dies,"
            },
            {
                "verse": "Tantum ope Musarum celeberrimus ille perenni"
            },
            {
                "verse": "Nequicquam gelida morte peremptus erit."
            }
        ],
        [
            {
                "verse": "Divus Amor faculaque potens teloque putatur,"
            },
            {
                "verse": "Alatus nudus caecutiensque puer,"
            },
            {
                "verse": "Divus qui cuncta expugnat, qui caecus - amantes"
            },
            {
                "verse": "Lucis egent - pulsat corda quod hic ratio est."
            },
            {
                "verse": "Blanditiae sunt tela, faces spectantis ocelli;"
            },
            {
                "verse": "Assumpsit pennas ut vagus esset Amor."
            },
            {
                "verse": "Nullum tegmen habet quia nudum est pectus amantis;"
            },
            {
                "verse": "Nomen Amor cepit quo struat insidias."
            },
            {
                "verse": "Quove minus caveas, tenera illi adiungitur aetas;"
            },
            {
                "verse": "Nostrorum haec ratio repperit alta patrum."
            },
            {
                "verse": "Huicque metus, curas, fraudes, mala et omnia iungunt,"
            },
            {
                "verse": "Servitium et certa gaudia falsa cruce."
            },
            {
                "verse": "Me miserum sunt haec dominae mala et omnia nostrae."
            },
            {
                "verse": "Pingere qui cupis hunc, pinge meam dominam."
            },
            {
                "verse": "Tela, faces, numen, nimis orba et nuda iuventus,"
            },
            {
                "verse": "Servitium, fraus, crux, gaudia, cura, metus."
            }
        ],
        [
            {
                "verse": "Frena iuventutis nequeo tolerare nec ignes."
            },
            {
                "verse": "Quo iuvat, et miserum sors violenta rotat."
            },
            {
                "verse": "Caecus Amor nobis invidit, et aurea mater,"
            },
            {
                "verse": "Diique deaeque omnes, quod modo liber eram."
            },
            {
                "verse": "Liber eram positis et totus ad otia curis"
            },
            {
                "verse": "Deditus. O oculis tempora grata meis!"
            },
            {
                "verse": "Sorte datum sed me per mille pericula fatum"
            },
            {
                "verse": "Conterit, et casus mille subire parat."
            },
            {
                "verse": "Esse nec hoc latuit grave et irreparabile damnum"
            },
            {
                "verse": "Temporis; hoc plenis sensibus usque viget."
            },
            {
                "verse": "Historici dudum mollesque arsere poetae;"
            },
            {
                "verse": "Materiam ambobus blanda puella dedit."
            },
            {
                "verse": "Sic tu mellifluis urges me scribere verbis"
            },
            {
                "verse": "Tutaque sint titulis carmina nostra tuis."
            },
            {
                "verse": "Me culpet qui vult; tenero paremus amori."
            },
            {
                "verse": "Dic, inquam, in superos quis ferat arma deos?"
            },
            {
                "verse": "Sidereus solito duro celsior esset Olympus,"
            },
            {
                "verse": "Tempore mutata est Cynthia, Phoebe, prior."
            },
            {
                "verse": "In corvo Phoebus Cythereaque pisce resedit,"
            },
            {
                "verse": "Euhius ipse caper Iunoque vacca fuit."
            },
            {
                "verse": "Iuppiter omnipotens arietis vellera sumpsit"
            },
            {
                "verse": "Atlantisque nepos ibide versus erat."
            },
            {
                "verse": "Caelicolis vastus quamvis timor ille fuisset,"
            },
            {
                "verse": "Terrigenae tandem succubuere leves."
            },
            {
                "verse": "Sat me reddiderunt aliena pericula cautum,"
            },
            {
                "verse": "Quem serpentipedum certa ruina monet."
            },
            {
                "verse": "Turpe est non omni semper caluisse iuventa."
            },
            {
                "verse": "Cedere iam fas est, omnia vincit amor."
            },
            {
                "verse": "Hic puer in totas spargit sua spicula terras,"
            },
            {
                "verse": "Improbus aequoreis quaque triumphat aquis."
            },
            {
                "verse": "Stellifero victor late dominatur Olympo,"
            },
            {
                "verse": "Mavortem superat, sternit et ille Iovem."
            },
            {
                "verse": "Id sponte aggredimur, sed erat soluisse necesse;"
            },
            {
                "verse": "Ut spirant venti, sic dare vela decet."
            },
            {
                "verse": "In me saevit amor, tu, Cloelia diva, tepentem"
            },
            {
                "verse": "Accendis, Sicula fortior ipsa face."
            },
            {
                "verse": "Mollia Castaliis dederam mea pectora Musis;"
            },
            {
                "verse": "Totus in Aonias ipse ferebar aquas."
            },
            {
                "verse": "Tu primum insidias et retia rara parasti"
            },
            {
                "verse": "Fortiaque in collo vincula mille meo."
            },
            {
                "verse": "Fregisti ornato iuvenilia pectora vultu,"
            },
            {
                "verse": "Vertisti mentem propositumque meum."
            },
            {
                "verse": "In te nunc unam vasto feror omnis amore,"
            },
            {
                "verse": "Unica spes animae praesidiumque meae."
            },
            {
                "verse": "Prosequar ipse tuas divino carmine laudes,"
            },
            {
                "verse": "Si non defuerit vita benigna, comes."
            },
            {
                "verse": "Me mea vota iuvant, agitat sua quemque voluptas;"
            },
            {
                "verse": "Aequora Neptunus, vina Lyaeus amat."
            },
            {
                "verse": "Sunt Cereri segetes, Mavorti proelia curae,"
            },
            {
                "verse": "Ditis opus Phlegethon, Pan deus antra colit."
            },
            {
                "verse": "Et Iovis est ignis, Iunonis lucidus aer;"
            },
            {
                "verse": "Florentem celebrat rustica turba Palem."
            },
            {
                "verse": "Hic leporem sequitur, cursu valet ille citato;"
            },
            {
                "verse": "Isti pax, illis otia sancta placent."
            },
            {
                "verse": "Effinxit quoniam varias natura figuras,"
            },
            {
                "verse": "Haec dedit ingenium cuique subesse suum,"
            },
            {
                "verse": "Nec merito quisquam doleat, curo protinus aequam"
            },
            {
                "verse": "Se pariter superis praebueritque viris."
            },
            {
                "verse": "At mea Castaliae vexant praecordia Musae"
            },
            {
                "verse": "Et calor hic certum nescit habere modum."
            },
            {
                "verse": "Terrenos vitae nondum numeravimus annos;"
            },
            {
                "verse": "Vix cingit roseas barba tenella genas."
            },
            {
                "verse": "Ergo meis restant longissima tempora votis;"
            },
            {
                "verse": "Pieris aeternum Musa parabit opus."
            },
            {
                "verse": "Carminibus nostris, nam multum carmina possunt,"
            },
            {
                "verse": "Cloelia, perpetuo tu superestes eris."
            },
            {
                "verse": "Da mihi te facilem resonantia plectra moventi"
            },
            {
                "verse": "Et mihi pacato lumine mitis ades."
            },
            {
                "verse": "Si placido ingenio laudum laxibis habenas,"
            },
            {
                "verse": "Vultus enim carmen datque negatque tuus,"
            },
            {
                "verse": "Nil optem summo quod non tibi cedat honori;"
            },
            {
                "verse": "Horrendum votis nil ego quaero tuis."
            },
            {
                "verse": "(Si Cambinus amat nunc te, Titania proles,"
            },
            {
                "verse": "Huc ades et nostros suscipe, digne, choros.)"
            },
            {
                "verse": "Scilicet ante velim tumidas errare per undas,"
            },
            {
                "verse": "Caecaque turbato saxa movere mari,"
            },
            {
                "verse": "Cum Nabathaea furens sonitu super arva frementi"
            },
            {
                "verse": "Eurus continuo turbine versat aquas,"
            },
            {
                "verse": "Cum Notus adverso prosternens omnia flatu"
            },
            {
                "verse": "Caeruleum summis viribus aequor agit,"
            },
            {
                "verse": "Ut quondam Aeneas Libycis agitatus in oris"
            },
            {
                "verse": "Ad Simoentis aquas dum superesse dolet,"
            },
            {
                "verse": "Cumque inter medias quereretur saepe procellas"
            },
            {
                "verse": "Non Diomedea procubuisse manu."
            },
            {
                "verse": "Tantus amor meus est tantoque in amore furentem"
            },
            {
                "verse": "Haec tua me facies imperiosa tenet,"
            },
            {
                "verse": "Tum lepor et flavi crines et eburnea membra"
            },
            {
                "verse": "Labraque praestantis ante ferenda rosas."
            },
            {
                "verse": "Haud aliter speciosam Helenen Paris aequus amavit,"
            },
            {
                "verse": "Cum Graias patria classe petebat aquas."
            },
            {
                "verse": "Non secus ardebat phoebus Peneida, cuius"
            },
            {
                "verse": "Flammigerum ornarunt laurea serta caput."
            },
            {
                "verse": "Iuppiter Europae simili flagravit amore,"
            },
            {
                "verse": "Dum Tyrium tergo trans mare vexit onus."
            },
            {
                "verse": "Tu nunc, qui pulchrae confidis stulta iuventae,"
            },
            {
                "verse": "Falleris; hanc raptim curva senecta subit."
            },
            {
                "verse": "Forma fugam rapidis celerem tua corripit alis;"
            },
            {
                "verse": "Praepetibus ne te crede, puella, bonis."
            },
            {
                "verse": "Intonsos Bacchi vel Apollinis excipe crines;"
            },
            {
                "verse": "Florida non ulli firma iuventa manet."
            },
            {
                "verse": "Illius miserere tuo qui carpitur igni,"
            },
            {
                "verse": "Cui nulla est sine te nox neque grata dies."
            },
            {
                "verse": "Terribilis tanto non uritur igne Typhoeus,"
            },
            {
                "verse": "Saevus in Aetnaea fauce nec Enceladus,"
            },
            {
                "verse": "Quem non Euphrates siccet Rhodanusque nec Hister,"
            },
            {
                "verse": "Quem neque tota tui leniat unda Padi."
            },
            {
                "verse": "Mitte supercilium, pone omnes pectore fastus."
            },
            {
                "verse": "Quam premat emeritum ruga senile caput!"
            },
            {
                "verse": "Praemia non haec tot sunt exspectata laborum;"
            },
            {
                "verse": "Quippe meo clarum carmine nomen habes."
            },
            {
                "verse": "Si mea dura nimis, si sunt nimis aspera forsan"
            },
            {
                "verse": "Verba, dolor loquitur, non ego, diva, loquor."
            },
            {
                "verse": "Da veniam oranti, nec enim te orare pigebit,"
            },
            {
                "verse": "Cloelia, quo verbis commoveare meis."
            },
            {
                "verse": "Iuppiter ipse suis precibus nam saepe solebat"
            },
            {
                "verse": "Molliter aeternas sollicitare deas."
            },
            {
                "verse": "At mihi commoditas nondum patet ulla loquendi,"
            },
            {
                "verse": "Protinus ut possim cor reserare meum,"
            },
            {
                "verse": "Quosque ego sustinui valeam memorare labores"
            },
            {
                "verse": "Et quos si iubeas ferre paratus ero."
            },
            {
                "verse": "Hei mihi, sola meae spes o fidissima vitae,"
            },
            {
                "verse": "Certa salus, animae dimidiumque meae,"
            },
            {
                "verse": "Sola mihi veteres revocas in carmina vires,"
            },
            {
                "verse": "Cum foret ingenio Musa sepulta meo."
            },
            {
                "verse": "Cantibus atque iocis ipso quoque nomine cura es,"
            },
            {
                "verse": "Sanguine ab aethereis te reor esse deis."
            },
            {
                "verse": "Ardeo, ne dubites, tua dulcia carpere victor"
            },
            {
                "verse": "Lilia Caucasea candidiora nive."
            },
            {
                "verse": "Et puto te pridem summum movisse Tonantem,"
            },
            {
                "verse": "Sed timet iratae coniugis ille minas."
            },
            {
                "verse": "Est in te facies qualem sibi Cynthia poscat"
            },
            {
                "verse": "Et femur est quale Cyprica Venus habet."
            },
            {
                "verse": "Vincunt labra rosas, cum stellis lumina certant,"
            },
            {
                "verse": "Quamque decent cultae per tua colla comae!"
            },
            {
                "verse": "Virgineus color est niveisque in dentibus ordo"
            },
            {
                "verse": "Maximus, in membris cetera conveniunt."
            },
            {
                "verse": "Indiciis horum longe meliora putamus,"
            },
            {
                "verse": "Siqua latent, saltem vel pretiosa magis."
            },
            {
                "verse": "Iuppiter ingenium, linguam moderator Apollo,"
            },
            {
                "verse": "Concessit fastus docta Minerva suos."
            },
            {
                "verse": "Si dicam mores, quam compte et dulce loquaris,"
            },
            {
                "verse": "Forsitan haec aliquis commemoranda neget."
            },
            {
                "verse": "Vera cano in nostris nec fabula versibus ulla est,"
            },
            {
                "verse": "Fabulaque O utinam carmina nostra forent!"
            },
            {
                "verse": "Nulla dies unquam nec nox dedit ulla quietem,"
            },
            {
                "verse": "Servitium postquam ferre coegit amor."
            },
            {
                "verse": "Saepe ego causatus cantantem audire magistrum,"
            },
            {
                "verse": "Hoc aliter quamvis nescia turba putet."
            },
            {
                "verse": "Fallitur omnis in hoc idem vehementer et errat,"
            },
            {
                "verse": "Unica tu nostrae maxima causa viae."
            },
            {
                "verse": "Tu mihi praeceptor, tu sancta volumina legum,"
            },
            {
                "verse": "Sola salus, miserae dimidiumque animae."
            },
            {
                "verse": "Mollis Apollineo praebes solamina vati;"
            },
            {
                "verse": "Hunc quoque tu maceras, cum tibi, diva, libet."
            },
            {
                "verse": "Frigora proveniunt abs te mihi longa calorque,"
            },
            {
                "verse": "Tristitiaeque aperis laetitiaeque viam."
            },
            {
                "verse": "Quid quod et ad lacrimas momento labimur uno,"
            },
            {
                "verse": "Et modo ridemus si tua iussa probent?"
            },
            {
                "verse": "Tristia sed placidos nequeunt dare pectora risus"
            },
            {
                "verse": "Fictaque mendaces lingua referre iocos."
            },
            {
                "verse": "Sollicitus festas fugit ille oditque choreas"
            },
            {
                "verse": "Aut movet immemores lentus ab arte pedes."
            },
            {
                "verse": "Cloelia, difficili finguntur gaudia vultu,"
            },
            {
                "verse": "Difficilis tristi cantus ab ore venit."
            },
            {
                "verse": "Te duce Castaliis admovi fontibus ora,"
            },
            {
                "verse": "Te duce Pegasidum numina sacra favent."
            },
            {
                "verse": "Ecce ego sum facilis sumque omnibus aptus habenis;"
            },
            {
                "verse": "Hoc rege me aut illoc, ut tibi, diva, placet."
            },
            {
                "verse": "Oro tamen vigiles ne vulgi fabula simus;"
            },
            {
                "verse": "Consule tu vati, consule et ante tibi."
            },
            {
                "verse": "Fac sine procedant iactura haec omnia famae,"
            },
            {
                "verse": "Carus et amborum sit bene salvus honor."
            },
            {
                "verse": "Hoc sine vita magis morte est metuenda profecto,"
            },
            {
                "verse": "Sana mortales hoc sine mente carent."
            },
            {
                "verse": "Te mea Calliope rationibus urget honestis,"
            },
            {
                "verse": "Vincere te iustis nititur et precibus."
            },
            {
                "verse": "Non spernenda igitur quoniam petit aequa, sileto;"
            },
            {
                "verse": "Hoc etiam leges non vetuere tuae."
            },
            {
                "verse": "Quo ducis vultus, servato iura Quiritum;"
            },
            {
                "verse": "Praetorem in causa te quoque finge mea."
            },
            {
                "verse": "Semper et hoc etiam libuit meminisse, dolebis;"
            },
            {
                "verse": "Sis memor id versus praemonuisse meos."
            },
            {
                "verse": "Ocior emissis cadet haec tua forma sagittis,"
            },
            {
                "verse": "Nec poteris vati consuluisse tuo."
            },
            {
                "verse": "Debile forma bonum; noli tu credere formae"
            },
            {
                "verse": "Crescendo mirum est, fit tamen illa minor."
            },
            {
                "verse": "Exue mente gelu durum et adamanta metumque,"
            },
            {
                "verse": "Et gelido silicem discute corde tuum."
            },
            {
                "verse": "Carminibus nostris converte benignius aures;"
            },
            {
                "verse": "Iucundis vatem respice luminibus."
            },
            {
                "verse": "Donec Iuno gravis, donec turrita Cybelle,"
            },
            {
                "verse": "Marsque ferox, Hebe candida, Pluto niger,"
            },
            {
                "verse": "Dum ferus Alcides fuerit, dum imberbis Apollo,"
            },
            {
                "verse": "Facundus Maiae filius atque Iovis,"
            },
            {
                "verse": "Faunus atrox, Satyrusque levis, caecusque Cupido,"
            },
            {
                "verse": "Exsul Saturnus, Panque per antra celer,"
            },
            {
                "verse": "Dum fecunda Ceres, vaga Cynthia, laetus Iacchus,"
            },
            {
                "verse": "Cana Themis, Pallas provida, nuda Venus,"
            },
            {
                "verse": "Cloelia, tam nostri longum referentur amores,"
            },
            {
                "verse": "Clari cum coetu posteritatis erunt."
            },
            {
                "verse": "Post cinerem nec fallit amor; mea Cloelia, vives,"
            },
            {
                "verse": "Deque rogo tolles invidiosa caput."
            },
            {
                "verse": "Tu semel horrenti ponas e pectore tantam"
            },
            {
                "verse": "Duritiem, et votis annue, diva, meis."
            },
            {
                "verse": "Optima tu tantis medicina furoribus una es,"
            },
            {
                "verse": "Et potis es misero tu dare mitis opem."
            },
            {
                "verse": "Tu decus atque omni mihi cura perennis in aevo,"
            },
            {
                "verse": "Terminus in vero nullus amore datur."
            },
            {
                "verse": "Te nostri flectant gemitus lacrimaeque cadentes,"
            },
            {
                "verse": "Molliat aut animi longa querela mei."
            },
            {
                "verse": "Quod faciam si nil mihi verba precantia prosunt,"
            },
            {
                "verse": "Si nil singultus blanditiaeque valent?"
            },
            {
                "verse": "Improbus Haemonias quaeram iuveniliter herbas,"
            },
            {
                "verse": "Artibus et magicis docta iuvabit anus."
            },
            {
                "verse": "Omnia carminibus dudum cessere protervis;"
            },
            {
                "verse": "Testis, si desunt cetera, Colchis erit."
            },
            {
                "verse": "Gramine Phasiaco taurum superavit Iason;"
            },
            {
                "verse": "Nec timuit caecas solus inire domos."
            },
            {
                "verse": "Navigiis Circe frenavit carmine puppes,"
            },
            {
                "verse": "Vertit et in varias corpora mille feras;"
            },
            {
                "verse": "Et sua carminibus tutatur olivia pastor,"
            },
            {
                "verse": "Carminibus Daphnis vectus ab urbe domum est."
            },
            {
                "verse": "Quod superest magicas fugiam male sanus ad artes,"
            },
            {
                "verse": "Poscenti nec opus sancta negabit anus."
            },
            {
                "verse": "Illa veneficio succisque potentibus usa"
            },
            {
                "verse": "Paene deos omnes vincit et una deas."
            },
            {
                "verse": "Ex agris in agros pingues traducit aristas,"
            },
            {
                "verse": "Et lunae celeres vertere posset equos."
            },
            {
                "verse": "Intempestivos Phoebi modo provocat ortus;"
            },
            {
                "verse": "Cum volet, haec eadem tardius ire iubet."
            },
            {
                "verse": "Saepe solet summo deducere sidera caelo"
            },
            {
                "verse": "Praecipitesque brevi carmine sistit aquas."
            },
            {
                "verse": "In caput et fontes subito violenta recurrunt"
            },
            {
                "verse": "Flumina, cum ventis imperat illa mari."
            },
            {
                "verse": "Non exspectatos sine nubibus afferet imbres,"
            },
            {
                "verse": "Atque altas media pellit ab urbe nives."
            },
            {
                "verse": "Suscitat illa novas luctanti in pectore curas;"
            },
            {
                "verse": "Si libuit, forti pectus amore vacat."
            },
            {
                "verse": "Vidi ego letiferum atque insanabile vulnus -"
            },
            {
                "verse": "Mirum! - carminibus diripuisse suis."
            },
            {
                "verse": "Vive diu, mihi dulcis anus, spes maxima nostri,"
            },
            {
                "verse": "Caelestes inter semper habenda deas."
            },
            {
                "verse": "Iam iam carminibus cedet mea Cloelia, iamque"
            },
            {
                "verse": "In casses veniet praeda superba meas."
            },
            {
                "verse": "At furor hic absit, non hac eris arte paranda;"
            },
            {
                "verse": "Decidat ex animo protinus iste furor."
            },
            {
                "verse": "Ocius in Scythicas abeant mala carmina terras,"
            },
            {
                "verse": "Ista veneficii carmina vana procul."
            },
            {
                "verse": "Sed tibi me virtus carum probitasque laborque"
            },
            {
                "verse": "Reddiderint; iisdem sis quoque cara mihi."
            },
            {
                "verse": "Te sequar et doctae si qua est mihi gratia linguae,"
            },
            {
                "verse": "Haec erit in laudes officiosa tuas."
            },
            {
                "verse": "Supplice voce nefas non est audire rogantem;"
            },
            {
                "verse": "Dulcius esse reor quod venit ante preces."
            },
            {
                "verse": "Ipsa potes vatem nimio relevare dolore"
            },
            {
                "verse": "Deque cupidineas tollere corde faces."
            },
            {
                "verse": "Te rogo si in terris pietas viget ulla fidesque,"
            },
            {
                "verse": "Ut te non moveant illa vel illa parum."
            },
            {
                "verse": "Dum parvas retinent furibunda incendia vires,"
            },
            {
                "verse": "Illa quidem modicis attenuantur aquis."
            },
            {
                "verse": "Iniicies frustra tam latas aequoris undas,"
            },
            {
                "verse": "Haec ubi damnosa convaluere mora."
            },
            {
                "verse": "Tum medicina suo melius data tempore confert,"
            },
            {
                "verse": "Postea vel tardum proderit helleborum."
            },
            {
                "verse": "Incassum raptis clauduntur inania bobus"
            },
            {
                "verse": "Saepta; nihil sera pharmaca pota iuvant."
            },
            {
                "verse": "Principio recte morbi relevantur acerbi,"
            },
            {
                "verse": "Omnia sunt levibus mollia principiis."
            },
            {
                "verse": "Ocius affer opem, sunt iam sine viribus artus,"
            },
            {
                "verse": "Venturaeque necis comprimit ora dolor."
            },
            {
                "verse": "Respice me, morior, sensim mea pectora desunt,"
            },
            {
                "verse": "Ut glacies calidos solvitur ante focos."
            },
            {
                "verse": "Cloelia, quid cessas? Letalia vulnera sunt haec;"
            },
            {
                "verse": "Me docti longum vivere posse negant."
            },
            {
                "verse": "Ille rogat qui te primis dilexit ab annis,"
            },
            {
                "verse": "Diva, in quem tete sic truculenter agis."
            },
            {
                "verse": "Ille rogat, cuius dubiam regis arte salutem,"
            },
            {
                "verse": "Qui te, qui laudes praedicat usque tuas."
            }
        ],
        [
            {
                "verse": "Securum auspicibus divis Zephyroque secundo"
            },
            {
                "verse": "Parvula carpebat nostra phaselus iter."
            },
            {
                "verse": "Ipse dabam solus moderatis lintea ventis"
            },
            {
                "verse": "Et solus remex atque magister eram."
            },
            {
                "verse": "Dumque animis agitur remisque relinquit in alto"
            },
            {
                "verse": "Diffugiens longas ima carina vias,"
            },
            {
                "verse": "Sidereum nullae fuscabant aethera nubes,"
            },
            {
                "verse": "Versabant placidum flamina nulla fretum."
            },
            {
                "verse": "Aspiceres summo stantes super aequore nymphas"
            },
            {
                "verse": "Nereides festos exagitare choros."
            },
            {
                "verse": "Hic cum grandaevo Doris sedet humida Nereo,"
            },
            {
                "verse": "Et sua cum Melite iussa Thalia notat."
            },
            {
                "verse": "Huc Clymene curas assueta referre deorum,"
            },
            {
                "verse": "Huc Maera ad fides docta movere pedes."
            },
            {
                "verse": "Panope et Doto solitisque Ianira feruntur"
            },
            {
                "verse": "Piscibus, et patrem per vada salsa petunt."
            },
            {
                "verse": "Huc ea quae hospitio fessis est commoda nautis"
            },
            {
                "verse": "Et reddens pulchros Callianira viros."
            },
            {
                "verse": "Cum Nese ante alias facie praestantior Opis"
            },
            {
                "verse": "Atque Thoe subitis cursibus acta venit."
            },
            {
                "verse": "Xantho dehinc facilis vehitur delphine recurvo,"
            },
            {
                "verse": "Xantho caerulea despicienda toga."
            },
            {
                "verse": "Prospicit hanc Halie flavoque Lycorias ore,"
            },
            {
                "verse": "Cui laevum cingit Deiopea latus."
            },
            {
                "verse": "Cymothoe liquidas celeri pede currit in undas,"
            },
            {
                "verse": "Et Glaucem Sotias Amphinomeque vocat."
            },
            {
                "verse": "Tergaque phocarum balaenarumque fatigant"
            },
            {
                "verse": "Spio, Ephyre, Drymo, Phyllodoceque simul."
            },
            {
                "verse": "Hoc Thetis et velox Cydippe Ianassaque tentant,"
            },
            {
                "verse": "Hoc quoque Nemertes atque Ligea facit."
            },
            {
                "verse": "Dynameneque potens et splendida saltat Agave"
            },
            {
                "verse": "Undifluisque humeros tecta Arethusa comis."
            },
            {
                "verse": "Clio hic et Beroe simul Oceanitides, hasque"
            },
            {
                "verse": "Lactea consequitur non Galatea procul."
            },
            {
                "verse": "Illic Cymodoce gremio quae concipit aequor"
            },
            {
                "verse": "Et vaga quae circum cursitat Amphithoe."
            },
            {
                "verse": "Exquirit madidas recta Orithyia sorores"
            },
            {
                "verse": "Deque tot Actaee litore sola iacet."
            },
            {
                "verse": "Hic Proto et niveas nudata Pherusa papillas"
            },
            {
                "verse": "Quaeque ligat fluxos mollis Iaera sinus."
            },
            {
                "verse": "Asperide et saxis Amathea morantur in altis,"
            },
            {
                "verse": "Praecipites et ab his dissiluisse timent."
            },
            {
                "verse": "Dexamenem clamat crines religata fluentes,"
            },
            {
                "verse": "Dum residet rudibus Callianassa iugis."
            },
            {
                "verse": "Magnaque pars undis passim errabunda vagatur,"
            },
            {
                "verse": "Occupat haec scopulos, haec canit, illa natat."
            },
            {
                "verse": "Otia tunc tellus atque otia pontus habebat"
            },
            {
                "verse": "Aetherque ex omni parte serenus erat."
            },
            {
                "verse": "Dumque una in vasto colludunt gurgite nymphae"
            },
            {
                "verse": "Et capiunt variis otia grata modis,"
            },
            {
                "verse": "Ecce leves tergo reseratis cautibus Euri"
            },
            {
                "verse": "Exagitant crebris aequora turbinibus,"
            },
            {
                "verse": "Discutiuntque atris collectos nubibus imbres;"
            },
            {
                "verse": "Nam sola Hadriacae nube teguntur aquae."
            },
            {
                "verse": "Incipit ecce gravi fremitu consurgere pontus,"
            },
            {
                "verse": "Et tumefacta ratem fortius unda movet."
            },
            {
                "verse": "Aequora canescunt graviter spirantibus Euris,"
            },
            {
                "verse": "Tum pelago late turbida crescit hiems."
            },
            {
                "verse": "Nereides gelido sese immiscere profundo,"
            },
            {
                "verse": "Et laetae sedes mox petiere suas,"
            },
            {
                "verse": "Qua nulli strepitus, ubi nulla potentia saevi"
            },
            {
                "verse": "Hippotadae, et nullae tuta per antra minae."
            },
            {
                "verse": "Lintre sed in parvo ceu qui nil tale timerem"
            },
            {
                "verse": "Ad fera desuetus bella relinquor ego."
            },
            {
                "verse": "Conantem antennas atque udum ponere velum"
            },
            {
                "verse": "Letiferi prohibet vis furibunda Noti."
            },
            {
                "verse": "Nec veluti primum nunc remigis atque magistri"
            },
            {
                "verse": "Munus ago totum, me modo clavus habet."
            },
            {
                "verse": "Nec rudis ad patrios potui dare carbasa portus"
            },
            {
                "verse": "Aut proram tutis vertere litoribus."
            },
            {
                "verse": "Nam Zephyrus solito mea vela licentius implet,"
            },
            {
                "verse": "Vixque secat summas acta phaselus aquas."
            },
            {
                "verse": "Continuo - mirum! - tumidas exardet in iras"
            },
            {
                "verse": "Sideraque erectis fluctibus alta ferit."
            },
            {
                "verse": "Circius hinc rapido prosternit cuncta fragore"
            },
            {
                "verse": "Et remum trepidis corripit e manibus."
            },
            {
                "verse": "Impediunt nostros horrentia flamina cursus"
            },
            {
                "verse": "Improba, nec puppim quo cupit ire sinunt."
            },
            {
                "verse": "Summaque convexi videor nunc tangere caeli,"
            },
            {
                "verse": "Cum stetit in dorso parvula cymba maris."
            },
            {
                "verse": "Cum vero in praeceps rapitur Phlegethonta canemque,"
            },
            {
                "verse": "Et reor infernas posse videre domos,"
            },
            {
                "verse": "Advolat ante oculos totiens mihi mortis imago,"
            },
            {
                "verse": "Invalidae quotiens imminet unda rati."
            },
            {
                "verse": "Sedibus interea malum Vulturnus ab imis"
            },
            {
                "verse": "Extulit; hunc humeris portat in astra suis."
            },
            {
                "verse": "Maximus hinc decimae cumulus super intonat undae,"
            },
            {
                "verse": "Qui necis et nostrae iura salutis habet."
            },
            {
                "verse": "Quid faciam ignoro; spissis incincta tenebris"
            },
            {
                "verse": "Errat velivolo nostra carina salo."
            },
            {
                "verse": "Deucalioneas effudit Aquarius urnas,"
            },
            {
                "verse": "Et celant medium nubila nigra diem."
            },
            {
                "verse": "Nec mihi commoditas hiemis datur ulla videndae,"
            },
            {
                "verse": "Cum nisi fulmineo terreor igne miser."
            },
            {
                "verse": "Africus et Boreas una Eurus et horridus Auster"
            },
            {
                "verse": "Arbitrio versant aequora cuncta suo."
            },
            {
                "verse": "Inclyte rex, fessam, regum placidissime, puppim"
            },
            {
                "verse": "Respice, et huic aliquam protinus affer opem."
            },
            {
                "verse": "Non in fratre Iovis, Pharia nec in Iside spes est"
            },
            {
                "verse": "Ulla, nec in magno te sine magna Iove."
            },
            {
                "verse": "Annuit ille mihi dudum, tamen anxia coeptos"
            },
            {
                "verse": "Non peragit cursus te sine cymba suos."
            },
            {
                "verse": "[Inclite rex, fessam, regum placidissime, puppim,]"
            },
            {
                "verse": "Totque pio nutu bella fugare potes."
            },
            {
                "verse": "Me rape naufragio furibundo et turbine ponti,"
            },
            {
                "verse": "Extrahe me Stygiis, rex animose, vadis."
            },
            {
                "verse": "Aeoliosque suo compesce in carcere ventos,"
            },
            {
                "verse": "Saevitia qui me circumiere sua."
            },
            {
                "verse": "Redde mihi teretem (solus potes omnia) malum,"
            },
            {
                "verse": "Et remum et summo lintea rapta polo."
            },
            {
                "verse": "Da mihi spirantes velut olim molliter auras,"
            },
            {
                "verse": "Ut prius et placidum postmodo redde fretum."
            },
            {
                "verse": "Effice mox portus teneant data vela petitos,"
            },
            {
                "verse": "Cum dabitur manibus littera nostra tuis."
            }
        ],
        [
            {
                "verse": "Praetereunt anni sensim volitantque fugaces,"
            },
            {
                "verse": "Nec morti pietas subtrahit ulla moram."
            },
            {
                "verse": "Nec tercentenis potis est placare iuvencis,"
            },
            {
                "verse": "Compescit Stygio qui Geryona vado."
            },
            {
                "verse": "Umbra sumus. Quid enim nobis blandimur inertes?"
            },
            {
                "verse": "Erramus nosmet decipimusque palam."
            },
            {
                "verse": "Maxima velocis quid amamus tempora vitae,"
            },
            {
                "verse": "Mortali quando nulla parata quies,"
            },
            {
                "verse": "Sitque terenda semel gelidi via pallida leti,"
            },
            {
                "verse": "Seu rex seu praesul sive colonus eris?"
            },
            {
                "verse": "Sub medioque die nusquam nusquamque sub Arcto,"
            },
            {
                "verse": "Saltibus Eois occiduisque simul,"
            },
            {
                "verse": "Pars pelagi nulla est, locus est neque tutus in orbe"
            },
            {
                "verse": "Ullus, in exitium terra fretumque subit."
            },
            {
                "verse": "Mitius est animo fortique aequoque ferendum,"
            },
            {
                "verse": "Si quid mutari, docte Ruberte, nequit."
            },
            {
                "verse": "Abstineas frustra bellis et Marte cruento"
            },
            {
                "verse": "Et ponti raucis fluctibus atque minis."
            },
            {
                "verse": "Nequicquam effugies autumni tempore ventos"
            },
            {
                "verse": "Et frustra aestivi torrida signa Canis."
            },
            {
                "verse": "Est adeunda brevi tandem Proserpina cursu"
            },
            {
                "verse": "Et vigil infernas Cerberus ante fores;"
            },
            {
                "verse": "Visendusque Charon, pigrae quoque flumina Lethes,"
            },
            {
                "verse": "Et Danai post haec exitiale genus,"
            },
            {
                "verse": "Vultur edax Tityi, mediis quoque Tantalus undis,"
            },
            {
                "verse": "Sisyphus, Ixion, perpetuusque labor."
            },
            {
                "verse": "Tum linquenda domus, seges, aera, libellus, et uxor,"
            },
            {
                "verse": "Et tibi si qua magis grata fuere prius."
            },
            {
                "verse": "Fallitur haud aliter qui carpit nocte quietem,"
            },
            {
                "verse": "Dum vagus in somno debitor errat inops."
            },
            {
                "verse": "Argentum et gemmas optatumque invenit aurum,"
            },
            {
                "verse": "Mox gremium et laxos aggravat ille sinus."
            },
            {
                "verse": "Sollicitusque oculos nunc huc, nunc explicat illuc,"
            },
            {
                "verse": "Aureaque effossi iugera signat agri,"
            },
            {
                "verse": "Thesaurumque animo tumidus partitur avaro,"
            },
            {
                "verse": "Dum putat aeternos laetus habere dies."
            },
            {
                "verse": "Creditor hanc partem capiet, qui faenerat, illam;"
            },
            {
                "verse": "Hanc mea multiplici supprimet arca sera."
            },
            {
                "verse": "Ast ubi secessit vacuas sopor altus in auras,"
            },
            {
                "verse": "Irrita delusae gaudia mentis habet."
            },
            {
                "verse": "Vana soporiferi tunc cernit praemia somni,"
            },
            {
                "verse": "Tunc stupet, et stupidum maximus horror agit."
            },
            {
                "verse": "Posthabitis gravibus, mortales, vivite curis;"
            },
            {
                "verse": "Mors nimium rapido praevolet ecce gradu."
            }
        ],
        [
            {
                "verse": "Haec tua Pierriis oravit epistula verbis,"
            },
            {
                "verse": "Artibus ut doceam te quibus erudias."
            },
            {
                "verse": "Flagranti studium quod mente capessere fas est,"
            },
            {
                "verse": "Accipe; sic paucis consuluisse velim."
            },
            {
                "verse": "Aevum iucundis neu vatum contere nugis,"
            },
            {
                "verse": "Otia nec longis obrue in historiis."
            },
            {
                "verse": "Laude et honore carent hac tempestate, soluto"
            },
            {
                "verse": "Qui pede vel versu splendida gesta ligant."
            },
            {
                "verse": "Non nunc Maecenas, non Scipio, Lentulus alter,"
            },
            {
                "verse": "Non Cotta, aut Fabius, Sullave largus adest."
            },
            {
                "verse": "Praetereo leges nodosaque iuta Quiritum;"
            },
            {
                "verse": "Nam minus haec pretii plusque laboris habent."
            },
            {
                "verse": "Esurit historicus cum vatibus atque togatis,"
            },
            {
                "verse": "Haec data sunt adeo tempora avaritiae."
            },
            {
                "verse": "Neve velis medicas etiam sectarier artes,"
            },
            {
                "verse": "Rara quibus dantur praemia, rarus honor."
            },
            {
                "verse": "Plura quid heu prodest novisse Coronide nato?"
            },
            {
                "verse": "Caesar enim tandem re sine nullus eris."
            },
            {
                "verse": "Rerum igitur potius mens sit cibi noscere causas,"
            },
            {
                "verse": "Unde solo veniat fulgor et unde tremor;"
            },
            {
                "verse": "Cur gelidas minuat, cur Thetis adaugeat undas,"
            },
            {
                "verse": "Aut quare iratus Iuppiter ipse tonet;"
            },
            {
                "verse": "Fontis in aestivo cur tempore frigeat unda,"
            },
            {
                "verse": "Rursus brumali cur tepet illa die;"
            },
            {
                "verse": "De caelo quare labatur stella sereno,"
            },
            {
                "verse": "Imbrifer aut subitas cur ferat Arctus aquas;"
            },
            {
                "verse": "Cur meliora diu sectis genitalibus exstent"
            },
            {
                "verse": "Bruta, sed eunuchum summa libido iuvet,"
            },
            {
                "verse": "Omnibus invideat, et cunctis detrahat, idem"
            },
            {
                "verse": "Mollis in obscenis moribus usque natet;"
            },
            {
                "verse": "Cur gruibus solis apibusque feracibus unus"
            },
            {
                "verse": "Rex datur, et regem fida caterva colat;"
            },
            {
                "verse": "Unde rapax potius volucris male concinat ore"
            },
            {
                "verse": "Quam cui perpetuo nulla rapina placet."
            },
            {
                "verse": "Cognosces illic toto cur vertimus aevo"
            },
            {
                "verse": "Anteriusque manus posteriusque pedes;"
            },
            {
                "verse": "Anterius vertant elephasque leoque priores,"
            },
            {
                "verse": "Sic secus in reliquis, Caesar amice, feris;"
            },
            {
                "verse": "Vivaces quare permutent cornua cervi,"
            },
            {
                "verse": "Et cur non cervam cornua ferre vides;"
            },
            {
                "verse": "Cur liquidis aliquae volucres venentur in undis"
            },
            {
                "verse": "Piscis et in solas pabula quaerat aquas;"
            },
            {
                "verse": "Quoque modo fulvi si concutis ossa leonis,"
            },
            {
                "verse": "Ardentes flammas haec simul apta dabunt;"
            },
            {
                "verse": "Unde avibus pillei nullis varientur ab annis,"
            },
            {
                "verse": "Sitque aliter iuvenum canaque barba senum;"
            },
            {
                "verse": "Albescant dentes in equis, duro longior illos"
            },
            {
                "verse": "Post multas hiemes tarda senecta vehit;"
            },
            {
                "verse": "Curve minus soleant volucres potare rapaces,"
            },
            {
                "verse": "In turba quaedam qua ratione volant;"
            },
            {
                "verse": "Unde pedem citius dextrum praeponis eundo,"
            },
            {
                "verse": "Posterior quare, si tuearis, erit;"
            },
            {
                "verse": "Pectore cur servent elephasque leoque papillas,"
            },
            {
                "verse": "Ventre sed in molli cetera turba gerat;"
            },
            {
                "verse": "Et simul unde canes coeuntes saepe ligentur,"
            },
            {
                "verse": "Nullaque cur pictis virga sit alitibus;"
            },
            {
                "verse": "Cum hominum facies vitam moresque futuros"
            },
            {
                "verse": "Praeferat et laevae conscia signa manus;"
            },
            {
                "verse": "Ut duo sunt nobis data lumina sorte pedesque,"
            },
            {
                "verse": "Cur duo non splenes, nec iecur est geminum;"
            },
            {
                "verse": "Unde Molorchaei si fregeris ossa leonis,"
            },
            {
                "verse": "Experiare precor, nulla medulla latet;"
            },
            {
                "verse": "Quare oculis lepores requiescant semper apertis,"
            },
            {
                "verse": "Cur coitum praegnans appetat ipsa magis."
            },
            {
                "verse": "Denique percipies muti cur nascimur, et non"
            },
            {
                "verse": "Surdi, cur sermo noster ab arte detur;"
            },
            {
                "verse": "Brutaque cur prono gradiantur pectore, curque"
            },
            {
                "verse": "Dumtaxat spectant astra deosque viri;"
            },
            {
                "verse": "Nil stabile aut firmum, duce ni sapientia, habebis;"
            },
            {
                "verse": "Promptior illius iam monumenta lege."
            },
            {
                "verse": "Nata boni cunctis mortalibus una cupido est,"
            },
            {
                "verse": "In quo meta datur sollicitudinibus."
            },
            {
                "verse": "Hinc gravibus curis solacia magna rependes"
            },
            {
                "verse": "Atque animum poteris nobilitare tuum."
            },
            {
                "verse": "Hinc tibi venturae felicia tempora vitae,"
            },
            {
                "verse": "Hinc decus aeternum formaque semper erit."
            }
        ],
        [
            {
                "verse": "Quid sit amor, docti cecinerunt plurima vates,"
            },
            {
                "verse": "Vera minus quamquam consona rebus erant."
            },
            {
                "verse": "Vis tamen ingenii fuerat quibus acrior, illum"
            },
            {
                "verse": "Sic tandem numeris explicuere suis."
            },
            {
                "verse": "Est amor insidiae, pax, bella, dolorque iocique,"
            },
            {
                "verse": "Spes, furor, anxietas, gaudia, cura, dolus,"
            },
            {
                "verse": "Credulitas, lacrymae, fraudes, suspiria, risus,"
            },
            {
                "verse": "Suspicioque gravis, deliciaeque breves,"
            },
            {
                "verse": "Nuda salus, tenuisque fides, non tuta voluptas,"
            },
            {
                "verse": "Gratia, blanditiae, perpetuusque timor."
            },
            {
                "verse": "Is puer est, geminos cui candida nectit ocellos"
            },
            {
                "verse": "Vitta et fluentes myrtea serta comas."
            },
            {
                "verse": "Arcum laeva tenet, succensas dextra sagittas;"
            },
            {
                "verse": "Gaudet atrox pharetra circumeunte latus."
            },
            {
                "verse": "Corpus ventosis nudatum sustinet alis,"
            },
            {
                "verse": "Virgineus niveo spargitur ore rubor."
            },
            {
                "verse": "Quem memorant etiam domitis mortalibus ausum"
            },
            {
                "verse": "Fortiter in superos mittere tela deos."
            },
            {
                "verse": "Credidit hoc simplex sub caeco errore vetustas,"
            },
            {
                "verse": "Et nostri credunt tempus ad usque meum."
            },
            {
                "verse": "Quam bene temporibus servati plaudite nostris,"
            },
            {
                "verse": "Quaeque canam placidis auribus accipite."
            },
            {
                "verse": "Vera loquor, nec vos errare diutius aequum."
            },
            {
                "verse": "Discite, non vanis fallor imaginibus."
            },
            {
                "verse": "Est amor effrenis coeundi et summa voluptas,"
            },
            {
                "verse": "Criniti quotiens intepuere mares."
            },
            {
                "verse": "Sed furor et rabies idem vehemensque libido est,"
            },
            {
                "verse": "Femineum rapido sic calet igne femur."
            },
            {
                "verse": "Sic Phoebus Daphnen, sic te, Lucretia, Sextus,"
            },
            {
                "verse": "Iuppiter Europam, Tyndaridemque Paris,"
            },
            {
                "verse": "Didonem Aeneas, Veneremque et Pallada Mavors,"
            },
            {
                "verse": "Teque ita bis genitus Gnosida Bacchus amat,"
            },
            {
                "verse": "Hermione, Tomyris, Medea, poetica Sappho,"
            },
            {
                "verse": "Sic Circe, et Phyllis Demophoonta suum."
            },
            {
                "verse": "Est amor hic, iuvenes, amor hic, trepidaeque puellae,"
            },
            {
                "verse": "Haec est propositi meta suprema sui."
            },
            {
                "verse": "Aligerum penitus si tollere quaeris amorem"
            },
            {
                "verse": "Vertereque illius funditus imperium,"
            },
            {
                "verse": "Subtrahe flammivomo mulieris ab inguine sulphur,"
            },
            {
                "verse": "Atque Cupidinei sint sine teste viri."
            },
            {
                "verse": "Tunc frustra hunc videas teretes iactare sagittas;"
            },
            {
                "verse": "Non puer aut iuvenis, non erit ille senex."
            },
            {
                "verse": "Non gerit in manibus tensum victricibus arcum"
            },
            {
                "verse": "Et decus ex humeris decidet omne suis."
            },
            {
                "verse": "Nec sibi per totas erit ulla potentia terras,"
            },
            {
                "verse": "Sed caelo et liquidis ibit inermis aquis."
            },
            {
                "verse": "Multa mihi iuvenum debetur gratia; per me"
            },
            {
                "verse": "Hactenus ignotum nomen amoris habent."
            }
        ],
        [
            {
                "verse": "Felix est nimium ter io quater ille beatus,"
            },
            {
                "verse": "Versat qui proprio rura paterna bove,"
            },
            {
                "verse": "Contentus modico qui vivit liber ab omni"
            },
            {
                "verse": "Faenore, ceu prisci consuluere senes,"
            },
            {
                "verse": "Bellica cui molles non rumpunt classica somnos"
            },
            {
                "verse": "Tympana, seu rigidae voce fremente tubae,"
            },
            {
                "verse": "Qui fora, causidicos alternaque iurgia lites"
            },
            {
                "verse": "Horret, et externs exagitare choros,"
            },
            {
                "verse": "Fulguraque impavido spectatque tonitrua vultu,"
            },
            {
                "verse": "Nec tumidum gravidis puppibus aequor arat,"
            },
            {
                "verse": "Qui neque nobilium nec amici principis ambit"
            },
            {
                "verse": "Limina sollicito Caesariana pede."
            },
            {
                "verse": "Ergo nova gaudet vestire propagine fagos,"
            },
            {
                "verse": "Pressaque mella cavis imposuisse cadis."
            },
            {
                "verse": "Servat et in viridi pascentes valle iuvencos,"
            },
            {
                "verse": "Errantesque haedos prospicit atque greges."
            },
            {
                "verse": "Hinc multo resecat steriles moderamine ramos"
            },
            {
                "verse": "Aut caesos pomo fertiliore novat."
            },
            {
                "verse": "Pellit et hirsutas in amoena salicta capellas,"
            },
            {
                "verse": "Seu pingues longo vellere nudat oves."
            },
            {
                "verse": "Cum gravis autumnus cinctum caput extulit undis,"
            },
            {
                "verse": "Poma recurvatis carpit ab arboribus."
            },
            {
                "verse": "Primitiasque tibi, pater o Silvane, quotannis"
            },
            {
                "verse": "Munera servatis finibus illa gerit."
            },
            {
                "verse": "Iucunda interdum platani requiescit in umbra"
            },
            {
                "verse": "Sub liquidae murmur transilientis aquae."
            },
            {
                "verse": "Si fera saevit hiems ventis nivibusque geluque,"
            },
            {
                "verse": "Fulmineos sequitur per iuga montis apros."
            },
            {
                "verse": "Saepe leves cervos, capreas, leporemque fatigat,"
            },
            {
                "verse": "In sua vel pictas retia trudit aves,"
            },
            {
                "verse": "Seu fallit visco nemora inter densa minantes"
            },
            {
                "verse": "Garrula neglectae proelia Nyctimenes,"
            },
            {
                "verse": "Strymoniasque grues laqueo, nunc gurgite pisces"
            },
            {
                "verse": "Mentitis unco decipit aere cibis."
            },
            {
                "verse": "Dic quibus haec curas penitus non demet edaces"
            },
            {
                "verse": "Vita per aeternos invidiosa dies."
            },
            {
                "verse": "Turgida siccabit redeuntibus ubera capris,"
            },
            {
                "verse": "Seu fetus reddet matribus ille suos."
            },
            {
                "verse": "Hornaque de quarta depromet vina lagena"
            },
            {
                "verse": "Et sibi non emptas afferat iste dapes."
            },
            {
                "verse": "Quas tunc delicias, tacitum quae gaudia pectus"
            },
            {
                "verse": "Concipiat, raris cognita dona viris!"
            },
            {
                "verse": "Commoda solus habet magni feliciter orbis"
            },
            {
                "verse": "Ille vel invitos ad sua vota deos."
            },
            {
                "verse": "Me sinite in collem vestrum secedere vatem,"
            },
            {
                "verse": "Si bona tot possunt praemia culta dare."
            },
            {
                "verse": "Mittite me insana raptim discedere ab urbe;"
            },
            {
                "verse": "Praesidium votis sit modo villa meis."
            },
            {
                "verse": "Pone magistratus censusque relinque superbos;"
            },
            {
                "verse": "Praemia rus vati candidiora dabit."
            },
            {
                "verse": "Cede opibus nimio quondam sudore parandis,"
            },
            {
                "verse": "Cede supervacuis sollicitudinibus."
            },
            {
                "verse": "Pendeat hinc humeris Berecynthia tibia nostris,"
            },
            {
                "verse": "Ter pede quo pubes rustica pulset humum,"
            },
            {
                "verse": "Saltantes Lyda spectem saltante papillas,"
            },
            {
                "verse": "Cum fuerit subitis concita Lyda sonis,"
            },
            {
                "verse": "Hinc lyra, crinitus qua me donavit Apollo"
            },
            {
                "verse": "Duxque Medusei Calliopea chori."
            },
            {
                "verse": "In mea me culti comitentur rura libelli"
            },
            {
                "verse": "O Flaventisque adsit Cloelia culta comas,"
            },
            {
                "verse": "Qua sine grata nihil mihi lata rosaria testi,"
            },
            {
                "verse": "Quicquid et Eoo litore mittit Arabs."
            },
            {
                "verse": "Est satis haec felix, sed erat felicior aetas"
            },
            {
                "verse": "Quam nostri longum posteritasque colit."
            },
            {
                "verse": "Quam bene Saturni laudarunt saecula vates"
            },
            {
                "verse": "Aurea, quo nullus tempore limes erat,"
            },
            {
                "verse": "Quo caedes hominum nullae, non bella, nec hostis"
            },
            {
                "verse": "Notaque simplicibus nulla rapina viris;"
            },
            {
                "verse": "Frenaque non sonipes, nec cymbas senserat aequor;"
            },
            {
                "verse": "Nullus erat recto tramite sulcus agris."
            },
            {
                "verse": "Cerva nec hirsutos secreto in monte leones,"
            },
            {
                "verse": "Sola nec immites horruit agna lupos."
            },
            {
                "verse": "Tunc neque livor edax, nec amor sceleratus avari,"
            },
            {
                "verse": "Rixa nec insidiae, tunc sine fraude dolus."
            },
            {
                "verse": "Sancta gravi tellus sine vomere cuncta parabat."
            },
            {
                "verse": "Glans simul et lauri mella fuere cibi."
            },
            {
                "verse": "Pocula iucundi fama referente benigna"
            },
            {
                "verse": "Nectaris et nivei pocula lactis erant."
            },
            {
                "verse": "Iustitia atque fides inter mortalia passim"
            },
            {
                "verse": "Corpora perpetuas tunc habuere moras."
            },
            {
                "verse": "Cur bene non licuit nasci mihi rege sub illo"
            },
            {
                "verse": "Atque ipso vita sceptra tenente frui."
            },
            {
                "verse": "Sic superis visum, tribus atque sororibus olim,"
            },
            {
                "verse": "Sic erat infantis volvere fata nefas."
            },
            {
                "verse": "Lento igitur curas hominum damnamus inanes,"
            },
            {
                "verse": "Dum fugiunt magni noscere iura poli."
            },
            {
                "verse": "Absque metu penitus vel spe quodcumque futurum est"
            },
            {
                "verse": "Volvitur, et quicquid debuit esse fuit."
            },
            {
                "verse": "Solliciti frustra modicae data tempora vitae"
            },
            {
                "verse": "Ducimus et rerum caeca cupido trahit."
            },
            {
                "verse": "Mortales, animo vacuas deponite curas"
            },
            {
                "verse": "Atque supervacuos solvite corde metus."
            },
            {
                "verse": "Lucida perpetuo variantur sidera cursu,"
            },
            {
                "verse": "Arbitrioque regunt inferiora suo."
            },
            {
                "verse": "Maxima sed parvi faciunt discrimina motus,"
            },
            {
                "verse": "Quandoquidem stellae vis sua cuique subest."
            },
            {
                "verse": "Omnibus infuso dependet finis ab ortu;"
            },
            {
                "verse": "Ille facit mores amplaque regna capit."
            },
            {
                "verse": "Hinc vitia et clades et vitae commoda surgunt;"
            },
            {
                "verse": "Hinc data paupertas, hinc oriuntur opes."
            },
            {
                "verse": "Fatorum series latum dominatur in orbem"
            },
            {
                "verse": "Et circumfusas temperat orbis aquas."
            },
            {
                "verse": "Percipiet nemo fasces munusque negatum,"
            },
            {
                "verse": "Fortunam instantem vertere nemo potest."
            },
            {
                "verse": "Fata nisi leges vitaeque necisque tenerent,"
            },
            {
                "verse": "Totane sub cineres Troia redacta foret?"
            },
            {
                "verse": "Num pius Aeneas vexisset sacra per undas,"
            },
            {
                "verse": "Esset et in Latio Troia novata solo?"
            },
            {
                "verse": "Nutrissetve Remum simul et lupa feta Quirinum,"
            },
            {
                "verse": "Liquerat in madida quos Tiberinus humo?"
            },
            {
                "verse": "Castrane finitimi penetrasset Mucius hostis"
            },
            {
                "verse": "Solveret ut cives obsidione suos,"
            },
            {
                "verse": "Solus et opressam salvasset Horatius urbem"
            },
            {
                "verse": "Rupissetque fidem Cloelia virgo suam?"
            },
            {
                "verse": "Hannibal ingentem iurarat perdere Romam"
            },
            {
                "verse": "Et Capitolini sternere templa Iovis,"
            },
            {
                "verse": "Saepe laboravit Fabium delere morantem,"
            },
            {
                "verse": "Fregit apud Cannas signa Latina truces."
            },
            {
                "verse": "Quando aliter visum est fatis dominantibus, idem"
            },
            {
                "verse": "Mox dedit in turpem saucia terga fugam."
            },
            {
                "verse": "Aemula Romani tandem Carthago senatus"
            },
            {
                "verse": "Dilatum accepit sustinuitque iugum."
            },
            {
                "verse": "Postea cum membris pugnavit Roma suismet,"
            },
            {
                "verse": "Movit et horrendus civica bella furor."
            },
            {
                "verse": "Sulla modo exsultat, Mario modo cedit ovanti,"
            },
            {
                "verse": "Et modo Sulla iterum victor in urbe furit."
            },
            {
                "verse": "Nunc Marius consul, nunc exsul, ab exsule consul"
            },
            {
                "verse": "Fortunae varium sensit utrumque gradum."
            },
            {
                "verse": "Roma nihil maius Magno tulit aurea quondam"
            },
            {
                "verse": "Saltem disiectas post Mithridatis opes."
            },
            {
                "verse": "Quin etiam caelo Caesar demissus ab alto,"
            },
            {
                "verse": "Dictator postquam maximus urbis erat,"
            },
            {
                "verse": "Dum regeret parta cives in pace togatos,"
            },
            {
                "verse": "Auctorem dirae moverat ante necis."
            },
            {
                "verse": "Praemonitus totiens verbis totiensque tabellis"
            },
            {
                "verse": "Non potuit leti sistere fata sui."
            },
            {
                "verse": "Vulneribus late fossus pater urbis et orbis"
            },
            {
                "verse": "Ante senatorum concidit ipse pedes."
            },
            {
                "verse": "Cetera quid memorem? Quae non sunt frontis apertae,"
            },
            {
                "verse": "Ecce dapes obsunt: cocta venena iuvant."
            },
            {
                "verse": "Debilibus longa est, validisque brevissima vita;"
            },
            {
                "verse": "Non pudet hunc proavis degenerare suis."
            },
            {
                "verse": "Aptior hic citharae, sinuosis legibus alter;"
            },
            {
                "verse": "Alter aquis, Marti deditus alter erit."
            },
            {
                "verse": "Ille loquax, teneris furabitur alter ab annis;"
            },
            {
                "verse": "Unus adulter erit, proditor alter erit."
            },
            {
                "verse": "Haec immaturos potu festinat abortus,"
            },
            {
                "verse": "Privignos odit saeva noverca suos."
            },
            {
                "verse": "Pectoribus nostris unde haec discordia, et unde"
            },
            {
                "verse": "Labitur humanum crimen in omne genus?"
            },
            {
                "verse": "Non nos causa prior, nec nos male lauta paramus."
            },
            {
                "verse": "Cogimur: astrorum fors violenta rapit."
            },
            {
                "verse": "Fatorum hoc opus est; fatis nam cuncta reguntur."
            },
            {
                "verse": "Sorte decet tacitum vivere quemque sua."
            },
            {
                "verse": "Scire nefas data sit cur tanta licentia fatis,"
            },
            {
                "verse": "Succumbuntque artes et ratione vacant."
            },
            {
                "verse": "Est rata cuique dies rerumque immobilis ordo."
            },
            {
                "verse": "Nil sanus quod iam plura queratur habet."
            },
            {
                "verse": "Victori prudens credit sua carbasa vento"
            },
            {
                "verse": "Nauta per Hadriacos Illiyricosque sinus."
            },
            {
                "verse": "At Saturnus adhuc Latiis latet abditus oris,"
            },
            {
                "verse": "Aureaque ulterius saecula non redeunt."
            },
            {
                "verse": "Iuppiter est lati summus regnator Olympi,"
            },
            {
                "verse": "Sub quo nunc aetas sanguinolenta viret."
            },
            {
                "verse": "Aurea prima fuit, post hanc argentea, demum"
            },
            {
                "verse": "Aenea successit, ferrea posterior."
            },
            {
                "verse": "Tu mihi Parnasi solitos concede liquores."
            },
            {
                "verse": "Nil mihi cum ferro, rura beata sequar."
            }
        ],
        [
            {
                "verse": "Improba volvuntur damnandaque saecula duro"
            },
            {
                "verse": "Et chalybe et ferro perniciosa magis."
            },
            {
                "verse": "Spes hominum variae turritis urbibus errant,"
            },
            {
                "verse": "Cura, laborque gravis, sollicitique metus."
            },
            {
                "verse": "Perpetuus regum postes colit ille superbos,"
            },
            {
                "verse": "Ad fragiles inhiat qualibet alter opes,"
            },
            {
                "verse": "Congesto semper victurus pauper in auro,"
            },
            {
                "verse": "Pinguibus et laetis inrequietus agris."
            },
            {
                "verse": "Tollitur is plausu tumidus populique favore,"
            },
            {
                "verse": "Sublevat hunc vulgi mobilis aura sui;"
            },
            {
                "verse": "Vel rabiosa foro triplici sua iurgia vendens"
            },
            {
                "verse": "Artifices iras doctaque verba locat."
            },
            {
                "verse": "Bella placent illis, strepitus clangorque tubarum,"
            },
            {
                "verse": "Subque Iove in gelida sternere corpus humo."
            },
            {
                "verse": "Non timet aequoreas alius dare vela per undas,"
            },
            {
                "verse": "Trux nimium atque audax indomitumque genus."
            },
            {
                "verse": "Maius opus superest, sumptis secat aera pennis;"
            },
            {
                "verse": "Mentiri Icariae non patiuntur aquae."
            },
            {
                "verse": "Vix sua iam superis caelestia sidera restant;"
            },
            {
                "verse": "Sunt quoque vix summo sceptra relicta Iovi."
            },
            {
                "verse": "Difficile insanis nihil est mortalibus usquam,"
            },
            {
                "verse": "Gens humana levis rumpit in omne nefas."
            },
            {
                "verse": "O scelus indignum! Contra sua quisque resurgit"
            },
            {
                "verse": "Commoda; victuros deperiisse iuvat."
            },
            {
                "verse": "Nec videt occasum, primos nec respicit ortus,"
            },
            {
                "verse": "Cum premat obtusum saeva Megaera caput."
            },
            {
                "verse": "Iucundam video raros novisse quietem,"
            },
            {
                "verse": "Quos bene felices Iuppiter aequus amat."
            },
            {
                "verse": "Labentis memores alis pernicibus aevi"
            },
            {
                "verse": "Tempora mente deum non reditura tenent."
            },
            {
                "verse": "Vera nimis sunt haec; patulas quid clauditis aures?"
            },
            {
                "verse": "Vivite securi, dum pia fata sinunt."
            },
            {
                "verse": "Immanes peragunt subito data pensa sorores"
            },
            {
                "verse": "Et coeptum nulli Parca revolvit opus."
            },
            {
                "verse": "Festinat cursu rapidissima vita citato,"
            },
            {
                "verse": "Nescia momento frena tenere brevi."
            },
            {
                "verse": "Obvia sed rapidis mortales pectora fatis"
            },
            {
                "verse": "Sponte ferunt, dirum nec Phlegethonta timent."
            },
            {
                "verse": "Marmorei supra nemo sua culmina tecti"
            },
            {
                "verse": "Suspicit, aut quibus est vita tuenda modis."
            },
            {
                "verse": "Efferat hunc terras victoria laeta per omnes,"
            },
            {
                "verse": "Illum astris reddat garrula fama parem."
            },
            {
                "verse": "Caesareaque alius resupinus in urbe vehatur"
            },
            {
                "verse": "Conterat et validis fortia colla Syris."
            },
            {
                "verse": "Fortunatus erit paucis tamen inde diebus,"
            },
            {
                "verse": "Fiet adhuc turbae fabula longa suae."
            },
            {
                "verse": "Pinus enim Zephyris agitatur saepius ingens;"
            },
            {
                "verse": "Fulgoribus montes et iuga summa micant."
            },
            {
                "verse": "Impulsu celsae turres graviore recumbunt,"
            },
            {
                "verse": "Quassantur nullis arbuta tuta N otis."
            },
            {
                "verse": "Me mea secreto tellus lare conterat imo,"
            },
            {
                "verse": "Naturae modicis sit satis et minimis."
            },
            {
                "verse": "Frigora ne timeam, pluvias, ventosque nivesque,"
            },
            {
                "verse": "Ut solem et fures submoveamque lupos."
            },
            {
                "verse": "Tunc mihi paupertas requiem sine labe perennem"
            },
            {
                "verse": "Praebeat et somnos det sine lite graves."
            },
            {
                "verse": "Vertite propositum, rapidae ne occurrite morti;"
            },
            {
                "verse": "Maxima prae oculis mortis imago sedet."
            },
            {
                "verse": "Novi ego qui verbis mea dicta probavit apertis,"
            },
            {
                "verse": "Navigat Hadriacas dum semivivus aquas,"
            },
            {
                "verse": "Cumque procellosis luctantes fluctibus Euros"
            },
            {
                "verse": "Sensit et in caeco turbine vela daret."
            },
            {
                "verse": "Utile consilium est coeptum revocare tenorem,"
            },
            {
                "verse": "Aurea si vobis grata futura quies."
            },
            {
                "verse": "Nemo diu tute potuit se offerre periclis;"
            },
            {
                "verse": "Haec qui saepe fugit, repperit illa semel."
            },
            {
                "verse": "Non tamen edico fore nocte dieque timendum,"
            },
            {
                "verse": "Verum quod medium est inter utrumque velim."
            },
            {
                "verse": "Iuppiter omnipotens ex alto ridet Olympo,"
            },
            {
                "verse": "Si plus quam satis est quem trepidare videt."
            },
            {
                "verse": "Dum fas est, longum praestet modo vivere; magnum est"
            },
            {
                "verse": "Vita decus, summum vivere posse bonum."
            },
            {
                "verse": "Fingite vos caeli terras de parte serena"
            },
            {
                "verse": "Cernere suppositas, flumina, prata, lacus,"
            },
            {
                "verse": "Europamque simul Libyamque Asiamque potentem,"
            },
            {
                "verse": "Et circumfusum qualibet Oceanum:"
            },
            {
                "verse": "Protinus esse nihil referetis clamque palamque."
            },
            {
                "verse": "Cur ergo in praeceps tenditis exitium?"
            },
            {
                "verse": "Tollite nunc mentem; furor est sperare caducis"
            },
            {
                "verse": "Floribus hoc ipsum . . . . . . . ."
            },
            {
                "verse": "Vivendum recte solo virtutis amore"
            },
            {
                "verse": "Turpibus eiectis corde cupidinibus."
            },
            {
                "verse": "Haec immortales, nos haec facit una beatos,"
            },
            {
                "verse": "Aeternis eadem persimilesque deis."
            },
            {
                "verse": "Pallida mors aequo passim pede regia pulsat"
            },
            {
                "verse": "Atria, plebeias ruricolasque domos."
            },
            {
                "verse": "Socraticis debent ornari pectora curis"
            },
            {
                "verse": "Et sana vitam ducere lege decet."
            },
            {
                "verse": "Ad Styga vel tenebras numquam ruit inclyta virtus"
            },
            {
                "verse": "Alta petens, humili nescia stare loco."
            },
            {
                "verse": "Magnanimi, revocate animos et vivite fortes,"
            },
            {
                "verse": "Sic vos Lethaeas effugietis aquas,"
            },
            {
                "verse": "Et cum fatalis fulgebit Lucifer horae,"
            },
            {
                "verse": "Pervigil ad superos gloria pandet iter."
            }
        ],
        [
            {
                "verse": "Phoebe, gemellipara sate diva patre Tonante,"
            },
            {
                "verse": "Huc ades intonsis, inclyte Phoebe, comis,"
            },
            {
                "verse": "Huc ades et medicis, Iove nate, potentibus herbis"
            },
            {
                "verse": "Huc celer assueta qua potes arte veni."
            },
            {
                "verse": "Cynthie, tam graves morbos expelle iacentis,"
            },
            {
                "verse": "Subdita quam gelide febris adusta terit."
            },
            {
                "verse": "Obrupta sub terras semel est Latonia Phoebe,"
            },
            {
                "verse": "Huius ubi exagitat languida membra calor."
            },
            {
                "verse": "Efficito ut solitae redeant in corpore vires"
            },
            {
                "verse": "Et redeat placido qui prius ore color."
            },
            {
                "verse": "Si iustis flecti precibus dignabere, venti"
            },
            {
                "verse": "Nostra nec Aeolii per freta vota ferent,"
            },
            {
                "verse": "Serta tuis templis suspendam, at tura cremabo"
            },
            {
                "verse": "Mascula, mox calidis rite litabo focis,"
            },
            {
                "verse": "Maximus ante aras fulva tibi fronte iuvencus"
            },
            {
                "verse": "Et grege de toto pinguior agna cadet."
            },
            {
                "verse": "Phoebe, canam Daphnes primos ego gratus amores,"
            },
            {
                "verse": "Cum cithara pharetram, laurigerasque comas,"
            },
            {
                "verse": "Clamantem et totiens Amphiona - pone sagittas,"
            },
            {
                "verse": "Parce his, et . . . . cuspide fige precor,"
            },
            {
                "verse": "Delphos ut et Tenedos Patareaque regia soli"
            },
            {
                "verse": "Serviat atque adytis terra superba Claros -"
            },
            {
                "verse": "Admetique boves fetaeque Coronidis ignes,"
            },
            {
                "verse": "Inque arcus odium telaque prompta nimis,"
            },
            {
                "verse": "Teque Iovis meritas modulatum pectine laudes,"
            },
            {
                "verse": "E regnis pulso iam patre caelitibus."
            },
            {
                "verse": "Traiectum innumeris referam Pythona sagittis,"
            },
            {
                "verse": "Qui tumido tantam ventre premebat humum,"
            },
            {
                "verse": "Ante nisi in capreas cervosque in cornua celsos"
            },
            {
                "verse": "Et tantum in dammas qui prius usus eras;"
            },
            {
                "verse": "Sacratosque canam vario certamine ludos"
            },
            {
                "verse": "Et quid in his faciat pes, rota, sive manus."
            },
            {
                "verse": "Efficito ut primas capiant sua pectora vires,"
            },
            {
                "verse": "Surgat et in roseo qui prius ore color."
            },
            {
                "verse": "Haec et plura canam graviori, Phoebe, cothurno"
            },
            {
                "verse": "Et pede quo claudi fortia bella solent."
            }
        ]
    ]
}