{
    "author": "Francesco Cardulo",
    "title": "carmen ad Blasium Hoelcelium",
    "url": "http://www.poetiditalia.it/texts/CARDULO|carm|001",
    "text": [
        [
            {
                "verse": "Narus ad id quodcumque facis, mihi cerneris unus:"
            },
            {
                "verse": "Siue mouere uelis seria, siue iocos."
            },
            {
                "verse": "Nam neque hyperboreum gryphes uigilantius aurum"
            },
            {
                "verse": "Quam tu munifici Caesaris aera tenes."
            },
            {
                "verse": "Iussa nec illius grauiori uendicat ulla"
            },
            {
                "verse": "Lingua uel arcano, uel manus eloquio."
            },
            {
                "verse": "Quae precor ingenii per tot uersatilis artes"
            },
            {
                "verse": "Quae tum multiplicis laus erit ulla uiri?"
            },
            {
                "verse": "Perpetuum Blasi mea te monumenta loquentur:"
            },
            {
                "verse": "Si quid perpetuum, si quid honoris habent."
            }
        ]
    ]
}