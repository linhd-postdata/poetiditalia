{
    "author": "Cassandra Fedele",
    "title": "carmen",
    "url": "http://www.poetiditalia.it/texts/FEDELE|carm|001",
    "text": [
        [
            {
                "verse": "Sanctissimo Christi in terris Vicario Papae Paulo IIICassandra Fidelis Veneta genibus flexis s. d."
            }
        ],
        [
            {
                "verse": "Ecclesiae culmen, custos pietatis et agni"
            },
            {
                "verse": "Pharnensis splendor, gloria summa Domus,"
            },
            {
                "verse": "Pervigil es pastor; fugit hinc procul illa luporum"
            },
            {
                "verse": "Turba vorax et fur nunc vagus omnis abest."
            },
            {
                "verse": "Tu Petri et navem tam recte, Paule, gubernas,"
            },
            {
                "verse": "Ut venti rabies nulla nocere queat."
            },
            {
                "verse": "Praeterea tristem numquam sinis esse Minervam"
            },
            {
                "verse": "Omnibus atque bonis denique adesse soles."
            },
            {
                "verse": "Inde ergo non auri pondus, non plectra Maronis,"
            },
            {
                "verse": "Non annos Priami, sed nisi iusta petam."
            },
            {
                "verse": "Quid iusti veneta ergo petam Cassandra Fidelis?"
            },
            {
                "verse": "Ut vivam. Vivas tu quoque, Paule, diu."
            }
        ]
    ]
}