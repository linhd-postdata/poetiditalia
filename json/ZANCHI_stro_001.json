{
    "author": "Basilio Zanchi",
    "title": "ad Petrum Strozzam",
    "url": "http://www.poetiditalia.it/texts/ZANCHI|stro|001",
    "text": [
        [
            {
                "verse": "Dum Marti praestans virtute, et fortibus armis"
            },
            {
                "verse": "Strozza dicat valida parta trophaea manu"
            },
            {
                "verse": "Ipse viri Mavors armat, vincitque tegitque"
            },
            {
                "verse": "Ense latus, torque, pectora, fronde comam."
            },
            {
                "verse": "Atque ait, et me iam vincis Soboles mea; et ille es,"
            },
            {
                "verse": "Digne mari ac terris, qui mea sceptra regas."
            },
            {
                "verse": "Non tulit hoc Pallas, non Phoebus, non Superum Rex"
            },
            {
                "verse": "Quin factum indignans increpat ore Deum."
            },
            {
                "verse": "Quem tibi Mars uni assumis? quo te improbe iactas,"
            },
            {
                "verse": "Hic etiam nostras implet, obitque vices."
            }
        ]
    ]
}