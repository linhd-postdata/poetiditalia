{
    "author": "Battista Mantovano",
    "title": "Parthenice tertia sive Diva Margarita",
    "url": "http://www.poetiditalia.it/texts/SPAGNOLI|par3|001",
    "text": [
        [
            {
                "verse": "Baptistae Mantuani carmelitae theologitertiae parthenices Divae Margaritae, agon."
            }
        ],
        [
            {
                "verse": "Quis novus iste furor veteres qui turbine tanto"
            },
            {
                "verse": "Expellit (res mira) Deos, potuitque puellas"
            },
            {
                "verse": "In superos armare? Quibus regna omnia, et ipsum"
            },
            {
                "verse": "Augustum Romae imperium, quo nulla potestas"
            },
            {
                "verse": "Sub Iove maior erat, capita incurvare solebant?"
            },
            {
                "verse": "Quae vis tanta? Unde haec animis audacia nostris"
            },
            {
                "verse": "Ut mutent impune Deos? Si forte Gigantes"
            },
            {
                "verse": "(Ut perhibent) voluere Iovem detrudere Olimpo"
            },
            {
                "verse": "Res aliena minus, fretos quia robore et armis"
            },
            {
                "verse": "Grandibus, ac membris immanibus, alta Deorum"
            },
            {
                "verse": "Tecta polo sperare minor dementia certe."
            },
            {
                "verse": "At tener hic sexus natura imbellis et usu,"
            },
            {
                "verse": "Qua sperare unquam de religione triumphum"
            },
            {
                "verse": "Debuit antiqua? Non Palladis aegide fultum"
            },
            {
                "verse": "Pectus erat tenerum, Siculae nec ignibus Aethnae"
            },
            {
                "verse": "Pronus in incudem feriendo armaverat illas"
            },
            {
                "verse": "Mulciber, ut starent Iovis ignea fulmina contra."
            },
            {
                "verse": "Tanti operis gravitas et magnificentia causam"
            },
            {
                "verse": "Arguit ingentem, nec in his mortalibus author"
            },
            {
                "verse": "Esse potest, qui molem istam vectaverit oris."
            },
            {
                "verse": "Si regno expulsi, fuit ulla potentia divis"
            },
            {
                "verse": "Maior, ut invitos solio exturbaret ab alto."
            },
            {
                "verse": "Illa potens igitur quae condidit omnia virus,"
            },
            {
                "verse": "Visa diu mortale genus contemnere, seu quod"
            },
            {
                "verse": "Id scelus exigere nostrum, seu legibus ullis"
            },
            {
                "verse": "Quae ignorantur adhuc, sic ire iubentibus orbem."
            },
            {
                "verse": "Postquam sera dies saeclis labentibus aetas"
            },
            {
                "verse": "Intulit extremis, tacitisque abscondita fatis"
            },
            {
                "verse": "Tempora, disrupit divina potentia coelos,"
            },
            {
                "verse": "Et pluit in terras ignem atque incendia nullis"
            },
            {
                "verse": "Inspicienda oculis mortalibus, intima tantum"
            },
            {
                "verse": "Vis ea corda movens, homines accendit, et umbram"
            },
            {
                "verse": "Caligantem abigens menti lucem influit almam,"
            },
            {
                "verse": "Sic afflatae auris animae coelestibus audent"
            },
            {
                "verse": "Fortibus ire animis contra mala numina, discunt"
            },
            {
                "verse": "In terris optare nihil, sed Olimpica solum"
            },
            {
                "verse": "Regna Deum, superos, ac fastidire caducum"
            },
            {
                "verse": "Corpus, et aeternis meditando assuescere rebus."
            },
            {
                "verse": "Haec ea quae negat ara Deos, quae saxea virus"
            },
            {
                "verse": "Numina contemnit, quae tot simulacra per orbem"
            },
            {
                "verse": "Terrarum et veteres spreto Iove sustulit aras."
            },
            {
                "verse": "Hoc aliae plures quorum certamina longis"
            },
            {
                "verse": "Texta voluminibus, sanctae docuere puellae."
            },
            {
                "verse": "Tres mihi (si votis magni regnator Olimpi"
            },
            {
                "verse": "Faverit, et menti divinum infuderit imbrem)"
            },
            {
                "verse": "Carmen erunt. \"Tu sancta Syro dominata draconi"
            },
            {
                "verse": "Margaris, et teneras Agathe lacerata mamillas."
            },
            {
                "verse": "Tuque Syracusiam decorans Aretusias urbem"
            },
            {
                "verse": "Lucia, virginitas eadem tribus, una puellis"
            },
            {
                "verse": "Forma, recens aetas, nec dum bene nubile tempus.\""
            },
            {
                "verse": "Fama est Assyriam, pecudum frugumque feracem,"
            },
            {
                "verse": "Nobilium altricem, late regnasse per omnes"
            },
            {
                "verse": "Finitimas gentes. Illic Babylonia quondam"
            },
            {
                "verse": "Bellipotens, hominumque parens antiqua Damascus,"
            },
            {
                "verse": "Arboream surgens Parthos attingit Araxem"
            },
            {
                "verse": "Armenios petit, Cilices descendit ad agros,"
            },
            {
                "verse": "Alluitur mari, quod nominat insula quondam"
            },
            {
                "verse": "Sacra Dioneae Veneri, Nilotica regna"
            },
            {
                "verse": "Thuriferosque Arabes et Persica terminat arva."
            },
            {
                "verse": "Urbs illic ubi terra cavis est humida campis"
            },
            {
                "verse": "Reblata, quam magnus strueret dum moenia, et altis"
            },
            {
                "verse": "Latius ambitam muris, extenderet urbem"
            },
            {
                "verse": "Antiochus, dixisse suo de nomine fertur."
            },
            {
                "verse": "Hic dum staret adhuc veterum vana illa Deorum"
            },
            {
                "verse": "Relligio, claris virgo natalibus orta"
            },
            {
                "verse": "Margaris, ingressa est primae incunabula vitae."
            },
            {
                "verse": "Cum quaesita diu totamque inventa per urbem"
            },
            {
                "verse": "Nulla foret, curante Deo, data rustica nutrix"
            },
            {
                "verse": "Docta Deum, crines abluta fidelibus undis."
            },
            {
                "verse": "Ut completa sonum vocalibus organa plectris"
            },
            {
                "verse": "Flectere coeperunt, potuitque infantia fari,"
            },
            {
                "verse": "Sancta, Deum et sacros ritus, ac signa puellam"
            },
            {
                "verse": "Mystica sacrorum divinaque nomina, nutrix"
            },
            {
                "verse": "Clam docuit, falsa ne religione parentes"
            },
            {
                "verse": "Impliciti, velut intorto qui splendet in astris"
            },
            {
                "verse": "Angue vir, opprimerent conceptam pectore lucem."
            },
            {
                "verse": "Lacteus ut tenerum liquor instillatus in ora"
            },
            {
                "verse": "Corpus alit, sic innocuas infusa per aures"
            },
            {
                "verse": "Sancta fides animum, duplex alimonia totam"
            },
            {
                "verse": "Auget, et extendit teneros aequaliter artus."
            },
            {
                "verse": "Dii quibus ingenium solere avidumque nocendi"
            },
            {
                "verse": "Semper, et invidiae stimulis agitantibus ardens,"
            },
            {
                "verse": "In primis Athlante satus, Venus atque Cupido,"
            },
            {
                "verse": "Ingemuere, vident atrox sibi surgere bellum,"
            },
            {
                "verse": "Instare insidias, tempestatemque moveri."
            },
            {
                "verse": "\"Tum Venus, o germane, Iovis sate sanguine magni,"
            },
            {
                "verse": "Persea qui armasti contra Phorcynidos ora,"
            },
            {
                "verse": "Qui centum vigilantem oculis interficis Argum."
            },
            {
                "verse": "Aspicis exiguo quantum sub pectore nobis"
            },
            {
                "verse": "Dedecus exurgat, regnis contraria nostris"
            },
            {
                "verse": "Factio, qua sensim nos fraudum indagine claudit?"
            },
            {
                "verse": "Nonne tibi tantam hanc terris excludere pestem"
            },
            {
                "verse": "Est animus, divum interpres? Enitere toto"
            },
            {
                "verse": "Ingenio, quo tanta potes, germane, precatur"
            },
            {
                "verse": "Te soror, atque Iovis domus, et genus omne Deorum."
            },
            {
                "verse": "Sic Venus, et contra Maiae sic filius orsus,"
            },
            {
                "verse": "Quod germana rogas magna illa potentia nostris"
            },
            {
                "verse": "Fortior ingeniis fieri vetat, ante notavi"
            },
            {
                "verse": "Quae memoras, et nulla via est inventa nocendi."
            },
            {
                "verse": "Sed tu diva soror fas hoc tibi, virginis ora"
            },
            {
                "verse": "Fac formosa, oculis infunde Cupidinis ignem,"
            },
            {
                "verse": "Et flammis accende genas, candore tumentem"
            },
            {
                "verse": "Pinge sinum, censura omnes sua corrigat artus."
            },
            {
                "verse": "Sic dederis grave et acre malum, mortalibus atrox"
            },
            {
                "verse": "Supplicium, nulla est homini (tuque optima testis"
            },
            {
                "verse": "O germana) lues mulieris imagine maior."
            },
            {
                "verse": "Omnipotens (meminisse potes) cum bella factus"
            },
            {
                "verse": "Iuppiter, Europam tergo tulit, ignea quando"
            },
            {
                "verse": "In mediis Neptunus aquis incendia sensit."
            },
            {
                "verse": "Cum rapta est Spartana nurus, cum lumine captus"
            },
            {
                "verse": "Iste puer vicit qui respicit omnia Phoebum."
            },
            {
                "verse": "Tanta haec foeminea fecerunt omnia formae.\""
            },
            {
                "verse": "Sic ait, iuventa risit dea Cipria fraude,"
            },
            {
                "verse": "Artificesque manus teneris doctissima formam"
            },
            {
                "verse": "Applicuit membris, seseque imitata superbum"
            },
            {
                "verse": "Finxit opus gaudens, et \"Eris mea - dixit - imago"
            },
            {
                "verse": "Nobilior Coo, Cnidio magis inclita signo.\""
            },
            {
                "verse": "Tempus erat quo sacra Iovi celebranda monebant"
            },
            {
                "verse": "Fastorum annales, victos cum terra Gigantes"
            },
            {
                "verse": "Ulta tulit verbis laesuram numina Famam."
            },
            {
                "verse": "Dum cum prole domum parat accersita reverti"
            },
            {
                "verse": "Serta ligat nutrix, riguo decerpit ab horto"
            },
            {
                "verse": "Quicquid olet, serpilla, rosas, casiamque thymumque"
            },
            {
                "verse": "Abrotani, mentaeque nemus, picturat alumnam"
            },
            {
                "verse": "Floribus, os nardum spirat, sinus halat amomum,"
            },
            {
                "verse": "Pinnat utrinque humeros Amaranthus, Amaracus ambit"
            },
            {
                "verse": "Brachia, et alba rubro talos tegit instita limbo."
            },
            {
                "verse": "Mater ut in reducem convertit lumina natam"
            },
            {
                "verse": "Admirata decus levat, et premit oribus ora,"
            },
            {
                "verse": "Osculaque ingeminans oculos, frontemque genasque"
            },
            {
                "verse": "Lambit, et ad morsa in facie nota mansit amoris."
            },
            {
                "verse": "\"Sero ubi stellatam fecerunt sydera noctem,"
            },
            {
                "verse": "Lata est in thalamos lecto accubitura parentum."
            },
            {
                "verse": "Iamque initura thorum dextram levat, oraque primum,"
            },
            {
                "verse": "Pecora mox, humeros demum cum murmure parvo"
            },
            {
                "verse": "Ter premit, erectos tollens ad sydera vultus."
            },
            {
                "verse": "Contemplata parens exangui expalluit ore,"
            },
            {
                "verse": "Non aliter quam qui ignorans offenderit anguem."
            },
            {
                "verse": "Nutricemque vocans quisnam ritibus istis"
            },
            {
                "verse": "Sacrilegis natam instituit? Vidi impia vidi"
            },
            {
                "verse": "Signa figurantem dextra, tacitisque loquentem"
            },
            {
                "verse": "Nescio quid magicum labris, tune istius ergo"
            },
            {
                "verse": "Causa doli? Perdisque genus temeraria nostrum?"
            },
            {
                "verse": "Illa mei - dixit - sic me instituere parentes"
            },
            {
                "verse": "A teneris, et in hac ego religione adolevi"
            },
            {
                "verse": "Hactenus.\" At genetrix acceptum corde dolorem"
            },
            {
                "verse": "Dissimulans ubi sole dies nova claruit orto"
            },
            {
                "verse": "Ad sacrum cum prole movet vestigia, et alta"
            },
            {
                "verse": "Templa subit, lucent rapidis altaria flammis,"
            },
            {
                "verse": "Quas circum mugire boves, clamare ministros"
            },
            {
                "verse": "Ante Iovis simulacra videns, scelus enthea virgo"
            },
            {
                "verse": "Horruit, et ritus est execrata nefandos."
            },
            {
                "verse": "Ora notans genitrix videt obtenebrascere frontem,"
            },
            {
                "verse": "Et pallere genas, et fastidire puellam."
            },
            {
                "verse": "Post epulas igitur vocat in conclavia solam,"
            },
            {
                "verse": "Et suadere Iovem et genus inspirare Deorum"
            },
            {
                "verse": "Nititur haec memorans. \"Ego te, mea nata, vocavi"
            },
            {
                "verse": "Ut doceare Deos, ignotaque numina ruri."
            },
            {
                "verse": "Rura sciunt curare greges, imponere plaustra"
            },
            {
                "verse": "Bobus, et attrito terram proscindere aratro."
            },
            {
                "verse": "Urbs leges, urbs docta Deos et sacra Deorum"
            },
            {
                "verse": "Imperat agricolis, atque omnia temperat arva."
            },
            {
                "verse": "Accipe nunc igitur, quae te, mea nata, docebo."
            },
            {
                "verse": "Dii fecere orbem, terras, mare, et aera et astra,"
            },
            {
                "verse": "Nos quoque et omne genus pecudum, genus oem animantum"
            },
            {
                "verse": "Ipsi habitant coelos, ipsi labentia torquent"
            },
            {
                "verse": "Sydera, et ex alto nobis mortalibus orbe"
            },
            {
                "verse": "Omnia dispensant, fruges oriuntur ab ipsis."
            },
            {
                "verse": "Nascimur arbitrio superum, morimurque nec ulli"
            },
            {
                "verse": "Fas sperare hominum quicquam sine numine divum."
            },
            {
                "verse": "Iuppiter omnipotens cui mane litavimus, ipse"
            },
            {
                "verse": "Est Deus atque Deum genitor, quae praesidet astris"
            },
            {
                "verse": "Luna Iovis proles, proles Iovis altior illa"
            },
            {
                "verse": "Mercurius, Venus est proles Iovis, ipse dierum"
            },
            {
                "verse": "Sol pater et Mauors illi conterminus orti"
            },
            {
                "verse": "Ab Iove, et artificium Pallas dea vertice sacro"
            },
            {
                "verse": "Nata Iovis. Iovis Alcides est inclyta proles,"
            },
            {
                "verse": "Et duo Tyndaridae, quibus inter sydera tantum"
            },
            {
                "verse": "Splendor, et antiquo veniens ab Agenore Bacchus."
            },
            {
                "verse": "Iuno Iovis coniunx, ipsa est dea maxima. Pluto"
            },
            {
                "verse": "Frater, et alma Ceres soror, et regnator aquarum"
            },
            {
                "verse": "Frater, et hos omnes qui protulit aurea quondam"
            },
            {
                "verse": "Saecula Saturnus genuit, rerumque potentes"
            },
            {
                "verse": "Fecit, et aethereis totum genus intulit astris."
            },
            {
                "verse": "Sunt alii in numeri, quibus ut mortalibus adsint,"
            },
            {
                "verse": "Mortales sua templa locant, sua sacra quotannis"
            },
            {
                "verse": "Rite ferunt, hi sunt quos est venerata parentum"
            },
            {
                "verse": "Relligio postquam soli via facta per astra."
            },
            {
                "verse": "Hactenus, hos veniens aetas venerabitur usque"
            },
            {
                "verse": "Quo telluris onus circumdabit Amphitrite."
            },
            {
                "verse": "Nam divum immortale genus, vice mobile nulla."
            },
            {
                "verse": "Sunt loca sub terris quibus est grave tartara nomen"
            },
            {
                "verse": "In quibus ante alios ausi contemnere coelum"
            },
            {
                "verse": "Perpetuis ardent caeco sub carcere flammis."
            },
            {
                "verse": "Est locus, Elysium dicunt, sub sydere Lunae"
            },
            {
                "verse": "Ut perhibent, ubi certa piis sine voluptas."
            },
            {
                "verse": "Haec igitur mea nata tuae mandata parentis"
            },
            {
                "verse": "Conde animo, et divum genus observare memento.\""
            },
            {
                "verse": "Sic genitrix, aliter virgo persuasa docentem"
            },
            {
                "verse": "Risit, et ore parum moto contemnere visa est."
            },
            {
                "verse": "Propterea mater tristem recitare marito"
            },
            {
                "verse": "Virginis eventum pergit. Pater ocyus ensem"
            },
            {
                "verse": "Corripit, et furiis actus iugulare puellam,"
            },
            {
                "verse": "Nutricemque parat, letali incesserat igne"
            },
            {
                "verse": "Corda viri Alecto, torvi fremit Herculis instar"
            },
            {
                "verse": "Cum natos ratus esse feras sua pignora dextra"
            },
            {
                "verse": "Sustulit hostili coniunx clamore suique"
            },
            {
                "verse": "Corporis obiectu prohibet, tum tota repente"
            },
            {
                "verse": "Mota domus vetuere nefas. Cum virgine nutrix"
            },
            {
                "verse": "Aedibus acta suos petiit moribunda penates."
            },
            {
                "verse": "Propterea ignotam, ruri statuere, parenti"
            },
            {
                "verse": "Degere, et in campis vitam deducere agrestem."
            },
            {
                "verse": "Ipsa ergo nutricis oves in pascua ducens"
            },
            {
                "verse": "A pastore hominum Cristo dilecta trahebant"
            },
            {
                "verse": "Pensa manu, terramque habitans vivebat Olympo."
            },
            {
                "verse": "Saepe boni quibus est hominum custodia divi"
            },
            {
                "verse": "Et suus ipse oculis se subiecere videndos,"
            },
            {
                "verse": "Et longas traxere moras cum virgine in agris."
            },
            {
                "verse": "Virgineus divos pudor allicit, aemula nanque"
            },
            {
                "verse": "Virginitas coelo, divis cognata, resistit"
            },
            {
                "verse": "Sensibus, et vivit coelestem in corpore vitam."
            },
            {
                "verse": "Talia perspiciens curis, Venus, invida sanctis"
            },
            {
                "verse": "Cum iam nubilibus pubens adolesceret annis"
            },
            {
                "verse": "Cogitat insidians, atque aspera bella pudori."
            },
            {
                "verse": "Rustica nutricis fingit Iocus ora, sinumque"
            },
            {
                "verse": "Ubere turgentem gravido levat, spera multo"
            },
            {
                "verse": "Sole cutis, duroque manus callosa labore,"
            },
            {
                "verse": "Instita laxa caput pannoso innodat amictu."
            },
            {
                "verse": "Fit pater et posita blandus feritate cupido,"
            },
            {
                "verse": "Non qualis cum saeva prius furor arma movebat,"
            },
            {
                "verse": "Passibus incedit raris, tranquilla sereno"
            },
            {
                "verse": "Temperies animo, facili indulgentia vultu"
            },
            {
                "verse": "Spem facit, et rasis fulget toga serica villis"
            },
            {
                "verse": "Tincta tyri, intorti frons ardua turbine lini,"
            },
            {
                "verse": "Ipsa piam dulci mentitur imagine matrem"
            },
            {
                "verse": "Laeta oculis radians, roseos tota ignea vultus."
            },
            {
                "verse": "Continuo apparent virides procul ire per agros,"
            },
            {
                "verse": "Errantesque diu per rosida pascua tandem"
            },
            {
                "verse": "Mollia versato torquentem vellera buxo,"
            },
            {
                "verse": "Pascentemque greges natam invenere sub umbra."
            },
            {
                "verse": "Tum Venus incurvata genus dedit oscula, et ulnis"
            },
            {
                "verse": "Mollibus inclusae applicuit gremiumque sinumque"
            },
            {
                "verse": "Continuo illabi sibi virgo incendia quaedam"
            },
            {
                "verse": "Suavia et urentes sentit praecordia flammas,"
            },
            {
                "verse": "Obscoenisque animum curis, ceu nubibus atris"
            },
            {
                "verse": "Aura solet cum flante austro coit humidus imber,"
            },
            {
                "verse": "Involvi, blandoque invadi ardore medullas."
            },
            {
                "verse": "Per sensus quasi per rivos Venus acre venenum"
            },
            {
                "verse": "Influit in mentem, quod si male cauta recepit"
            },
            {
                "verse": "Vulnus agit, solo divum medicabile dextra."
            },
            {
                "verse": "Id metuens afflata Deo corda intima virgo"
            },
            {
                "verse": "Excutit, et pestem prohibet nondum altius haustam."
            },
            {
                "verse": "Mens abit ad poenas Erebi sine fine manentes,"
            },
            {
                "verse": "Morte laborantem Christum videt, aspicit ora"
            },
            {
                "verse": "Afflictata siti et crudelem horrentia potum."
            },
            {
                "verse": "Cogitat incumbens et inevitabile fatum."
            },
            {
                "verse": "Talibus omne solet sanctorum industria curis"
            },
            {
                "verse": "Declinare nefas, sensusque inhibire vagantes."
            },
            {
                "verse": "\"Tum Venus o mea progenies dulcissima ventris"
            },
            {
                "verse": "Sarcina, dulce animo pondus, suavissima cura,"
            },
            {
                "verse": "Si fortasse patris veterem reminisceris iram"
            },
            {
                "verse": "Et dubitas ne durus, adhuc, depone timorem."
            },
            {
                "verse": "En tuus, en mitis genitor tibi, lumina tolle."
            },
            {
                "verse": "Atque agnosce patrem, cur te rubor ante parentes"
            },
            {
                "verse": "Occupat? Ante tuam tibi quae famulamur alumnam?\""
            },
            {
                "verse": "Sic Venus, ora procax dudum formosa Cupido"
            },
            {
                "verse": "Contemplatus init plusquam decet oscula patrem,"
            },
            {
                "verse": "Ipse suo calet igne puer, repetitque puellam,"
            },
            {
                "verse": "Ore genas, os ore premens, complectitur omnem,"
            },
            {
                "verse": "Inspiratque faces, et corripit igne medullas."
            },
            {
                "verse": "Percipit insidias virgo, montemque moveri,"
            },
            {
                "verse": "Inflammari animum, gaudet simul at dolet, aegram"
            },
            {
                "verse": "Dulcibus his curis sensumque inhibere volentem"
            },
            {
                "verse": "Aggreditur nutrix, missaque ad pectora dextra"
            },
            {
                "verse": "\"Ecquid alumna, inquit, visa est trepidare parentes?"
            },
            {
                "verse": "Aude animo, tibi nanque iocos et gaudia portant."
            },
            {
                "verse": "Despondere tibi iuvenem florente iuventa"
            },
            {
                "verse": "Conspicuum, forma insignem, cui praedia centum"
            },
            {
                "verse": "Uberibus glebis, et mille armenta per agros."
            },
            {
                "verse": "O felix virgo ante alias, fruitura marito,"
            },
            {
                "verse": "Tot fruitura opibus, tua sic mirabitur ora,"
            },
            {
                "verse": "Oscula sic carpet, sic amplectitur alvum"
            },
            {
                "verse": "Dulcibus hanc natis implebit, et ubera lacte."
            },
            {
                "verse": "Sic tibi blandus erit, vitamque animumque vocabit.\""
            },
            {
                "verse": "Talia prosequitur memorans quaecunque puellas"
            },
            {
                "verse": "Oblectare solent, segmenta, monilia, inaures,"
            },
            {
                "verse": "Interitura brevi, fures metuentia semper"
            },
            {
                "verse": "Blandimenta, levem bona delusura iuventam."
            },
            {
                "verse": "His deprensa dolis trepidat velut agna luporum"
            },
            {
                "verse": "Excepta insidiis, modo mens, modo sensus habenas"
            },
            {
                "verse": "Obtinet at tandem, ceu cum de nubibus ardor"
            },
            {
                "verse": "Fulguris erumpit, nitidum iubar ignea virtus"
            },
            {
                "verse": "Eliciens tenebras tempestatemque repressit."
            },
            {
                "verse": "Confestim velut ex alto emergentia somno"
            },
            {
                "verse": "Lumina circumfert, videt emigrasse figuras."
            },
            {
                "verse": "Et genua incurvans oculis ad sydera versis."
            },
            {
                "verse": "\"O sancti coelorum animi, quibus omnia - dixit -"
            },
            {
                "verse": "Sunt subiecta, piae quanto discrimine mentes"
            },
            {
                "verse": "Hos habitent artus (non est opus indice) nostis."
            },
            {
                "verse": "Nostram igitur servate fidem, servate pudorem,"
            },
            {
                "verse": "Neu sinitote animis tantum Iovis arma nocere."
            },
            {
                "verse": "Finierat virgo, cum ex aere forma repente"
            },
            {
                "verse": "Gnata - ait - hic aderam cum te Venus atque Cupido"
            },
            {
                "verse": "Et Iocus aggressi longo tenuere duello."
            },
            {
                "verse": "Ut videre operam se perdere, Caspia contra"
            },
            {
                "verse": "Littora pergentes ad Phasidos arva volarunt."
            },
            {
                "verse": "Nanque legunt illic vexare potentia mentes"
            },
            {
                "verse": "Gramina, et aeriam tondent ex gramine pestem"
            },
            {
                "verse": "Qua perfusa labant hominum praecordia, sed tu"
            },
            {
                "verse": "Nunc experta vides molem stimulumque veneni."
            },
            {
                "verse": "Tu vero forti esto, animo, victoria poscit"
            },
            {
                "verse": "Haec coelo sibi grande aliquid, sed gloria maior"
            },
            {
                "verse": "Parva triumphato veniet post tempora mundo."
            },
            {
                "verse": "Tu fidei factura fidem, domitura tyrannum"
            },
            {
                "verse": "Et decus aeternum terras habitura per omnes."
            },
            {
                "verse": "Coelorum visura domos, ubi rector Olympi"
            },
            {
                "verse": "Inter mille choros divum immortalia partit"
            },
            {
                "verse": "Praemia, mortales non admittentia sensus."
            },
            {
                "verse": "Tu breve foelici stadium certamine curres,"
            },
            {
                "verse": "Tecum ero, nec patiar quicquam crudele videri,"
            },
            {
                "verse": "Neglige terrestrem vitam, morientia in horas"
            },
            {
                "verse": "Membra, animae claustrum immundum, pondusque molestum,"
            },
            {
                "verse": "Excelso invictoque animo, mortalia nauci"
            },
            {
                "verse": "Omnia pendente, in terris unde orta, relinque."
            },
            {
                "verse": "A coelos coelestem animum sine laeta reverti.\""
            },
            {
                "verse": "Sic ait, et tracto discessit in aera vultu."
            },
            {
                "verse": "Luna ter occiderat, totiensque reviserat orbe"
            },
            {
                "verse": "Lucida completo, cum Maia Athlantide natum"
            },
            {
                "verse": "Inventura Venus libani de vertice in omnem"
            },
            {
                "verse": "Prospicit Assyriam, levat ad iuga Taurica visum,"
            },
            {
                "verse": "Armenias versis legit et Sidonia rura"
            },
            {
                "verse": "Luminibus, videt usque Paphum, videt usque Cythera"
            },
            {
                "verse": "Tandem fessa et fastidita videndo"
            },
            {
                "verse": "Tollitur in ventos et se super aequora librat."
            },
            {
                "verse": "Dum festinat iter Cretam, fuit obvia casu"
            },
            {
                "verse": "Iuno Samo rediens, cum qua Thaumantias Iris"
            },
            {
                "verse": "Dissidiorum author. \"Tum diva Erycina, dearum"
            },
            {
                "verse": "Maxima, cui frater, cui vir dominatur Olympi,"
            },
            {
                "verse": "Mercurium quaero, cui magna negocia mecum,"
            },
            {
                "verse": "Si quibus in terris visus tibi diva moneto."
            },
            {
                "verse": "Tunc hera Cretaea dum labimur inde, sub altis"
            },
            {
                "verse": "Cum Iove cupressis spatiantem vidimus Ida.\""
            },
            {
                "verse": "Vertit eo gressus, et cum genitore repertum"
            },
            {
                "verse": "Talibus alloquitur. Cyllenie tempora perdis,"
            },
            {
                "verse": "Christus hic in toto iam passim pullulat orbe."
            },
            {
                "verse": "Et quantum caput ille levat, res publica tantum"
            },
            {
                "verse": "Nostra ruit Romam quo amisimus omnem"
            },
            {
                "verse": "Nuper, ut imperium longe Rhodopeia ad arva"
            },
            {
                "verse": "Transierit, nimium nobis meminisse necesse est."
            },
            {
                "verse": "\"Sic Venus, interpres divum, non perdimus - inquit -"
            },
            {
                "verse": "Tempora, num censes ea tempora perdita, quando"
            },
            {
                "verse": "Immanem duraque satum de stirpe Tiphoei"
            },
            {
                "verse": "Christophorum stravi, aut Philemona, Pantaleonta"
            },
            {
                "verse": "Dorotheam, theodoram, agapen? Cum milia nuper"
            },
            {
                "verse": "Occidi ter dena virum, cum Gallia vidit"
            },
            {
                "verse": "Rictiovarrano Treveris tot funera ferro?"
            },
            {
                "verse": "Sed quid opus nostro tibi nunc Cytheraea labore,"
            },
            {
                "verse": "Posce operam tibi namque libens impertiar omnem."
            },
            {
                "verse": "Tunc Venus o germane potes meminisse puellae"
            },
            {
                "verse": "Illius Assyriae, et memini Cyllenius inquit,"
            },
            {
                "verse": "Illa ait Venus, nostrae gravis aemula formae"
            },
            {
                "verse": "Crevit, ad sedes vacuas aspirat Olympi,"
            },
            {
                "verse": "Impia contemptrix magni Iovis atque Deorum."
            },
            {
                "verse": "Dedecus hoc abolere paro, tu qui potes harpe,"
            },
            {
                "verse": "Qui potest ingenio, fer opem. Nostra omnia pridem"
            },
            {
                "verse": "Arma in eam contrita, nihil profecimus, illa"
            },
            {
                "verse": "Nil alios rata posse Deos sine fine superbit."
            },
            {
                "verse": "Nos omnes illi indecores, obscuraque turba."
            },
            {
                "verse": "Sic Venus, ille patris nutu talaria plantis"
            },
            {
                "verse": "Alligat, et Veneri comes it.\" Phoenicia cum iam"
            },
            {
                "verse": "Regna subintrassent, Hermes ait. \"O soror ibo,"
            },
            {
                "verse": "Praefectumque urbis venandi ardore movebo,"
            },
            {
                "verse": "Nosti hominem, nosti sexum quantum ardet utrumque."
            },
            {
                "verse": "Tu vigil observato oculis cum retia cernes"
            },
            {
                "verse": "Atque canes, transi in leporem, damamve fugacem,"
            },
            {
                "verse": "Et cursu pete rura quibus pecus illa coegit."
            },
            {
                "verse": "Caetera scis, nec eges alio germana magistro.\""
            },
            {
                "verse": "Sic operas partiti abeunt Cyllenius urbem"
            },
            {
                "verse": "Intrat, et in servi formam conversus Arisbae"
            },
            {
                "verse": "Rure revertentis domino inter prandia densos"
            },
            {
                "verse": "Commemorat saltus, vidisse armenta ferarum"
            },
            {
                "verse": "Ad fluvius potum magnus descendere turmis,"
            },
            {
                "verse": "Ludere propter aquas, campos tondere virentes"
            },
            {
                "verse": "Cum catulis, praedaeque occultum inspirat amorem,"
            },
            {
                "verse": "Ire parat, nam forte dies erat ille nefastus."
            },
            {
                "verse": "\"Quo leges de more silent, date retia dixit,"
            },
            {
                "verse": "Sternite equos, adhibete canes, venabula ferte.\""
            },
            {
                "verse": "In virides igitur praefectus Olymbrius agros"
            },
            {
                "verse": "Pergit agens sceleres turmas hominumque canumque."
            },
            {
                "verse": "Iam saltum prope constiterant, cum protinus umbris"
            },
            {
                "verse": "In cervum conversa Venus se protulit alto"
            },
            {
                "verse": "Vertice, cui niveus niveo sub pectore venter,"
            },
            {
                "verse": "Frons stellata. \"Canum cuneos equitumque videres"
            },
            {
                "verse": "Tollere clamorem extemplo, totosque per agros"
            },
            {
                "verse": "Dilabi, ut quotiens vasto Padus effluit aestu."
            },
            {
                "verse": "At fera pernici rapitur per devia cursu"
            },
            {
                "verse": "Trans dumeta volans ferturque per aera longis"
            },
            {
                "verse": "Saltibus, interdum ne desperare sequentes"
            },
            {
                "verse": "Cogat, iners claudo tardat vestigia passu,"
            },
            {
                "verse": "Et tripedem simulat, tum spes arrecta virorum"
            },
            {
                "verse": "Atque canum vires duplicat, date lora molossis"
            },
            {
                "verse": "Vociferans praefectus - ait - date lora, viamque"
            },
            {
                "verse": "Ad nemus oppositos confestim auferte maniplos.\""
            },
            {
                "verse": "Fluctuat omnis ager cursu, pars terga sequuntur"
            },
            {
                "verse": "Pars laeva dextraque ruunt et inaniter omnes"
            },
            {
                "verse": "Mercurio accingunt animos fallente labori."
            },
            {
                "verse": "Margaris audito longe per rura tumultu"
            },
            {
                "verse": "Stat trepidans, et prospiciens mox vimine longo"
            },
            {
                "verse": "Sedula cogit oves, properansque ad ovilia tendit"
            },
            {
                "verse": "Cum gregibus. Nec adhuc tectis successerat, atrox"
            },
            {
                "verse": "Cum praefectus adest turma comitatus equestri,"
            },
            {
                "verse": "Uberius gaudens, etenim per anhela repente"
            },
            {
                "verse": "Ora canum per arva acuta virum venabula mittens"
            },
            {
                "verse": "Cervum annosum alta tollentem cornua fronte"
            },
            {
                "verse": "Umbroso elicitum saltu dea callida praedam"
            },
            {
                "verse": "Fecerat, ipsa volans Beliali evaserat astu."
            },
            {
                "verse": "Praeteriens igitur faciem sub rustico amictu"
            },
            {
                "verse": "Vidit Amyclaeam, ciliisque ardentia nigris"
            },
            {
                "verse": "Lumina, neglectaeque decus mirabile formae."
            },
            {
                "verse": "Vidit, et exarsit, nec fert incendia, virgo"
            },
            {
                "verse": "Pectore proripitur pavido, gressuque citato,"
            },
            {
                "verse": "Ante gregem, fugit ora virum, fugit impia corda"
            },
            {
                "verse": "Ipse libidinibus totam sine lege fruendis"
            },
            {
                "verse": "Curam adhibens, mora nulla, domos temerarius intrat"
            },
            {
                "verse": "Ascitamque ista compellat voce puellam."
            },
            {
                "verse": "\"Fare genus nomenque simul cur rustica tecta"
            },
            {
                "verse": "Ista colas, quoniam urbanae tibi forma puellae?\""
            },
            {
                "verse": "Illa autem sic orsa loqui nil territa. \"Dicor"
            },
            {
                "verse": "Margaris, antiqua mihi sunt ab stirpe parentes"
            },
            {
                "verse": "Antiochi, patriae fecit qui nomina nostrae."
            },
            {
                "verse": "Relligio mihi Christus, adhuc dum lactea pasco"
            },
            {
                "verse": "Ubera, natales maculas in flumine lavi."
            },
            {
                "verse": "Et genus et nomen laudamus, - Olymbrius inquit -"
            },
            {
                "verse": "Utpote quae tanta digna indole, caetera contra"
            },
            {
                "verse": "Caesareas leges opus est plecti atque aboleri."
            },
            {
                "verse": "At quoniam simplex rerumque ignara iuventus,"
            },
            {
                "verse": "Errores facile in varios prolabitur, ultro"
            },
            {
                "verse": "Do veniam (dare namque meum) nisi nomina Romae"
            },
            {
                "verse": "Quae gentes et regna colunt, contemnere pergis.\""
            },
            {
                "verse": "Sic ait, et missis ad colla tenerrima vinclis"
            },
            {
                "verse": "Cum nutrice ferox iubet ad praetoria duci,"
            },
            {
                "verse": "At Venus obscoenam praefecti accendere mentem"
            },
            {
                "verse": "Non sinit, et voti compos ignem adiicit igni."
            },
            {
                "verse": "Nam volitans ab equo in mensas sitibundus Iaccho"
            },
            {
                "verse": "Proluitur, flagransque gravi se ingurgitat auro."
            },
            {
                "verse": "Tum forte occurrens conspecta virgine coniunx"
            },
            {
                "verse": "Inter lora genus mox per cunctata resolvit"
            },
            {
                "verse": "Vincula, et ingenium petulans meditata mariti"
            },
            {
                "verse": "Haec erit haec inquit pellex mihi. Vulnerat ista"
            },
            {
                "verse": "Suspitio exangui muliebria corda pavore,"
            },
            {
                "verse": "Dat Venus hos stimulos, odiumque immane puella"
            },
            {
                "verse": "Sic oritur, sancti custos inimica pudoris"
            },
            {
                "verse": "Foemina fit, cupido dum luxuriosa marito"
            },
            {
                "verse": "Gaudia zelotypi negat impatientia amoris."
            },
            {
                "verse": "Et quoniam defensor abest (industria divum"
            },
            {
                "verse": "Tam vigil et consulta) pudor servatur ab hoste."
            },
            {
                "verse": "Mens abiit, fera corda viri Venus atque Cupido"
            },
            {
                "verse": "Sollicitant, imas Bromio inflammante medullas."
            },
            {
                "verse": "Ergo sui incompos thalamis prodire trementem"
            },
            {
                "verse": "Imperat, et tali aggreditur sermone puellam."
            },
            {
                "verse": "\"Si placare Deos et ponere sacra Tonanti"
            },
            {
                "verse": "Non renuis, tibi praesenti consorte repulsa"
            },
            {
                "verse": "Nubere mens, tecumque novam producere prolem"
            },
            {
                "verse": "Sint tibi vilescunt superi, dementia perdet"
            },
            {
                "verse": "Te tua sola, feres squallentem carceris umbram."
            },
            {
                "verse": "Compedibus suras et inerti oppressa catasta."
            },
            {
                "verse": "Nec satis haec, patiere famem ieiunia, domandum"
            },
            {
                "verse": "Hoc tenerum, et tenerum dicens palpare puellam"
            },
            {
                "verse": "Tentat inops mentis, referens vestigia tactum"
            },
            {
                "verse": "Margaris evasit, sequitur fando ille, domandum"
            },
            {
                "verse": "Acribus id tenerum flagris, ac verbere duro"
            },
            {
                "verse": "Corpus, ad extremum ferro exercebere et igni.\""
            },
            {
                "verse": "Sic ait: illa Deo iam dudum afflata triformi"
            },
            {
                "verse": "Nil iam corda tremit, dirum invasura tyrannum"
            },
            {
                "verse": "Concipit ingentes animos, ac talia fatur."
            },
            {
                "verse": "\"Quid me immunde tuo cupis incestare veneno?"
            },
            {
                "verse": "Uxorem mutare nephas, abducere nuptam"
            },
            {
                "verse": "Par scelus alterius, nupsi iam parvula Christo"
            },
            {
                "verse": "Cum lavi sacro amne comam, tum foedere nunquam"
            },
            {
                "verse": "Immutando illi corpusque animumque dicavi."
            },
            {
                "verse": "Vincla famem, ferrum, atque ignes desiste minari,"
            },
            {
                "verse": "Haec sunt illa, quibus coeli mihi limen emendum est,"
            },
            {
                "verse": "Et quibus ad superos iter est, in corpora tantum"
            },
            {
                "verse": "Ius tibi, tranquilla irarum instrumenta tuarum"
            },
            {
                "verse": "Mente feram, nec enim de aequabilitate movebor"
            },
            {
                "verse": "Hac animi, praesente Deo, superisque secundis.\""
            },
            {
                "verse": "Margaris haec, ast ille odio furiosus acerbo"
            },
            {
                "verse": "Ardet, ut iratus coluber quando ore trilingui,"
            },
            {
                "verse": "Sibilat, et caput attollens in praelia surgit."
            },
            {
                "verse": "Cedit amor furiis, rauco vocat ore ministros."
            },
            {
                "verse": "Qui celeres nudatam humeros et pectora ad alvum"
            },
            {
                "verse": "Usque premunt gravibus flagris. Invicta resistit"
            },
            {
                "verse": "Verberibus, sublimi animo, iam terga fathiscunt,"
            },
            {
                "verse": "Nec livent sed caede fluunt innoxia membra."
            },
            {
                "verse": "Saevit adhuc crudi nondum satiata tyranni"
            },
            {
                "verse": "Impietas, vinctam loris sub inane barathrum"
            },
            {
                "verse": "Carceris ire iubet, tenebris ubi caeca profundis"
            },
            {
                "verse": "Nox silet. Hic ieiunia sedet, fluidumque cruorem"
            },
            {
                "verse": "Crinibus abstergit membris, animosa virago"
            },
            {
                "verse": "Nil metuens, nec enim densas considerat umbras"
            },
            {
                "verse": "Sed coeleste iubar, mentemque in sydera tollit"
            },
            {
                "verse": "Divorumque ingressa choros spaciatur Olympo."
            },
            {
                "verse": "Tum pater omnipotens summa de sede ministrum"
            },
            {
                "verse": "Cui nomen Paracletus erat, descendere mandat."
            },
            {
                "verse": "Qui ferat aethereo radios de lumine septem,"
            },
            {
                "verse": "Somniferasque fuget tenebras, et vulnera moly"
            },
            {
                "verse": "Tergeat applicito, laesosque refrigeret artus."
            },
            {
                "verse": "Ille per hydrophorum veniens iam verberat alis"
            },
            {
                "verse": "Frigora Saturni, iam sub Iovis ambulat igne"
            },
            {
                "verse": "Marte calens, iam solis equos tellure sub alta"
            },
            {
                "verse": "Ire videt, Nemeesque gravi sudare sub astro."
            },
            {
                "verse": "Labitur in Venerem, Cyllenia tecta subintrat,"
            },
            {
                "verse": "Angustosque lares triviae, quae sydera fratris"
            },
            {
                "verse": "Accipiens totos implebat lumine vultus."
            },
            {
                "verse": "Iam subit umbrosum terrae chaos. Igne relicto"
            },
            {
                "verse": "Permeat aeream noctem, super aequora transit"
            },
            {
                "verse": "Carpathia, Assyriaeque cavos iam prospicit agros"
            },
            {
                "verse": "Proximus Antiochi muris, se in moenibus altis"
            },
            {
                "verse": "Condit, ubi extinctos ox intempesta silebat"
            },
            {
                "verse": "Ignibus, et surdo volvebat sydera lapsu,"
            },
            {
                "verse": "Mox abstrusa solo penetrans umbracula nigri"
            },
            {
                "verse": "Carceris extemplo radiis effulsit apertis."
            },
            {
                "verse": "Virgo inter silices recubans ut lumina vertit"
            },
            {
                "verse": "Adiubar, astantem Paracletum agnovit, et ora"
            },
            {
                "verse": "Esurie confecta levans et nescia somni"
            },
            {
                "verse": "Lumina conatur ter surgere, ter cadit aegrum"
            },
            {
                "verse": "Corpus, et accedens gutto Paracletus eburno"
            },
            {
                "verse": "Ambrosiae liquidis irrorat odoribus omnem,"
            },
            {
                "verse": "Et moly aspergens humentes sanguine plagas"
            },
            {
                "verse": "Oblinit, hesternae vestigia protinus irae."
            },
            {
                "verse": "Officio mox functus abit, salientia corda"
            },
            {
                "verse": "Continuo accipiunt vires, et in omnia fundunt"
            },
            {
                "verse": "Membra, cutem pulsat meliori arteria vento."
            },
            {
                "verse": "At Venus insidias meditans vexare puellam"
            },
            {
                "verse": "Aggreditur trucibus formis, et imagine foeda."
            },
            {
                "verse": "Grandibus horrentem squammis et tergore durum"
            },
            {
                "verse": "Caeruleo Pythona subit, cui faucibus amplis"
            },
            {
                "verse": "Guttur hiat, cui frons oculis flagrantibus ardens."
            },
            {
                "verse": "Venter iners lateque fluens bove grandior Indo."
            },
            {
                "verse": "Tam insolitum visu tam formidabile monstrum"
            },
            {
                "verse": "Scindere humum subito, terraeque voragine ab alta"
            },
            {
                "verse": "Surgere in immensum cum flamma et turbine visum"
            },
            {
                "verse": "Perstrepit, et lato exanguem petit ore puellam,"
            },
            {
                "verse": "Ac vivam solidamque vorans deglutit in alvum."
            },
            {
                "verse": "Illa sui compos sanctas confugit ad artes ."
            },
            {
                "verse": "Nam crucis elicito Pythonica viscera signo"
            },
            {
                "verse": "Rupit, ut aestivas inclusa tonitrua nubes"
            },
            {
                "verse": "Discutiunt, sonus ad vigiles quos cura tenebat"
            },
            {
                "verse": "Carceris ascendit, totasque exterruit aedes:"
            },
            {
                "verse": "Non aliter quam cum magno irritata vaporum"
            },
            {
                "verse": "Terra paroxysmo labat, et quatit alta domorum"
            },
            {
                "verse": "Fundamenta, tremunt motis laquearia tectis."
            },
            {
                "verse": "Indignata Venus tantum potuisse puellam"
            },
            {
                "verse": "Insidias molita novas, ad Protea doctum"
            },
            {
                "verse": "Fingere mendaci simulacra immania vultu"
            },
            {
                "verse": "Vertit iter. Tripolis vidit per littora solum"
            },
            {
                "verse": "Ire senem ballenarum pelagique potentem"
            },
            {
                "verse": "Carpathii quondam, modo maiestate carentem"
            },
            {
                "verse": "Aequorea quem sic animis affatur amaris."
            },
            {
                "verse": "\"Scis Proteu (Proteus visa fronte annuit illa)"
            },
            {
                "verse": "Scis Proteu quae sim, mea quanta potentia in omne"
            },
            {
                "verse": "Quod coelo genus et terris, quod vivit in undis."
            },
            {
                "verse": "Et tamen a pueris (quae sors mea) temporis huius"
            },
            {
                "verse": "Ludor, et impunes abeunt, immo impia summum"
            },
            {
                "verse": "Facta decus laudemque putant opprobria divum."
            },
            {
                "verse": "Maxime personarum opifex ne desere tanto"
            },
            {
                "verse": "In moerore tuam Venerem, succurre ruenti"
            },
            {
                "verse": "Imperio Iovis et superum, leviora Gigantum"
            },
            {
                "verse": "Bella fuere, vides ut nunc ingloria divi"
            },
            {
                "verse": "Turba sumus, templa incipiunt sordescere, et arae"
            },
            {
                "verse": "Frigidae et exangues, iter ad delubra Deorum"
            },
            {
                "verse": "Pube latet viridi, via redditur invia nato"
            },
            {
                "verse": "Gramine, fer, Proteu, fer opem, miserere tuorum."
            },
            {
                "verse": "Proteus, o germana Iovis Saturnia proles"
            },
            {
                "verse": "Alma Venus - dixit - gravis est iactura Deorum."
            },
            {
                "verse": "Et nisi me fallunt priscorum oracula vatum"
            },
            {
                "verse": "Hic finis Iovis imperio, iam saecula currunt"
            },
            {
                "verse": "Altera et a coelo in terras nova labitur aetas."
            },
            {
                "verse": "Ne tamen a nobis divum deserta videri"
            },
            {
                "verse": "Causa quaeat, neu me frustra imploraveris, adsum.\""
            },
            {
                "verse": "Tum dea consilio seniorem inducit aperto"
            },
            {
                "verse": "Carceris in tenebras ad sollicitanda puellae"
            },
            {
                "verse": "Corda metu. Criptam subit alta nocte silentem"
            },
            {
                "verse": "Lumen et os Cyclopis habens, pigmaeaque membra,"
            },
            {
                "verse": "Flammam oculis spirans et naribus, illa figuram"
            },
            {
                "verse": "Intuita immanem, tanto neque territa monstro"
            },
            {
                "verse": "Indignata magis, curvo involat ungue capillos,"
            },
            {
                "verse": "Herculeasque Deo vires animumque ferente"
            },
            {
                "verse": "Sternit humi, genibusque uterum ferientibus ora"
            },
            {
                "verse": "Cote premit, missoque implet cava guttura et orbem"
            },
            {
                "verse": "Pulvere. Mox Proteus divina in virgine numen"
            },
            {
                "verse": "Experiens, versa discessit in aera forma,"
            },
            {
                "verse": "Diva latens quamquam dolet, attamen ore sereno"
            },
            {
                "verse": "Risit, ut immunda vidit tellure volutum"
            },
            {
                "verse": "Protea, nudari sublatis inguina plantis."
            },
            {
                "verse": "Summa dies aderat cum factus in aethera liber"
            },
            {
                "verse": "Transitus innocuae per ahenea vulnera menti."
            },
            {
                "verse": "Nam metuens nesi longas servata fuisse"
            },
            {
                "verse": "In poenas manifesta fidem miracula ferrent"
            },
            {
                "verse": "Latius, et tali fieret celeberrima pacto"
            },
            {
                "verse": "Relligio, indixit fatum crudele tyrannus."
            },
            {
                "verse": "Et caedi iubet ense caput, sua funera virgo"
            },
            {
                "verse": "Ut cognovit agens, grates sic orsa Tonanti."
            },
            {
                "verse": "\"O pater, unde fluit rerum immutabilis ordo."
            },
            {
                "verse": "Cui fas est quodcunque libet, cui lege voluntas"
            },
            {
                "verse": "Libera, cui praesens quod praeterit atque futurum est,"
            },
            {
                "verse": "Quod tua me pietas tali velit ire triumpho"
            },
            {
                "verse": "Ad superos fierique tuis de civibus unam"
            },
            {
                "verse": "Tam celebri ingressu, non sum tam grandibus aequas"
            },
            {
                "verse": "Una satis grates meritis persolvere, quantum"
            },
            {
                "verse": "Tu me posse facis refero, mea membra litari"
            },
            {
                "verse": "Atque tibi nostro fieri de sanguine sacrum"
            },
            {
                "verse": "Instituo, venioque tuas nova victima ad aras."
            },
            {
                "verse": "Accipe virgineos artus aeterne sacerdos,"
            },
            {
                "verse": "Ac flammis accende tuis, mens sola superstes"
            },
            {
                "verse": "Ad tua mortali veniat sine pondere tecta,"
            },
            {
                "verse": "O mundi praeclare opifex dignare precantem"
            },
            {
                "verse": "Ante obitum dono hoc animam, bonitatis ab alto"
            },
            {
                "verse": "Aequore, ab ingenti pelago pietatis in orbem"
            },
            {
                "verse": "Aeternis fluat hic scatebris cursuque perenni"
            },
            {
                "verse": "Rivus, ut ad nostrum quisquis confugerit olim"
            },
            {
                "verse": "Subsidium votis semper foelicibus oret,"
            },
            {
                "verse": "Atque meis vacua nunquam prece surgat ab aris.\""
            },
            {
                "verse": "Margaris haec, sonus aethereo descendit ab axe"
            },
            {
                "verse": "Audita es, secura veni, te expectat Olympus."
            },
            {
                "verse": "Gaudia responso tali concepta furorem"
            },
            {
                "verse": "Excivere pium, cupit ire in fata, suumque"
            },
            {
                "verse": "Carnificem stricto astantem crudeliter ense"
            },
            {
                "verse": "Provocat, et posito iugulum supponit amictu"
            },
            {
                "verse": "Nil cunctata. Gravi tum protinus ille lacerto"
            },
            {
                "verse": "Colla secat, sanctumque haurit romphea cruorem."
            },
            {
                "verse": "Spiritus e claustris fugiens mortalibus inter"
            },
            {
                "verse": "Agmina coeli tuum victor migravit in altum"
            },
            {
                "verse": "Aetherea, et extremo sedem sortitus in orbe"
            },
            {
                "verse": "Gaudia cum magnis habet immortalia divis."
            }
        ]
    ]
}