{
    "author": "Francesco da Fiano",
    "title": "epistola",
    "url": "http://www.poetiditalia.it/texts/FRANC_FI|epis|001",
    "text": [
        [
            {
                "verse": "beatus Franciscus pictus representat beate Virgini Marieet Christo depictis dominum Pandulphum de Malatestisin pictura vestitum habitu fratrum minorumipsamque virginem et Christum ita alloquitur"
            }
        ],
        [
            {
                "verse": "Stelligeri lux alma poli, dignissima uirgo"
            },
            {
                "verse": "Intactos sacro diuini semine uerbi"
            },
            {
                "verse": "Fecundasse sinus et nati morte redemptis"
            },
            {
                "verse": "Gentibus eternum genuisse in secula regem,"
            },
            {
                "verse": "Tuque salutifera genitricis uirginis aluo"
            },
            {
                "verse": "Orte puer, nostre proprio qui sanguine mortis"
            },
            {
                "verse": "Uictor et efflenti renouares gaudia mundo"
            },
            {
                "verse": "Humani generis uoluisti sumere partem,"
            },
            {
                "verse": "Uoluite ad hunc oculos et celi parte superna"
            },
            {
                "verse": "Sumite queso meos habitus et signa tenentem."
            },
            {
                "verse": "En hic ille meus magne pietatis imago"
            },
            {
                "verse": "Pandulphus, quem clara tulit Malatesta potentem"
            },
            {
                "verse": "Stirps Italis ueneranda uiris in sanguine magno"
            },
            {
                "verse": "Respuit omne nephas uirtutis et arma secutus"
            },
            {
                "verse": "Iustitie rectique sequax et amator honesti"
            },
            {
                "verse": "Non fuit Ausoniis hoc dudum maior in armis"
            },
            {
                "verse": "Bellipotens, iusti celebris quem gloria Martis"
            },
            {
                "verse": "Extulit et dignis meritis equauit Olimpo."
            }
        ]
    ]
}