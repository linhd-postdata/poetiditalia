{
    "author": "carmina libraria",
    "title": "Conradus Celtes, ars versificandi",
    "url": "http://www.poetiditalia.it/texts/CARM_LIB|cel1|001",
    "text": [
        [
            {
                "verse": "Carmina necte modis vehemens dum torreat aestas;"
            },
            {
                "verse": "Aestuat et cancer, carmina necte modis."
            },
            {
                "verse": "Carmina, crede mihi, facient te ad sidera notum"
            },
            {
                "verse": "Et tua quam quaeris fama perennis erit"
            },
            {
                "verse": "Carmina necte modis: aderit tibi flavus Apollo"
            },
            {
                "verse": "Pyeridumque cohors castalidesque deae."
            },
            {
                "verse": "Deae tibi praestabunt plectrum cytharamque canoram"
            },
            {
                "verse": "Et dabit eloquium Phoebus in arte sacrum."
            },
            {
                "verse": "Carmina necte modis sunt mores carmine scripti"
            },
            {
                "verse": "Et quae secreta philosophia docet."
            },
            {
                "verse": "Adde quod arcana scribuntur carmine fata"
            },
            {
                "verse": "Quaeque eoa sudet callida in arte maga"
            },
            {
                "verse": "Ne tamen ignores aderunt tibi in arte libelli:"
            },
            {
                "verse": "Calcographus pressit me duce doctus eris."
            }
        ]
    ]
}