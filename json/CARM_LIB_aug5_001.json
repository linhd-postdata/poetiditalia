{
    "author": "carmina libraria",
    "title": "Augustinus, opuscula",
    "url": "http://www.poetiditalia.it/texts/CARM_LIB|aug5|001",
    "text": [
        [
            {
                "verse": "Barbara quid prodest vel quid Romana trophaea"
            },
            {
                "verse": "Nosse? Quid aetherias solis adire vias."
            },
            {
                "verse": "Quid leges, quid iura iuvat, quid cuncta tenere"
            },
            {
                "verse": "Si tibi nulla animae cura salutis erit."
            },
            {
                "verse": "Nil facit ex istis ad veram crede salutem"
            },
            {
                "verse": "Nec sapiunt animae noxia verba Deo."
            },
            {
                "verse": "Quaere igitur virtutis opus quod ad aethera ducat"
            },
            {
                "verse": "Quod doceat maneant gaudia quanta piis."
            },
            {
                "verse": "Ipse ego sum qui te superas comitabor ad arces."
            },
            {
                "verse": "Me lege qui rerum dirigo qua sit iter."
            }
        ]
    ]
}