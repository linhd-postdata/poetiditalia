{
    "author": "Francesco Di Natale",
    "title": "carmina",
    "url": "http://www.poetiditalia.it/texts/DINATALE|carm|001",
    "text": [
        [
            {
                "verse": "Nos modo, si quemquam dederit fortuna secundum,"
            },
            {
                "verse": "Conquerimur, laeti si quis at hostis adest."
            },
            {
                "verse": "Iam nitidas nostris labris non tingimus undas,"
            },
            {
                "verse": "Sed potius tristes nunc iuvat esse cibos."
            },
            {
                "verse": "Non aliter quam cum deserta coniuge turtur"
            },
            {
                "verse": "Immemor escarum flebile carmen habet."
            },
            {
                "verse": "Carminibus vultur raucis mihi semper ad aures"
            },
            {
                "verse": "Personat et cornix tristia signa canit."
            },
            {
                "verse": "Non nisi nocturnum fas est mihi cernere tempus:"
            },
            {
                "verse": "Utque fugit lucem noctua, nos fugimus."
            },
            {
                "verse": "Si genus horrendae sortis quis nescit iniquum,"
            },
            {
                "verse": "Inspiciat nostrae fata severa necis."
            },
            {
                "verse": "Rupibus in mediis animalia cuncta quiescunt,"
            },
            {
                "verse": "Mollius haec trunco, frondibus illa cubant:"
            },
            {
                "verse": "Ast ego vana deum sub divo numina maestus"
            },
            {
                "verse": "Conqueror et fractam spemque fidemque gemo."
            },
            {
                "verse": "En viret omnis ager, tamen at mihi sicca videntur"
            },
            {
                "verse": "Omnia: nil maestos tempora laeta iuvant."
            },
            {
                "verse": "Si lacrimis vocem confundimus, hei mihi nullus"
            },
            {
                "verse": "Mitiget alloquio tot mala nostra pio."
            },
            {
                "verse": "Huc age, Tartareus foedi regnator Averni,"
            },
            {
                "verse": "Huc tuus advertat portitor ipse ratem"
            },
            {
                "verse": "Meque per obscurum traducat ad infera pontum"
            },
            {
                "verse": "Regna: decet maestos maesta tenere locos."
            },
            {
                "verse": "Signa iuvant alios felicia, Pallados arbor:"
            },
            {
                "verse": "Nos cupimus Martis bella tremenda feri."
            },
            {
                "verse": "Undique iam cupimus gladios a caede rubentes"
            },
            {
                "verse": "Et simul horrisonas Martia signa tubas."
            },
            {
                "verse": "Splendida tecta iuvant alios; hi lacta fluentes"
            },
            {
                "verse": "Exoptant fontes mellifluumque mare:"
            },
            {
                "verse": "Ast ego, terra, tuis modo vellem degere fossis,"
            },
            {
                "verse": "Aequora quam vellem sanguinolenta forent."
            },
            {
                "verse": "Nempe tulit multis cursus fortuna benignos"
            },
            {
                "verse": "Et pietas multis non inimica fuit:"
            },
            {
                "verse": "Ast mihi saeva dedit sors nigros undique casus,"
            },
            {
                "verse": "Impia caelicolae fata dedere mihi."
            },
            {
                "verse": "Sunt quibus alma placet pervolvere lumina caeli"
            },
            {
                "verse": "Quosque decet nitidi splendida forma poli:"
            },
            {
                "verse": "Ast caderent vellem nunc mundi sidera, Phoebus"
            },
            {
                "verse": "Lunaque vel totum frangeret axis onus."
            },
            {
                "verse": "Sunt et qui cupiant contentum cernere quemquam"
            },
            {
                "verse": "Felicesque hilari vivere pace viros:"
            },
            {
                "verse": "Ast ego ut invadant omnes rabiesque furorque,"
            },
            {
                "verse": "Discordesque sient ventus et unda precor."
            },
            {
                "verse": "Ignibus absumptos fluctus modo cernere vellem,"
            },
            {
                "verse": "Vellem fulminibus scindier omne solum."
            },
            {
                "verse": "Tristis ubique gemat luctus, suspiria, tristis"
            },
            {
                "verse": "Sit timor et lacrimis mixtus ubique dolor."
            },
            {
                "verse": "Hippotades solvat tumidos nunc impiger utres"
            },
            {
                "verse": "Aeolus et ventis vim ferat ipse suis."
            },
            {
                "verse": "Sparsa cadant magnum nunc moenia cuncta per orbem,"
            },
            {
                "verse": "Aethera serpentum pervolet omne genus."
            },
            {
                "verse": "Quisque foret Tityus renovato viscere vellem,"
            },
            {
                "verse": "Sisyphiis poenis omnia plena forent."
            },
            {
                "verse": "Exeat immensum Furiarum foeda barathrum"
            },
            {
                "verse": "Turba, graves volucres conveniantque simul."
            },
            {
                "verse": "Bis comes et rabidus veniat Canis ore trifauci,"
            },
            {
                "verse": "Qui vorat humanum dilaniatque genus."
            },
            {
                "verse": "Sitque Chaos nigrum nunc undique nubibus atris,"
            },
            {
                "verse": "Atra velim miseris sidera cuncta viris."
            },
            {
                "verse": "Hesperus et fiant utinam modo Lucifer unum,"
            },
            {
                "verse": "Quaque cadit Phoebus efferat inde iubar."
            },
            {
                "verse": "Inque caput cunctos vellem convertere ferrum,"
            },
            {
                "verse": "Verteret in patriam quisquis et arma suam."
            },
            {
                "verse": "O utinam caelum fieret Plutonia sedes"
            },
            {
                "verse": "Et fierent summi Tartara regna Iovis."
            },
            {
                "verse": "Filius et patrem manibus trucidaret iniquis,"
            },
            {
                "verse": "Interimat fratrem frater ubique suum."
            },
            {
                "verse": "Non aliud quicquam decimus circumsonet orbis"
            },
            {
                "verse": "Quam mortem, mortem cuncta elementa sonent."
            },
            {
                "verse": "Si mihi saeva darent Oenidae fata sorores,"
            },
            {
                "verse": "Illicet haec avidis ignibus ipse darem."
            },
            {
                "verse": "Tantalias vellem durus perdiscere sortes"
            },
            {
                "verse": "Et Phaethonteae fulmina ferre necis."
            },
            {
                "verse": "Utque Erysichthonius consumpsit viscera quondam,"
            },
            {
                "verse": "In proprium corpus dentibus ire velim."
            },
            {
                "verse": "O mihi cuncta ferae laniarent membra dolenti,"
            },
            {
                "verse": "Alter ut Actaeon et miser ipse forem."
            },
            {
                "verse": "Quas ego non poenas, quae non discrimina ferrem,"
            },
            {
                "verse": "Dummodo tot mortes clauderet ima dies."
            },
            {
                "verse": "Quid dolor humanos non iussit ferre? Manerem"
            },
            {
                "verse": "Nunc Ixioniis in miser ipse rotis."
            },
            {
                "verse": "Sint mihi signa deum contraria, nil ego curo"
            },
            {
                "verse": "An fuerint Martis falciferique senis."
            },
            {
                "verse": "Ite procul Veneris felicia sidera faustae,"
            },
            {
                "verse": "Ite procul placidi candida signa Iovis."
            },
            {
                "verse": "Augurium nigro sit nostrum nomine tinctum"
            },
            {
                "verse": "Semper et auspiciis sint maledicta meis."
            },
            {
                "verse": "O mihi damna forent cunctis oppleta ruinis"
            },
            {
                "verse": "Inque meum ruerent omnia bruta caput."
            },
            {
                "verse": "Rupibus, Aetna, tuis cudunt quae fulmina Brontes"
            },
            {
                "verse": "Et Steropes: feriant in caput illa meum."
            },
            {
                "verse": "Gorgon saeva, ferox veniat Mezentius in me"
            },
            {
                "verse": "Centimanusque Gyas impius atque Nero."
            },
            {
                "verse": "Barbara corda feri vellem sentire tyranni,"
            },
            {
                "verse": "Aeri Perilleo qui mea membra daret."
            },
            {
                "verse": "Quid Marium, quid te, crudelis Sulla, superbe"
            },
            {
                "verse": "Quid Capaneu, quid te, Pyrrhe cruente, feram?"
            },
            {
                "verse": "In mea nunc vestros convertite fata furores,"
            },
            {
                "verse": "Tydes in nostrum dente ruatque caput."
            },
            {
                "verse": "Denique, ne veterum memorem monumenta virorum,"
            },
            {
                "verse": "Ipse miser paterer quot subiere mala."
            },
            {
                "verse": "Cur igitur, Lachesis, tantum mea stamina profers"
            },
            {
                "verse": "Totque malis nolles ponere dura modum?"
            },
            {
                "verse": "Fila precor frangas; iam fusos rumpite, Parcae:"
            },
            {
                "verse": "Mors, venias misero nil metuenda mihi."
            },
            {
                "verse": "Heu varium, caecum, fallax, heu temporis aevum"
            },
            {
                "verse": "Mobilis. O mundi gloria vana, levis."
            },
            {
                "verse": "Falsus amor, nostro contraria cura labori;"
            },
            {
                "verse": "Vana est spes veneris, vanior ipsa fides."
            },
            {
                "verse": "Nunc mihi delicias sperabam, nunc ego pacem:"
            },
            {
                "verse": "In levibus zephyris spes mea fixa fuit."
            },
            {
                "verse": "Conqueror heu veneris falsae de pace caduca"
            },
            {
                "verse": "Et lacrimans maesta proelia mente gero."
            },
            {
                "verse": "Hoc scelus illa iubet nostro quae funere gaudet,"
            },
            {
                "verse": "Ingenio cuius nomen ad astra tuli."
            },
            {
                "verse": "Quid moror infelix? Quid enim mihi denique restat:"
            },
            {
                "verse": "Mors, venias misero nil metuenda mihi."
            },
            {
                "verse": "Impia fata deum, cur tantos ferre labores"
            },
            {
                "verse": "Me sinitis? Saltem vos, rogo, detis opem."
            },
            {
                "verse": "Confiteor, superi, vos reddere praemia dignis"
            },
            {
                "verse": "Et meritum nocuis, impia fata malis:"
            },
            {
                "verse": "Ast ego quid merui? Quid nunc peccavimus ipsi?"
            },
            {
                "verse": "Parcite, non digne tot mala nempe gero."
            },
            {
                "verse": "Di facerent varias o possem sumere formas"
            },
            {
                "verse": "Induere et vultus nunc miser ipse novos,"
            },
            {
                "verse": "Ut melius dulces possem perquirere amores,"
            },
            {
                "verse": "Ut dominam peterem protinus ipse meam."
            },
            {
                "verse": "Sed quia caelestes non praebent talia nobis:"
            },
            {
                "verse": "Mors, venias misero nil metuenda mihi."
            },
            {
                "verse": "Non cuivis liceat flavum simularier imbrem"
            },
            {
                "verse": "Inque sinum dominae procubuisse suae."
            },
            {
                "verse": "Non taurum liceat cuivis, non fingere cycnum,"
            },
            {
                "verse": "Nec deus aut quisquis Iuppiter esse potest."
            },
            {
                "verse": "Quod si forte alios possem mihi sumere vultus,"
            },
            {
                "verse": "Si facies posset nostra referre Iovem,"
            },
            {
                "verse": "Ipse darem finem tam longo nempe dolori,"
            },
            {
                "verse": "Nec fieret fletus ulla querella mei."
            },
            {
                "verse": "O mihi ceratas aptaret Daedalus alas,"
            },
            {
                "verse": "Ut sequerer lumen protinus ipse meum."
            },
            {
                "verse": "Non mea planta tuas imitatur, Daedale, pennas,"
            },
            {
                "verse": "Nec levibus plumis praeda tenenda fuit."
            },
            {
                "verse": "Quid loquor infelix? Nil prosunt verba dolori:"
            },
            {
                "verse": "Mors o venias misero nil metuenda mihi."
            },
            {
                "verse": "Hanc ego Tarpeiam nunquam confringere sperem,"
            },
            {
                "verse": "Exclusit quae nos ad mala tanta foras."
            },
            {
                "verse": "Quo latites, Circe? Quo nos, Medeides herbae,"
            },
            {
                "verse": "Aufugitis? Dominam reddite quaeso meam,"
            },
            {
                "verse": "Quae mihi cor levibus reddit penetrabile telis,"
            },
            {
                "verse": "Quae rapidis flammis vulnera nostra fovet."
            },
            {
                "verse": "His nec Apollinea possit medicarier arte,"
            },
            {
                "verse": "Hippolyto medicam quae tulit ante manum."
            },
            {
                "verse": "Hei mihi, cum nostrum non sit medicabile vulnus:"
            },
            {
                "verse": "Mors, venias misero nil metuenda mihi."
            },
            {
                "verse": "Quae mihi sola fuit tantorum causa laborum"
            },
            {
                "verse": "Sola potest nostri finis et esse mali."
            },
            {
                "verse": "Sola meos poterit, si vult, compescere luctus,"
            },
            {
                "verse": "Vulneribus nostris esse medella potest."
            },
            {
                "verse": "Haec est illa mali spiritus quae funera semper"
            },
            {
                "verse": "Suadet: et hei finem mortis habere negat."
            },
            {
                "verse": "Auxilium petimus, nostra nos luce dolentes:"
            },
            {
                "verse": "Dura manet surdis auribus illa tamen."
            },
            {
                "verse": "Immemor est nostrae quam durae sortis iniqua;"
            },
            {
                "verse": "Me miserum! curat tot mala nostra nihil."
            },
            {
                "verse": "Non licet ulterius sine dulci vivere amore:"
            },
            {
                "verse": "Mors, venias misero nil metuenda mihi."
            },
            {
                "verse": "Supplicium videas modo lux tu candida nostrum,"
            },
            {
                "verse": "Undique tot lacrimas, tot gemitusque graves."
            },
            {
                "verse": "Qualiter et fugimus clarum modo cernere Phoebum,"
            },
            {
                "verse": "Inspicias querulos quos facimusque modos."
            },
            {
                "verse": "Quamque piget lucis cernas rogo lumine grato"
            },
            {
                "verse": "Cui misero et quoties vota fuere mori."
            },
            {
                "verse": "Verba damus levibus ventis foribus quoque duris;"
            },
            {
                "verse": "Fabula sum cunctis inde ego nota locis."
            },
            {
                "verse": "Ipsa manes surdis tamen at mihi surdior undis"
            },
            {
                "verse": "Aegrotoque negas tu mihi ferre manum."
            },
            {
                "verse": "Proh scelus indignum! dilecta linquor amica:"
            },
            {
                "verse": "Mors, venias misero nil metuenda mihi."
            },
            {
                "verse": "Saeva precor venias rabidarum turba ferarum,"
            },
            {
                "verse": "Dentibus ut duris viscera nostra vores."
            },
            {
                "verse": "Iam venias nigrae moderator maximus aulae,"
            },
            {
                "verse": "At querulis ponas fletibus ipse modum."
            },
            {
                "verse": "Cerberus immanis tandem tria guttura pandens"
            },
            {
                "verse": "Faucibus accipiat viscera nostra suis."
            },
            {
                "verse": "Quaeque fovet nostras avido nunc igne medullas"
            },
            {
                "verse": "Accedat, nostram cernat ut illa necem."
            },
            {
                "verse": "Saevus Amor, venias: satiabere sanguine nostro;"
            },
            {
                "verse": "Mors, venias misero nil metuenda mihi."
            },
            {
                "verse": "Qui modo cumque meos felix imitabere amores,"
            },
            {
                "verse": "Iam poteris damno cautior esse meo."
            },
            {
                "verse": "Quisquis is es, verbis ne te modo demorer, audi:"
            },
            {
                "verse": "Sit satis hoc speculum me tribuisse tibi."
            },
            {
                "verse": "Ille erit o quoties felix quotiesque beatus"
            },
            {
                "verse": "Sumptibus alterius qui didicisse potest."
            },
            {
                "verse": "Nos tamen at nostrae veniam praebebimus hosti,"
            },
            {
                "verse": "Tot lacrimas et tot quae mala longa dedit."
            },
            {
                "verse": "Denique sit mea mors totum vulgata per orbem,"
            },
            {
                "verse": "Damna per exemplum sint fugienda meum."
            },
            {
                "verse": "Vade, meum nigro vestitu flebile, carmen,"
            },
            {
                "verse": "Ante pedes cuius non licet ire mihi."
            },
            {
                "verse": "Non sine honore tamen volumus te cernere castam,"
            },
            {
                "verse": "Contulerit quamvis tristia fata mihi."
            },
            {
                "verse": "Nec mora cum fueris perlectum; protinus illam"
            },
            {
                "verse": "Desere: felices et loca laeta fuge."
            },
            {
                "verse": "Cum mare, cum terras lustraveris ordine longo,"
            },
            {
                "verse": "Descendas nigri regna profunda Iovis."
            },
            {
                "verse": "Nos ubi tum cernes cum maestis vana gerentem"
            },
            {
                "verse": "Saecula mundanam spemque fidemque levem."
            }
        ],
        [
            {
                "verse": "Ignis et expectet vanae promissa puellae,"
            },
            {
                "verse": "Ludit amatorem quae male fida suum;"
            },
            {
                "verse": "Quae toties in amore deos iurata fefellit"
            },
            {
                "verse": "Et dixit: \"Veniam, fac properanter eas."
            },
            {
                "verse": "Vade, sed incassum ne sim ventura videto."
            },
            {
                "verse": "Festina, ne te serior hora vehat."
            },
            {
                "verse": "Quo possim, mea vita, tuo paulisper amore"
            },
            {
                "verse": "Longius amoto non sine teste frui;"
            },
            {
                "verse": "Quo medium possim cupidis amplectier ulnis"
            },
            {
                "verse": "Figere et in collo stigmata blanda tuo;"
            },
            {
                "verse": "Quo possim tecum iucundos carpere fructus"
            },
            {
                "verse": "Et veneris gratas enumerasse vices."
            },
            {
                "verse": "Et quid erit quod non tua sit factura Neaera,"
            },
            {
                "verse": "Dummodo mentis ero non aliena meae."
            },
            {
                "verse": "Non ego Caucaseas renuam transcendere rupes,"
            },
            {
                "verse": "Inter inhumanos dilaceranda lupos;"
            },
            {
                "verse": "Iusseris ad Libycas Syrtes: ego iussa natabo,"
            },
            {
                "verse": "Caeruleis audax associata feris;"
            },
            {
                "verse": "Seu velis ad Gangem? Ganges mihi terminus esto:"
            },
            {
                "verse": "Si placeat, vivam; si mea mors, moriar.\""
            },
            {
                "verse": "His ego pollicitis - quis enim non talibus esset? -"
            },
            {
                "verse": "Illectus miser, hac credulitate tumens,"
            },
            {
                "verse": "Curro nec ardentem timeo Procyona, laborem"
            },
            {
                "verse": "Sperno nec amotum me remoratur iter."
            },
            {
                "verse": "En venit, ecce venit promissae cura Neaerae -"
            },
            {
                "verse": "Expecto; tandem nulla Neaera venit."
            },
            {
                "verse": "At veniet forsan paulum tardata: fidelis"
            },
            {
                "verse": "Saepe fuit; forsan causa probanda sua est."
            },
            {
                "verse": "Aut fortasse patris gravior censura retardat;"
            },
            {
                "verse": "Aut negat adventus mater iniqua suos."
            },
            {
                "verse": "Quis scit an ipsa novae resicet profluvia lunae,"
            },
            {
                "verse": "Pallidula roseas tabe notante genas."
            },
            {
                "verse": "Posset et ad notum sese conferre sacellum:"
            },
            {
                "verse": "Perfidiae non est sed tamen ille locus."
            },
            {
                "verse": "Rei miser, iniustae sunt haec commenta Neaerae"
            },
            {
                "verse": "Vana; meum falso torret amore iecur."
            },
            {
                "verse": "Dic ubi vera fides? Ubi tot promissa? Cadentes"
            },
            {
                "verse": "More nivis lacrimae? Dic ubi verus amor?"
            },
            {
                "verse": "Anne putas superos sine vindice perfida divos?"
            },
            {
                "verse": "Tardior est quantum poena timenda magis."
            },
            {
                "verse": "Fulmina missa time! Timens ne gurgite saevo,"
            },
            {
                "verse": "Cum mare sulcabis, te maris unda voret."
            },
            {
                "verse": "Ah pereat quicumque fidem putat esse puellis:"
            },
            {
                "verse": "Nulla puella meo tempore fida manet."
            },
            {
                "verse": "Non possum tolerare leves: sint gaudia vulgi;"
            },
            {
                "verse": "Esse potest levius qua levitate nihil."
            }
        ],
        [
            {
                "verse": "Vidimus hesterna spatiantem luce puellam,"
            },
            {
                "verse": "Credibile est qualem non rapuisse Parim."
            },
            {
                "verse": "Nec niveum Tyriis quondam vexisse iuvencum"
            },
            {
                "verse": "Littoribus talem trans freta longa ferunt."
            },
            {
                "verse": "Et tunicas liceat non erat induta vagantes,"
            },
            {
                "verse": "Aut manibus fuerat lucida gemma suis;"
            },
            {
                "verse": "Non Arabo flavi spirabant rore capilli,"
            },
            {
                "verse": "Non erat in varios forma relata modos:"
            },
            {
                "verse": "Digna tamen cuius fierent praeconia formae"
            },
            {
                "verse": "Splendida, perpetuo carmine digna fuit."
            },
            {
                "verse": "Digna fuit merces pro qua vel obiret Achilles,"
            },
            {
                "verse": "Herculeus pro qua sudor emendus erat."
            },
            {
                "verse": "Haec mihi Pisaei fieret si praemia currus"
            },
            {
                "verse": "Quicquid et est duri muneris, instar erit."
            },
            {
                "verse": "Ismarios hanc ob cuperem transcendere montes,"
            },
            {
                "verse": "Armenias tigres Maenaliosque lupos;"
            },
            {
                "verse": "Visere seu nulla contactam nube Syenem"
            },
            {
                "verse": "Iusserit et Scythicam seu velit illa nivem."
            },
            {
                "verse": "Tantum cara mihi dicat: \"Carissime, veni:"
            },
            {
                "verse": "Te volo, tu nostro solus amore vige.\""
            }
        ],
        [
            {
                "verse": "O nimium felix, felicior illa sed esset,"
            },
            {
                "verse": "Quam facerent veram carmina nostra deam."
            },
            {
                "verse": "Quid? Formosa tuas superasset, Cynthia, laudes,"
            },
            {
                "verse": "Blandidulis quamquam sis celebrata modis;"
            },
            {
                "verse": "Delia non tantos posset numerare favores,"
            },
            {
                "verse": "Quos adhibes formae, culte Tibulle, suae,"
            },
            {
                "verse": "Ipse meis quantos canerem felicis amicae"
            },
            {
                "verse": "Carminibus: turpis vel, foret illa decens."
            }
        ],
        [
            {
                "verse": "Forte meo fueram nuper comitatus Achate;"
            },
            {
                "verse": "Hinc illinc, Valeri, forte vagabar iners"
            },
            {
                "verse": "Passibus ambiguis per amoena silentia lunae."
            },
            {
                "verse": "Multa sodalitio more sonabat amor:"
            },
            {
                "verse": "Ille suam recitare mihi iucundus amicam,"
            },
            {
                "verse": "Qualia contulerat basia quotve sibi;"
            },
            {
                "verse": "Felices in amore moras, liventia colli"
            },
            {
                "verse": "Stigmata, Cecropiis labra refusa favis;"
            },
            {
                "verse": "Quid sibi vita dedit longi monumenta teporis"
            },
            {
                "verse": "Nocteque praeterita gaudia quanta tulit."
            },
            {
                "verse": "Cum subito nostras pervenit talis ad aures"
            },
            {
                "verse": "Vox, Sicula qualis rupe venire solet;"
            },
            {
                "verse": "Cum subito audimus cuiusdam forte puellae"
            },
            {
                "verse": "Carmina, Threicios usque secuta modos."
            },
            {
                "verse": "Ultima funerei testatus dona sepulchri,"
            },
            {
                "verse": "Non sic in herboso flumine cantat olor."
            },
            {
                "verse": "Quid? Philomela suas nollet recitare querellas;"
            },
            {
                "verse": "Muta foret, si quid dulcius esse potest."
            },
            {
                "verse": "Accessi, ut melius possem sentire; videbat"
            },
            {
                "verse": "Inde tamen quoquam non tulit illa pedem."
            },
            {
                "verse": "O me felicem: modo constat carmina quondam"
            },
            {
                "verse": "Posse peregrinas praecipitasse rates."
            },
            {
                "verse": "Carmine credibile est duros saliisse molares,"
            },
            {
                "verse": "Flumina currentes substituisse gradus."
            },
            {
                "verse": "Carmine, contendam, Libycas posuisse leaenas,"
            },
            {
                "verse": "Armenias animos imminuisse tigres."
            },
            {
                "verse": "Carmine Nestoream constat tepuisse senectam,"
            },
            {
                "verse": "Cum Priamo statuas Laomedonta licet."
            },
            {
                "verse": "Si quis erit qui vult mecum certare, puellis"
            },
            {
                "verse": "Omnia non flecti: credite, victus erit."
            },
            {
                "verse": "Miraris? Vellem sentires. Fabula forsan"
            },
            {
                "verse": "Et mihi, si non haec nota fuisset, erat."
            },
            {
                "verse": "Adde quod et pulchro formosa gerebat in ore"
            },
            {
                "verse": "Sidera, pectoribus hei male nota meis."
            },
            {
                "verse": "Haec magis est multo socio populata medullas,"
            },
            {
                "verse": "Qui totiens Paphios spreverat ante iocos."
            },
            {
                "verse": "Dum laudat vultus, miratur brachia, gratum"
            },
            {
                "verse": "Pectus et exigui crura rotunda pedis;"
            },
            {
                "verse": "Dum rutilam redimita comam, suffusa rubore"
            },
            {
                "verse": "Virgineo, niveos explicat orbe sinus:"
            },
            {
                "verse": "Iurat in Arcadica tantum non esse decoris"
            },
            {
                "verse": "Virgine, Maenalios dum remoratur apros."
            }
        ],
        [
            {
                "verse": "Nondum saeva dei sentimus toxica caeci,"
            },
            {
                "verse": "Toxica Thessalicis deteriora malis;"
            },
            {
                "verse": "Pectoribus nondum venenato cuspide telum"
            },
            {
                "verse": "Sensimus, horrendae vulnera militiae."
            },
            {
                "verse": "Nostra Cupidineo nec adhuc summisimus oestro"
            },
            {
                "verse": "Colla; Dionaeas sprevimus usque faces."
            },
            {
                "verse": "Scribimus iccirco rarissima carmina, Domni,"
            },
            {
                "verse": "Otia libertas nam mihi blanda facit."
            },
            {
                "verse": "At mea si gravibus oneraret colla catenis"
            },
            {
                "verse": "Mollia quae Gnidon, quae Paphos alma tenet:"
            },
            {
                "verse": "Pagina multa mihi formaret nempe libellos."
            },
            {
                "verse": "Tum legeres sacri carmina Callimachi;"
            },
            {
                "verse": "Tum mihi Naso foret superandus carmine blando"
            },
            {
                "verse": "Ipse Philetaeos consequererque modos."
            },
            {
                "verse": "Historias molli narrarem carmine longas"
            },
            {
                "verse": "Ex pulice et liber surgeret Iliados."
            }
        ],
        [
            {
                "verse": "Miles inexpertae referens nova proelia pugnae,"
            },
            {
                "verse": "Quid quereris fixum vulnus habere iecur?"
            },
            {
                "verse": "Quid gemis et duras detrectas ferre catenas?"
            },
            {
                "verse": "Mollia credebas signa cruenta fore?"
            },
            {
                "verse": "Credideras forsan placidum certamen inire:"
            },
            {
                "verse": "Cum puero fortes conseruisse manus?"
            },
            {
                "verse": "Ah, miser, ignoras pueri penetrabile telum;"
            },
            {
                "verse": "Ut grave succensus vulnus ad ossa facit."
            },
            {
                "verse": "Ut ferus est domitor puer hic, praecordia quanto"
            },
            {
                "verse": "Turbine discindit, quo modo bella gerit."
            },
            {
                "verse": "Implicat hamatis nudantia terga sagittis"
            },
            {
                "verse": "Undique, quis prorsus nulla medella datur;"
            },
            {
                "verse": "Quoque magis tentas morbo medicarier isto,"
            },
            {
                "verse": "Hoc mage crudescit vulneribusque nocet."
            },
            {
                "verse": "Ut levis ardescit concusso stipite flamma"
            },
            {
                "verse": "Et fuerat quae iam semisopita, furit;"
            },
            {
                "verse": "Sauciat ut gravius renuentia colla iuvencus,"
            },
            {
                "verse": "Ora negata iugo contudit asper equus:"
            },
            {
                "verse": "Sic amor indomito crescit ferus igne, favillam"
            },
            {
                "verse": "Ingerit ulterius, quo magis ipse negas."
            },
            {
                "verse": "Qua ratione, petis, poteris cohibere dolores"
            },
            {
                "verse": "Vulneris illati: cedito, sanus eris."
            }
        ],
        [
            {
                "verse": "Per iuga montivagas, Parnasia numina, nymphas"
            },
            {
                "verse": "Vidi ego praeterita ducere nocte choros."
            },
            {
                "verse": "Dulcia dulcisonis nec non perstringere verbis"
            },
            {
                "verse": "Carmina, festivi maxima signa ioci."
            },
            {
                "verse": "Et dextras dextris coniungere quaeque volebant,"
            },
            {
                "verse": "Et roseo dulces excipere ore notas."
            },
            {
                "verse": "In medium tremulo pulsabat pollice Phoebus"
            },
            {
                "verse": "Pulcher inauratae fila sonora lyrae."
            },
            {
                "verse": "Protinus accedens timida sum voce profatus:"
            },
            {
                "verse": "\"Laetitiae causam dicite, quaeso, deae.\""
            },
            {
                "verse": "Una deum placidis sic coepit reddere verbis"
            },
            {
                "verse": "(Nomen erat cuius docta Thalia reor):"
            },
            {
                "verse": "\"Cesserat a nostro duro coetu sacra Ioannis"
            },
            {
                "verse": "Gloria, quae felix tempus in omne viget,"
            },
            {
                "verse": "Tristis erat Phoebus, tristes Heliconia Musae"
            },
            {
                "verse": "Numina, Parnasus tristis et ipse fuit."
            },
            {
                "verse": "Nunc quoniam rediit celeberrima fama dearum"
            },
            {
                "verse": "Castalidum, divas gaudia tanta movent.\""
            },
            {
                "verse": "Talia dum memorat quamprimum candida virgo,"
            },
            {
                "verse": "Languidus excutior et mihi somnus abit."
            },
            {
                "verse": "Quare age, qui fueras Musarum verus alumnus,"
            },
            {
                "verse": "Da Musis verae munera laetitiae."
            }
        ],
        [
            {
                "verse": "Sacra Venus puerum cum corripuisset Amorem"
            },
            {
                "verse": "(Quod sine vate nihil tot sua regna forent),"
            },
            {
                "verse": "Protinus assumpta pharetra Cythereius ales"
            },
            {
                "verse": "Dicitur ante tuos advolitasse pedes."
            },
            {
                "verse": "Inde ubi conspicuum veluti cum numen adorat"
            },
            {
                "verse": "Inferius, supplex talia verba dedit:"
            },
            {
                "verse": "\"Hactenus excultus viguit, Francisce, Catullus;"
            },
            {
                "verse": "Nasonis viguit gloria, Gallus erat."
            },
            {
                "verse": "Tot prius excelsi modo conticuere poetae,"
            },
            {
                "verse": "Quadriiugis quorum fama triumphat equis."
            },
            {
                "verse": "Nunc mea regna vides, totum diffusa per orbem,"
            },
            {
                "verse": "Turpiter obducto contumulata situ."
            },
            {
                "verse": "Nullus adest tantum pulchro qui carmine numen"
            },
            {
                "verse": "Ponere flammigera (proh dolor!) arte velit."
            },
            {
                "verse": "Imperium sine fine mihi, mea regna sub aequor;"
            },
            {
                "verse": "Iura damus, gemini sunt mea sceptra poli."
            },
            {
                "verse": "Et tamen exquiro, titulos cui dicere nostros,"
            },
            {
                "verse": "Cui liceat tanti gesta referre ducis."
            },
            {
                "verse": "Proh scelus! imperium cuius non despicit aether,"
            },
            {
                "verse": "Cum Iove Neptunus quem timet: ecce rogat."
            },
            {
                "verse": "Myrtea serta geres, genetricis praemia nostrae,"
            },
            {
                "verse": "Praemia funereos non subitura rogos."
            },
            {
                "verse": "Quae modo nos ad te misit, sacrate poeta,"
            },
            {
                "verse": "Unus ut e nostris vatibus esse velis."
            },
            {
                "verse": "Esto Cupidinei felix tutela triumphi,"
            },
            {
                "verse": "Esto meus vates, signifer esto meus.\""
            },
            {
                "verse": "Dixit et ornavit doctam diademate frontem;"
            },
            {
                "verse": "Imposita est capiti sacra corona tuo."
            },
            {
                "verse": "Ergo age, luctificos omitte, poeta, tumultus,"
            },
            {
                "verse": "Desine grandiloquo bella tonare sono."
            },
            {
                "verse": "Effera Dalmaticis quotiens Corvatia campis"
            },
            {
                "verse": "Irruerit, Turcae quam nocuere feri."
            },
            {
                "verse": "Mille per Adriacas fluctus memorare carinas"
            },
            {
                "verse": "Desine cur Veneti signa leonis agant."
            },
            {
                "verse": "Sanguineis Bellona comis procul, ira furorque;"
            },
            {
                "verse": "Classica terribiles effugiantque tubae:"
            },
            {
                "verse": "Dulcis amor, dulces tibi sint in mente puellae:"
            },
            {
                "verse": "Sit coma, sit nivei grata rapina pedis."
            },
            {
                "verse": "Argutos cantet, cantet tua mollis ocellos"
            },
            {
                "verse": "Musa, papillarum quam duo poma tument;"
            },
            {
                "verse": "Iurgia nocturno rixantia tempore amantum"
            },
            {
                "verse": "Scribito, liventes, lactea colla, notas."
            },
            {
                "verse": "Docta corymbiferis ornabis tempora sertis,"
            },
            {
                "verse": "Hac tua nobilitas scandet in astra via."
            },
            {
                "verse": "Inter honoratos felix cantabere vates,"
            },
            {
                "verse": "Spalaetum per te nomen ad astra feret."
            }
        ],
        [
            {
                "verse": "Nunc formosa tibi facies fulgebat, Alexi"
            },
            {
                "verse": "Candide, nunc Phrygius, nunc puer Ilus eras."
            },
            {
                "verse": "Conspicuam tenero mirabar corpore formam;"
            },
            {
                "verse": "Pulchrior Hippolyto, pulcher Adonis eras."
            },
            {
                "verse": "Et bene, nam studiis fueras comitatus honestis,"
            },
            {
                "verse": "Vivebat claro pectore clarus honos."
            },
            {
                "verse": "Et bene, nam liquidi Parnasia numina fontis"
            },
            {
                "verse": "Pallidulos latices ad tua labra dabant."
            },
            {
                "verse": "Te Charites blando stringebant pectore, Nais"
            },
            {
                "verse": "Texebatque tuis florea serta comis."
            },
            {
                "verse": "Quo fugit illa tui praestantis gratia vultus?"
            },
            {
                "verse": "Heu periit cur nam tam bona forma tibi?"
            },
            {
                "verse": "An quia clara tuo discessit pectore virtus,"
            },
            {
                "verse": "Turpior iccirco tu mihi forsan ades?"
            },
            {
                "verse": "Qua sine, forma nihil. Iuvenes, ne credite formae:"
            },
            {
                "verse": "Forma fluit, probitas, ni sua iura regat."
            }
        ],
        [
            {
                "verse": "Quam mihi misisti, vatum celeberrime, nuper,"
            },
            {
                "verse": "Sit tibi perpetuo munere missa salus."
            },
            {
                "verse": "Nam tua fama viget, longae dignissima vitae,"
            },
            {
                "verse": "Convenit ingenuis moribus aucta dies."
            },
            {
                "verse": "Conveniunt studiis longissima saecula claris:"
            },
            {
                "verse": "Tam facili quid non convenit ingenio!"
            },
            {
                "verse": "Scire velis fortasse meam quae gaudia mentem"
            },
            {
                "verse": "Sollicitant: scriptis, dulcis amice, tuis."
            },
            {
                "verse": "Grata fuere nimis, sed quot numeravimus, inquis."
            },
            {
                "verse": "Multa cupis: stellis, si potes, adde modum."
            },
            {
                "verse": "Aequore quot pisces fluitant, quot in arbore frondes,"
            },
            {
                "verse": "Plumigerae silvis quot modulantur aves;"
            },
            {
                "verse": "Magna racemiferos quot habet vindemia fructus,"
            },
            {
                "verse": "Grana quot in sicco tempore messis habet;"
            },
            {
                "verse": "Corpora parva nivis volitant quot in aethere caro,"
            },
            {
                "verse": "Florida quot violas vere remittit humus."
            },
            {
                "verse": "Saepe igitur facias tali me munere dignum,"
            },
            {
                "verse": "Talia si dederis saepe, beatus ero."
            }
        ],
        [
            {
                "verse": "Artibus ingenuis, patriae lux clara iuventae,"
            },
            {
                "verse": "Gratulor. Ecce meo tempore Musa viget;"
            },
            {
                "verse": "Ecce biceps nostra viget en Parnasus in urbe,"
            },
            {
                "verse": "Cumque Caballino flumine mons Helicon."
            },
            {
                "verse": "Amodo degeneres vocitet quis temporis annos"
            },
            {
                "verse": "Huius: habent magnum saecula nostra decus."
            },
            {
                "verse": "Carmina misisti, totiens ego missa relegi,"
            },
            {
                "verse": "Quae mihi, mellifluis condita nempe modis,"
            },
            {
                "verse": "Quis neget Aonias Phoebo dictasse sorores"
            },
            {
                "verse": "Illa suo, Phoebum concrepuisse lyra."
            },
            {
                "verse": "Doctiloqui tibi sint curae oblectamina versus;"
            },
            {
                "verse": "Hos decet ingenio semper inesse tuo."
            },
            {
                "verse": "Tenditur ad superos studioso tramite calles,"
            },
            {
                "verse": "Palladia aetherius scanditur arte polus."
            }
        ],
        [
            {
                "verse": "Nobilium decus o vatum, celeberrime vates,"
            },
            {
                "verse": "Grineu, Musarum rector, alumne, pater."
            },
            {
                "verse": "Cuius honoratae volitant monumenta Camoenae"
            },
            {
                "verse": "Iam super Hesperias Mygdoniasque domos;"
            },
            {
                "verse": "Nomen erit cuius mansurum semper in aevum,"
            },
            {
                "verse": "Destituent cuius saecula nulla sophos."
            },
            {
                "verse": "Carmina misisti mihi quae dulcissima nuper,"
            },
            {
                "verse": "Legimus: haec animo grata fuere meo."
            },
            {
                "verse": "Pro quibus innumeras grates tibi non ego solus"
            },
            {
                "verse": "Debeo: debebit Iustiniana domus."
            },
            {
                "verse": "Haec mihi perpetui gratissima muneris instar"
            },
            {
                "verse": "Semper erunt medio condita nempe sinu."
            },
            {
                "verse": "Non quia cuncta velim de me mihi credere, quae tu"
            },
            {
                "verse": "Concinis, ast illo sed quod ab ore fluunt,"
            },
            {
                "verse": "Quo resonante lyra lapides mitescere possent,"
            },
            {
                "verse": "Posses montivagas sollicitare feras."
            },
            {
                "verse": "Felix o totiens cui di tribuere sonoro"
            },
            {
                "verse": "Carmine terrigenas tollere ad astra viros."
            },
            {
                "verse": "Cunctarum cedant rerum diademata solis"
            },
            {
                "verse": "Carminibus, semper carmina sola manent."
            }
        ],
        [
            {
                "verse": "Mens mala, corrupti mores, ignobile vulgus"
            },
            {
                "verse": "Et cum periura lingua canina fide:"
            },
            {
                "verse": "Hei duo pacificam turbantia carmina mentem,"
            },
            {
                "verse": "Nescio quod dedecus conviciumque nefas,"
            },
            {
                "verse": "Ausa fuere modo genuinos frangere dentes"
            },
            {
                "verse": "Nomen et illius velle notare viri,"
            },
            {
                "verse": "Qui tulit huic miserae tantum solaminis urbi,"
            },
            {
                "verse": "Aegroto quantum ferre medella potest;"
            },
            {
                "verse": "Qui populos ratione feros gravitate coercet,"
            },
            {
                "verse": "Conspicua cunctos qui pietate fovet;"
            },
            {
                "verse": "Quo melius quicquam voto exoptarier ullo"
            },
            {
                "verse": "Haud potuit, probius iustitiaque prius."
            },
            {
                "verse": "Nil nocuit sed enim foedae petulantia linguae,"
            },
            {
                "verse": "Iccirco mala mens victa dolore iacet."
            },
            {
                "verse": "Victa iace, mala mens: mala dis tribuantur iniquis"
            },
            {
                "verse": "Cuilibet, exemplo corruat ipse suo."
            },
            {
                "verse": "Non potis est claram virtutis rumpere famam"
            },
            {
                "verse": "Improbo: stat titulis non vitiata suis."
            }
        ],
        [
            {
                "verse": "Lydia cara, tui tandem miserere Nicolae,"
            },
            {
                "verse": "Qui nimium pro te nocte dieque gemit;"
            },
            {
                "verse": "Qui totiens in amore mori voluisse fatetur,"
            },
            {
                "verse": "Sed sine consensu non potuisse tuo."
            },
            {
                "verse": "Aspice pallenti languentia membra colore,"
            },
            {
                "verse": "Ut miser absumpto corpore tardus eat;"
            },
            {
                "verse": "Ut tua forma sibi graciles tenuaverit artus,"
            },
            {
                "verse": "Usserit ut miserum flamma corusca iecur."
            },
            {
                "verse": "Qualiter advertas oculos, in fronte reduxit,"
            },
            {
                "verse": "Lapsus in extrema conditione miser."
            },
            {
                "verse": "Saxea, dura, ferox, crudelior aequore saevo,"
            },
            {
                "verse": "An tibi magnificum mors sua munus erit?"
            },
            {
                "verse": "Quandoquidem cupias iuvenili caede lavari,"
            },
            {
                "verse": "Improba, quid cessas: utere sorte tua."
            },
            {
                "verse": "Si sua vita tibi, felix o Lydia, sordet,"
            },
            {
                "verse": "Trade neci: ingrato mors in amore bona est."
            }
        ],
        [
            {
                "verse": "Vade quis insanis et credat fluctibus, i nunc,"
            },
            {
                "verse": "Puppe per Adriacas currat avarus aquas!"
            },
            {
                "verse": "Aera profana vigent, scelerata pecunia regnat;"
            },
            {
                "verse": "Mors emitur nummis et venit ante diem."
            },
            {
                "verse": "Mercibus externas variis Lodovicus ad urbes"
            },
            {
                "verse": "Navigat; obstructa iam rate vela dabat,"
            },
            {
                "verse": "In patriam remeare volens patriosque penates"
            },
            {
                "verse": "Visere et heu pietas quos cupiebat, amor."
            },
            {
                "verse": "Proh scelus! invidit Boreas crudelis et unda"
            },
            {
                "verse": "Mersaque concussae terga dedere ratis."
            },
            {
                "verse": "Dumque procellosis moreretur fluctibus, aequor"
            },
            {
                "verse": "Mergeret et fervens ora natantis, ait:"
            },
            {
                "verse": "\"Parcite, Nereides, parcas, Neptune, rogamus,"
            },
            {
                "verse": "Et quaecumque meis obstrepis unda malis."
            },
            {
                "verse": "Haec volui ipse miser, dum me mea vota morantur,"
            },
            {
                "verse": "Dum volui in vestris fluctibus esse ferox."
            },
            {
                "verse": "Debebam patrio non solvere littore funes,"
            },
            {
                "verse": "Debebam vestrum non perarasse fretum."
            },
            {
                "verse": "Iure igitur patior male fidi verbera ponti,"
            },
            {
                "verse": "Iure tuis volvor nunc periturus aquis."
            },
            {
                "verse": "Ah, quanto melius patria considere terra,"
            },
            {
                "verse": "Iucundae fuerat pacis amore frui"
            },
            {
                "verse": "Et mandare suis mandata novissima vitae,"
            },
            {
                "verse": "Non disperata conditione tamen."
            },
            {
                "verse": "Piscibus esca natet, bibula tumuletur harena:"
            },
            {
                "verse": "Ah, pereat merito cui sua terra parum est!\"."
            },
            {
                "verse": "Dixit et exsurgens irrupit guttura vortex"
            },
            {
                "verse": "Illius, Adriacis spiritus exit aquis."
            },
            {
                "verse": "Intereat quicumque cavas construxerit alvos"
            },
            {
                "verse": "Primus et aequoreas sollicitavit aquas;"
            },
            {
                "verse": "Quicumque ille fuit, primas qui trans mare merces"
            },
            {
                "verse": "Vexit, erat dignus morte perire gravi."
            }
        ],
        [
            {
                "verse": "Dux Minyae gentis per saecula vivet Iason:"
            },
            {
                "verse": "Aurea Phrixeae vellera vexit ovis,"
            },
            {
                "verse": "Ignivomos domuit tauros vigilemque draconem,"
            },
            {
                "verse": "Phasiacas postquam sollicitavit aquas."
            },
            {
                "verse": "Troius Aeneas, dum conderet altera Phoebi"
            },
            {
                "verse": "Pergama, sidereos transiit ille polos;"
            },
            {
                "verse": "Per mare, per terras ventos perpessus et imbres,"
            },
            {
                "verse": "Hic profugus tandem plurima bella tulit."
            },
            {
                "verse": "Hoc mortale decus, sunt haec mortalia famae"
            },
            {
                "verse": "Praemia, semidii quae meruere duces."
            },
            {
                "verse": "Domnice, quae tibi dant caelestia munera divi,"
            },
            {
                "verse": "Haec sunt humanis nobiliora bonis."
            },
            {
                "verse": "Fulgura divino, cum vis, tibi ab ore coruscant"
            },
            {
                "verse": "Et vitium quotiens corrigis, ipse tonas."
            },
            {
                "verse": "Ipse Giganteos terres formidine fastus,"
            },
            {
                "verse": "Destruis infelix ambitionis onus."
            },
            {
                "verse": "Turpis avaritiae quae sunt discrimina, monstras;"
            },
            {
                "verse": "Quid valeant leges, quid pia iura monent."
            },
            {
                "verse": "Lurida Tartareo depellis corde venena,"
            },
            {
                "verse": "Fumiferos motus tu ratione domas."
            },
            {
                "verse": "Eloquio superas praecordia ferrea grato,"
            },
            {
                "verse": "Moribus expellis, religione, fide."
            },
            {
                "verse": "Proh scelus! et tantus, stimulis obnoxius, atrae"
            },
            {
                "verse": "Vir gemit invidiae: quae sibi cuncta rapit."
            },
            {
                "verse": "Nil facis, o livor; dentes constringier in te"
            },
            {
                "verse": "Convenit: hic multo celsior invidia est."
            }
        ],
        [
            {
                "verse": "Bella, fames, morbus totum sub legibus orbem"
            },
            {
                "verse": "Constituisse suis, cum voluere, queunt:"
            },
            {
                "verse": "Spalaetum tribus his mundoque potentius ipso"
            },
            {
                "verse": "Exsuperat felix haec tria damna tamen."
            },
            {
                "verse": "Quo duce tam saevos miraris vicerit hostes,"
            },
            {
                "verse": "Vis recitem? Superant quae, rogo, scripta lege."
            },
            {
                "verse": "Tempore quo nostram Mullinus praetor ad urbem"
            },
            {
                "verse": "Applicuit, dextra non sine vectus ave,"
            },
            {
                "verse": "Ferrea belligeri patuerunt limina Iani,"
            },
            {
                "verse": "Omnia terrifico plena fuere metu."
            },
            {
                "verse": "Clausit at horrendum postquam prudentia templum"
            },
            {
                "verse": "Huius, adest placidae pacis amoena quies."
            },
            {
                "verse": "Rura colonus arat, fervent cultoribus agri,"
            },
            {
                "verse": "Liber agit saturas undique pastor oves."
            },
            {
                "verse": "Non Turcae insultant portis, non arma minantur:"
            },
            {
                "verse": "Dalmata iucundae munera pacis habet."
            },
            {
                "verse": "Hinc suberat Cereris non parva penuria flavae,"
            },
            {
                "verse": "Dura fames, rigido durius ense malum."
            },
            {
                "verse": "Hanc bonus extinxit propria virtute Ioannes,"
            },
            {
                "verse": "Ingenio, studio consilioque gravi."
            },
            {
                "verse": "Ecce vides tibi quid felix vindemia profert:"
            },
            {
                "verse": "Vina Maroneis nobiliora cadis."
            },
            {
                "verse": "Undique subvectant celeres vitalia nautae"
            },
            {
                "verse": "Commoda, diversis trans mare vecta plagis."
            },
            {
                "verse": "Post bellum saevamque famem saevissima pestis"
            },
            {
                "verse": "Ausa est in nostrum sumere tela caput."
            },
            {
                "verse": "Sed quia finitimos circum lustraverat omnes"
            },
            {
                "verse": "Felle suo, rabiem perdidit illa trucem."
            },
            {
                "verse": "Nam bene dispositis vigilanti pectore rebus"
            },
            {
                "verse": "Dispulit in tumidos saeva venena notos;"
            },
            {
                "verse": "Dispulit obscurae tam saeva pericula mortis"
            },
            {
                "verse": "Praetoris clari nobile consilium."
            },
            {
                "verse": "Ergo luem superas, superas bellumque famemque"
            },
            {
                "verse": "Viribus atque animo, clare Baptista, tuo."
            },
            {
                "verse": "Omnia magnanimae virtuti incommoda cedunt,"
            },
            {
                "verse": "Haec domina humanis casibus imperitat."
            }
        ],
        [
            {
                "verse": "Non si Corycii pateret antri,"
            },
            {
                "verse": "Secesus, foribus mihi reclusis"
            },
            {
                "verse": "Ad sacras, venerabilis, cohortes,"
            },
            {
                "verse": "Phoebe, Castalios et ad liquores;"
            },
            {
                "verse": "Non si Pindaricam chelym ferirem,"
            },
            {
                "verse": "Sublatus Getici favore plectri,"
            },
            {
                "verse": "Lesbois modulantior libellis,"
            },
            {
                "verse": "Dircaeum superando voce cycnum;"
            },
            {
                "verse": "Non si tergemino ferar volatu"
            },
            {
                "verse": "Caelum, Dulichii Camena vatis,"
            },
            {
                "verse": "Quo vel Pierii decus Maronis"
            },
            {
                "verse": "Felix aetherias adivit auras,"
            },
            {
                "verse": "Musarum preciosior corona:"
            },
            {
                "verse": "Princeps Angele, gloriose vatum,"
            },
            {
                "verse": "Felix Ausonii leporis auctor,"
            },
            {
                "verse": "Possem tot tibi gratias referre,"
            },
            {
                "verse": "Grates tot meritas habere possem."
            },
            {
                "verse": "In nostrum refoves amore fratrem,"
            },
            {
                "verse": "Quo non Tyndareos ferunt calores"
            },
            {
                "verse": "Arsisse, Haemoniae fidem favillae."
            },
            {
                "verse": "Vincis, Pirithous tibi relinquat"
            },
            {
                "verse": "Exemplum veteris fidele flammae."
            },
            {
                "verse": "Defessum tumidis levas procellis,"
            },
            {
                "verse": "Tali sed catus allocutione,"
            },
            {
                "verse": "Quali Marmaridum feros leones,"
            },
            {
                "verse": "Saevos Leucadii furoris aestus,"
            },
            {
                "verse": "Posses Bistonias movere quercus,"
            },
            {
                "verse": "Pectus seu tetricae velis novercae."
            },
            {
                "verse": "Tu mentis dubiae bacillus et tu"
            },
            {
                "verse": "Nostris pectoribus serena Phoebe:"
            },
            {
                "verse": "Omnis terrificos motus repellis."
            },
            {
                "verse": "Tecum raucisonae Charybdis aequor,"
            },
            {
                "verse": "Gaetulis liceat vadis; Cerauni"
            },
            {
                "verse": "Addantur scopuli timorque Graium"
            },
            {
                "verse": "Scribit mellifluos habere portus."
            },
            {
                "verse": "Ne fractis humeris onus recumbat"
            },
            {
                "verse": "Tantum continuo labore, curas."
            },
            {
                "verse": "Ingratum domino facis benigno,"
            },
            {
                "verse": "Seu mavis Curio, Numae, Camillo;"
            },
            {
                "verse": "Illum si nomina potentiorum"
            },
            {
                "verse": "Laedunt, qui titulos, decus, triumphos"
            },
            {
                "verse": "Condonat patriae libens beatae;"
            },
            {
                "verse": "Qui rerum dominos scelus nefasque"
            },
            {
                "verse": "Accusat, lacerat, fugat, refellit."
            },
            {
                "verse": "Famae quadriiuga levatus aura,"
            },
            {
                "verse": "Nunc ad fluctivagae caput Maleae,"
            },
            {
                "verse": "Qui nunc occiduis videtur undis,"
            },
            {
                "verse": "Seu volt aerisonis movere rostris"
            },
            {
                "verse": "Bellum, tabifico cruore taetrum."
            },
            {
                "verse": "Viso magnanimi ducis leone,"
            },
            {
                "verse": "Diffidit solio tumens avito"
            },
            {
                "verse": "Rector caerulei maris; profundo"
            },
            {
                "verse": "Exsurgit tubicen chorusque Phorci;"
            },
            {
                "verse": "Miratur gelido pavore Tethys,"
            },
            {
                "verse": "Horrens insolitum venire numen."
            },
            {
                "verse": "Seu vult pulveream citare nubem"
            },
            {
                "verse": "Hic, o belligeri ducis videres"
            },
            {
                "verse": "Quid pectus valeat, quid alta virtus."
            },
            {
                "verse": "Quanto compositis decore signis"
            },
            {
                "verse": "Prudenti videt hic et inde cura"
            },
            {
                "verse": "Quid sit conveniens, quid arma queant."
            },
            {
                "verse": "Mox celsa generosior cohorte"
            },
            {
                "verse": "In partes celer advolat priores,"
            },
            {
                "verse": "Exemplum reliquis virile monstrat."
            },
            {
                "verse": "Illo quis melior toga, senatu"
            },
            {
                "verse": "De tanta referente mole rerum,"
            },
            {
                "verse": "Seu fors barbaricos movet tumultus,"
            },
            {
                "verse": "Quo maior Venetis favor triumphis"
            },
            {
                "verse": "Accedat, Latio corona regno;"
            },
            {
                "verse": "Aestus quo Rhodani Padus furentis"
            },
            {
                "verse": "Demergat gravius potentiusque."
            },
            {
                "verse": "Stant patres solito frequentiores,"
            },
            {
                "verse": "Flammas magnifici vomunt penates,"
            },
            {
                "verse": "Omnis sollicitus videtur ordo."
            },
            {
                "verse": "Consultant vario tenore quorsum"
            },
            {
                "verse": "Diffundet gravidos aquosa Plias"
            },
            {
                "verse": "Nimbos, terribilis globum procellae;"
            },
            {
                "verse": "Qua possint removere laude tantos"
            },
            {
                "verse": "Incursus rabidi ruentis hostis."
            },
            {
                "verse": "Hic splendet, veneratur inter omnes;"
            },
            {
                "verse": "Solus Dominicus viget, probatur."
            },
            {
                "verse": "Ut Phoebi vigor arduus minores"
            },
            {
                "verse": "Praelustri faculas coma renidet."
            },
            {
                "verse": "Fasces purpurei nitent, curules"
            },
            {
                "verse": "Hinc sedes. Tituli beatiores,"
            },
            {
                "verse": "Crescunt stemmata nobilisque famae"
            },
            {
                "verse": "Ardor perspicuae. Decus perenne"
            },
            {
                "verse": "Hinc et Mygdonias opes flagellat;"
            },
            {
                "verse": "Sors quamquam renuit caduca, dicens:"
            },
            {
                "verse": "\"Non sunt perpetuo premenda fructu\"."
            },
            {
                "verse": "O si laurigerum caput revincta"
            },
            {
                "verse": "E sacris penetralibus faveret"
            },
            {
                "verse": "Nostro Calliope benigna plectro."
            },
            {
                "verse": "O possem celebrare, sancta Clio,"
            },
            {
                "verse": "Nomen perpetui ducis verendum,"
            },
            {
                "verse": "Claros, Inachium genus, triumphos,"
            },
            {
                "verse": "Sed non degeneri superbus oestro."
            },
            {
                "verse": "Esset Threicio canore plenum,"
            },
            {
                "verse": "Quid non Cecropio maderet imbre!"
            },
            {
                "verse": "Audirent dociles maris procellae,"
            },
            {
                "verse": "Coetus plumigerum vagus volucrum,"
            },
            {
                "verse": "Quid blanda canerem lyra sonaret,"
            },
            {
                "verse": "De te quid gladius meus feriret."
            },
            {
                "verse": "Per frondes, hederas sacrasque lauros,"
            },
            {
                "verse": "Flores per violas, rosas crocosque"
            },
            {
                "verse": "Cantarem didicit Minerva vulgi"
            },
            {
                "verse": "Quod non multiforae pater cicutae."
            },
            {
                "verse": "Cantarent Satyri simul bicornes"
            },
            {
                "verse": "Et cum virginea Diana turba."
            },
            {
                "verse": "Implerem pelagus solumque caelum"
            },
            {
                "verse": "Et montes, fluvios cavasque valles"
            },
            {
                "verse": "Grato pectine, dulcibus loquellis."
            },
            {
                "verse": "Laudes Dominici tonaret orbis."
            },
            {
                "verse": "Sed tantum melioribus relinquo"
            },
            {
                "verse": "Non nostris humeris onus ferendum."
            },
            {
                "verse": "Ne forsan tenebris serena densis"
            },
            {
                "verse": "Involvam vitio suis premendo,"
            },
            {
                "verse": "Quam si rancidulae chelis magister"
            },
            {
                "verse": "Nequaquam modulos fuisset orsus."
            },
            {
                "verse": "Quid tandem? Meritis, benigne, fratrem"
            },
            {
                "verse": "Vincis, tot cumulans perambiensque,"
            },
            {
                "verse": "Quot in sidereo micant Olympo"
            },
            {
                "verse": "Stellarum globuli nitente caelo;"
            },
            {
                "verse": "Quot in fluctivago natant meatu"
            },
            {
                "verse": "Pisces, quot querulae canunt volucres;"
            },
            {
                "verse": "Verno tempore rosidas per auras"
            },
            {
                "verse": "Quot in florigera videntur Hybla"
            },
            {
                "verse": "Depicti vario colore flores."
            },
            {
                "verse": "Quare non tenuis velim camena"
            },
            {
                "verse": "Persolvat tibi muneris leporem."
            },
            {
                "verse": "Di dent Nestoreos, precamur, annos,"
            },
            {
                "verse": "Felices hiemes decente vere"
            },
            {
                "verse": "Et cum pacifica quiete Ditis"
            },
            {
                "verse": "Fortunae lepidos sinus beatae."
            },
            {
                "verse": "Seu quidquid tibi gratius venire"
            },
            {
                "verse": "Velles, pro meritis habenda tantis."
            },
            {
                "verse": "Thraces perpetuo prius calore"
            },
            {
                "verse": "Sudabunt, Babylon nivosa fiet"
            },
            {
                "verse": "Et Memphis glacie rigebit hirta"
            },
            {
                "verse": "Phoebus nigriferas prius quadrigas"
            },
            {
                "verse": "Et Nox chrysocomas movebit atra;"
            },
            {
                "verse": "Excellens Veneti prius leonis"
            },
            {
                "verse": "Volvent imperium solo ruinae:"
            },
            {
                "verse": "Quam nostro tenebrosa corde Lethe"
            },
            {
                "verse": "Expellat meriti tot acta grati,"
            },
            {
                "verse": "Quam non continuo fatebor ore"
            },
            {
                "verse": "Quae tu continuo benignus auges."
            }
        ],
        [
            {
                "verse": "Censura exoriens Catoniana,"
            },
            {
                "verse": "Qualem non homines prioris aevi"
            },
            {
                "verse": "Senserunt, oculis nec ista vidit"
            },
            {
                "verse": "Nostrorum generatio parentum,"
            },
            {
                "verse": "Decreto Veneti volat senatus"
            },
            {
                "verse": "Urbes per medias sinumque totum,"
            },
            {
                "verse": "Saevis Adria qua tumet procellis,"
            },
            {
                "verse": "Fluctus Illyrici maris retorquens;"
            },
            {
                "verse": "Lites ut dirimat, dolos refringat,"
            },
            {
                "verse": "Poenas dent meritas scelestiores,"
            },
            {
                "verse": "Mulctas, exilium, flagella, caedes,"
            },
            {
                "verse": "Perpendat trutina severiore"
            },
            {
                "verse": "Quid sit conveniens, malum, quid aequum,"
            },
            {
                "verse": "Quid sit discutiat pium nefasque,"
            },
            {
                "verse": "Cunctis ius tribuat reosque damnet."
            },
            {
                "verse": "Ut servet veneranda iussa patrum,"
            },
            {
                "verse": "Sceptro qui populos beatiore"
            },
            {
                "verse": "Semper sunt soliti fovere caros,"
            },
            {
                "verse": "Offensam minimo nec exhibentes."
            },
            {
                "verse": "Felix o populus, superbiore"
            },
            {
                "verse": "Vultu qui tetrici cares tyranni."
            },
            {
                "verse": "Clemens est dominus deusque noster,"
            },
            {
                "verse": "Excellens, humilis, pius, benignus."
            },
            {
                "verse": "Aspectum cupiunt videre cuius"
            },
            {
                "verse": "Gentes barbaricae plagaeque mundi"
            },
            {
                "verse": "Exustae, quibus est domus Syenes"
            },
            {
                "verse": "Et quorum Scythicae nives rigescunt,"
            },
            {
                "verse": "Ganges qua Nabataea regna transit,"
            },
            {
                "verse": "Qua stant Herculei laboris axes."
            },
            {
                "verse": "Exornent, generose Gritte princeps,"
            },
            {
                "verse": "Di te perpetuo tuosque patres"
            },
            {
                "verse": "Collegis sophiae, viris peritis,"
            },
            {
                "verse": "Qui nos auspicio bono prosectis"
            },
            {
                "verse": "Ornasti. Vigeat per omne tempus"
            },
            {
                "verse": "Regnum pennigeri leonis almum,"
            },
            {
                "verse": "Quod nostras placide tuetur oras"
            },
            {
                "verse": "Tantorum miseretur et laborum."
            },
            {
                "verse": "Quo terris nihil est magis benignum."
            },
            {
                "verse": "Illud nec spatio ruentis aevi,"
            },
            {
                "verse": "Nec possit gravibus perire bellis,"
            },
            {
                "verse": "Semper sed titulis novis virescat,"
            },
            {
                "verse": "Illius penetret polos cacumen."
            },
            {
                "verse": "O sors auspicio secunda laeto,"
            },
            {
                "verse": "Consulto hoc superi bonum dederunt."
            },
            {
                "verse": "O factum bene quod paterno amore"
            },
            {
                "verse": "Urbes Dalmatiae fidelioris,"
            },
            {
                "verse": "Res tantas, populos remotiores"
            },
            {
                "verse": "Librata moderando lance tractet"
            },
            {
                "verse": "Mullae progenies et Navageri."
            }
        ],
        [
            {
                "verse": "Longa multorum series malorum"
            },
            {
                "verse": "Hactenus crebris cumulata damnis"
            },
            {
                "verse": "Dalmatas laesit miseros amaro"
            },
            {
                "verse": "Non sine planctu."
            },
            {
                "verse": "Hactenus nostrae regionis urbes"
            },
            {
                "verse": "Barbaras multum timuere turmas;"
            },
            {
                "verse": "Moenibus quarum cruor, arma, bellum"
            },
            {
                "verse": "Semper inhaesit."
            },
            {
                "verse": "Fructibus tellus caruit creatis,"
            },
            {
                "verse": "Partior victus Cereris negatae,"
            },
            {
                "verse": "Sordidus nullum Bromius liquorem"
            },
            {
                "verse": "Sub pede pressit."
            },
            {
                "verse": "Litibus iunctae dubiis querellae,"
            },
            {
                "verse": "Hactenus rixae, dolus affuerunt,"
            },
            {
                "verse": "Luctus, infandum scelus ac rapinae"
            },
            {
                "verse": "Conviciumque."
            },
            {
                "verse": "At modo laetas novat urna sortes,"
            },
            {
                "verse": "Candidum pullus subit in colorem,"
            },
            {
                "verse": "Fata fortunam variando versant"
            },
            {
                "verse": "In meliorem."
            },
            {
                "verse": "En Navagerus bonus, ecce Mulla"
            },
            {
                "verse": "Providus, iustus, sapiens, benignus,"
            },
            {
                "verse": "Nobilis, constans et uterque rarus"
            },
            {
                "verse": "Censor in orbem."
            },
            {
                "verse": "Non metus adsunt, furor, ira questus;"
            },
            {
                "verse": "Litium cessit genus omne: pax est;"
            },
            {
                "verse": "Exulant fraudes, vitium recessit"
            },
            {
                "verse": "Seditioque."
            },
            {
                "verse": "Clodius nusquam, Catilina nusquam,"
            },
            {
                "verse": "Sisyphus, Gracchus, Sinis et Procrustes,"
            },
            {
                "verse": "Exhibent poenas sceleris Cethegus"
            },
            {
                "verse": "Cum Dolabella."
            },
            {
                "verse": "Adriae fervens mare nunc quiescit,"
            },
            {
                "verse": "Illyris divo statuit leoni"
            },
            {
                "verse": "Templa, centenas agit ecce grates"
            },
            {
                "verse": "Dalmata felix."
            },
            {
                "verse": "Ille per totum celebrandus orbem"
            },
            {
                "verse": "Praepotens ordo Veneti senatus"
            },
            {
                "verse": "Fungitur votis iubilans et ambas"
            },
            {
                "verse": "Dormit in aures."
            },
            {
                "verse": "Dum nidet tantos meruisse alumnos"
            },
            {
                "verse": "Clarus, aeternae monumenta famae,"
            },
            {
                "verse": "Qua vigent illi quibus alma monstrat"
            },
            {
                "verse": "Sidera virtus."
            }
        ],
        [
            {
                "verse": "Principis altus honos conspexit lumine Gritti"
            },
            {
                "verse": "Subdita quo mundi cernere regna solet:"
            },
            {
                "verse": "Dalmatiam innumeris turbatam litibus, urbes"
            },
            {
                "verse": "Illyriae totas Adriacumque sinum."
            },
            {
                "verse": "Dixit et: \"O Veneti, sociis consulite, patres:"
            },
            {
                "verse": "Est opus addictis velle iuvare pium\"."
            },
            {
                "verse": "Protinus elegit patrum sententia concors"
            },
            {
                "verse": "Censores, quibus haec tam pia cura data est."
            },
            {
                "verse": "Quare agite, o soboles generosi stemmatis alma,"
            },
            {
                "verse": "Exhibitas populis reddite quaeso vices."
            },
            {
                "verse": "Rem date cuique suam, statuit sanctissima legum"
            },
            {
                "verse": "Sanctio; libratis lancibus aequa date."
            },
            {
                "verse": "Iustitiae servare modum pulcherrima res est,"
            },
            {
                "verse": "Iustus honoratae praemia laudis habet."
            },
            {
                "verse": "Eia agite, o iuvenes, animis concordibus altum"
            },
            {
                "verse": "Scandite iter meritis accumulando nova."
            },
            {
                "verse": "Marce, tibi, Antoni, decus immortale paratur;"
            },
            {
                "verse": "Bernardine, tuus non morietur honos."
            }
        ],
        [
            {
                "verse": "Fama per aetherios volitans memorabilis axes"
            },
            {
                "verse": "Implevit rutili solis utramque domum:"
            },
            {
                "verse": "Censuram gravitate novam, compescere lites"
            },
            {
                "verse": "Lancibus aequatis et trutinare libram;"
            },
            {
                "verse": "Omnia metiri recta ratione modoque"
            },
            {
                "verse": "Consilio, affectu, religione, fide."
            },
            {
                "verse": "Qualiter haec populos tractat dulcedine torvos"
            },
            {
                "verse": "Cogit et hos levi subdere colla iugo."
            },
            {
                "verse": "Mulla, tuum decus hoc, decus hoc, Navageria proles,"
            },
            {
                "verse": "Suggerit aligero grata trophaea Iovi."
            },
            {
                "verse": "Felices quibus est concessum sidere fausto"
            },
            {
                "verse": "Munera tot patriae ferre beata suae."
            }
        ],
        [
            {
                "verse": "Astra subire paras claro molimine, Mulla;"
            },
            {
                "verse": "Perpetuo vivent quae, Navagere, geris."
            }
        ],
        [
            {
                "verse": "Navibus exercet Navagerius inclita censor"
            },
            {
                "verse": "Gesta; rigent si quae, mollia Mulla facit."
            }
        ],
        [
            {
                "verse": "Littera, barbarico fundata palatia saxo,"
            },
            {
                "verse": "Ibis ad augusti tecta superba ducis,"
            },
            {
                "verse": "Qui tenet immensas largae ditionis habenas,"
            },
            {
                "verse": "Exsuperat cuius nomen utrumque polum;"
            },
            {
                "verse": "Cuius inextinctum crescit decus, undique nostris"
            },
            {
                "verse": "Aurea temporibus quo duce saecla vigent;"
            },
            {
                "verse": "Quo nihil in toto vivit clementius orbe,"
            },
            {
                "verse": "Imperium profert iustitiamque colit."
            },
            {
                "verse": "Plurima Synnadicis quoniam decorata columnis"
            },
            {
                "verse": "Invenies, Phrygiis plura referta notis,"
            },
            {
                "verse": "Accipe pauca, sacros ne perdas forte penates,"
            },
            {
                "verse": "Te Latii fallant limina neve Iovis:"
            },
            {
                "verse": "Ingrederis dominam nitidae regionis, onustam"
            },
            {
                "verse": "Fascibus, imperiis, nobilitate viris;"
            },
            {
                "verse": "Reginam intrabis terraque marique potentem,"
            },
            {
                "verse": "Classibus extensam militiaque gravem."
            },
            {
                "verse": "Hinc loca praeteriens remorantia, mercibus orbem,"
            },
            {
                "verse": "Innumeris dices huc coiisse bonis."
            },
            {
                "verse": "Tota Tyros dibaphas vestes huc nobilis affert,"
            },
            {
                "verse": "Sidon Agenorei vellera tincta gregis;"
            },
            {
                "verse": "Balsama dives Arabs Panchaica mittit, Eoas"
            },
            {
                "verse": "Huc plaga Mygdonii contulit orbis apes."
            },
            {
                "verse": "Quidquid fundit Hiber, flavas Harimaspus harenas"
            },
            {
                "verse": "Huc vehit, Illyrici dives et ora soli."
            },
            {
                "verse": "Quaere ubi conspicuos intraveris advena campos,"
            },
            {
                "verse": "Unde togatorum, principis unde domus."
            },
            {
                "verse": "Tunc fora monstrabunt ferventia litibus, auctas"
            },
            {
                "verse": "In melius leges patriciumque decus."
            },
            {
                "verse": "Tunc tibi sidereis certantia templa colossis"
            },
            {
                "verse": "Occurrent, Libycis nobiliora tholis."
            },
            {
                "verse": "Undique regifico lucescent atria luxu"
            },
            {
                "verse": "Splendida, cum domibus tunc tibi vitra suis."
            },
            {
                "verse": "Haec tibi miranti dextraque in parte trahenti"
            },
            {
                "verse": "Lumina, tam nitidos laeta videre locos,"
            },
            {
                "verse": "Aurea magnanimi succrescet imago leonis,"
            },
            {
                "verse": "Imperium princeps quo duce noster habet."
            },
            {
                "verse": "Hic domus, aetherio penetralia digna Tonante,"
            },
            {
                "verse": "Haec erit optatae meta tenenda rotae."
            },
            {
                "verse": "Arte gradus Libyco structos de marmore clara"
            },
            {
                "verse": "Ascendas, superos ut subitura polos."
            },
            {
                "verse": "Neve reformida tanges cum limina, si te"
            },
            {
                "verse": "Obruat illustris fama corusca viri:"
            },
            {
                "verse": "Non erit id fulmen, populos non fulmine terret"
            },
            {
                "verse": "Ille suos, placida sed pietate fovet."
            },
            {
                "verse": "Haud gravat invita renuentia colla catena,"
            },
            {
                "verse": "Libera sed socia compede regna tenet."
            },
            {
                "verse": "Non erit id nitidus fulgor praedivitis aulae,"
            },
            {
                "verse": "Non tantum flavi lumina chrysolithi,"
            },
            {
                "verse": "Quam decus et dignum tam claro caesare lumen,"
            },
            {
                "verse": "Conspicui mores tergeminumque sophos;"
            },
            {
                "verse": "Quam facies, veluti rutilanti Phosphorus igne"
            },
            {
                "verse": "Irradiat Latium qua Venetumque solum;"
            },
            {
                "verse": "Qua fert Hesperii confinia clarus Hiberi,"
            },
            {
                "verse": "Ultima Gangetici qua ferit arva poli;"
            },
            {
                "verse": "Parrhasiam glaciale solum qua conspicit Arcton,"
            },
            {
                "verse": "Seu Nasamoniacae rura perusta plagae."
            },
            {
                "verse": "Te petet: \"Unde venis? Quid portas, littera? Cui tu"
            },
            {
                "verse": "Talia, succiduo poplite? Quaeso, refer.\""
            },
            {
                "verse": "\"Edite principibus princeps venerande, salutem"
            },
            {
                "verse": "Domnicus Hesperio mittit ab orbe tibi."
            },
            {
                "verse": "Quem mala ter denos menses variosque labores"
            },
            {
                "verse": "Spes bona sollicito cogit amore pati."
            },
            {
                "verse": "Ne mirere potens versat si numine diva"
            },
            {
                "verse": "Quemque: coronatis undique regnat equis."
            },
            {
                "verse": "Haec facit agricolas, exhaustos vomere duro"
            },
            {
                "verse": "Ilia, duritiem non meminisse gravem."
            },
            {
                "verse": "Suggerit haec vires sulcantibus aequora nautis"
            },
            {
                "verse": "Persica, raucisonum dum ferit astra fretum."
            },
            {
                "verse": "Hac duce Neritius tandem penetravit Ulixes"
            },
            {
                "verse": "Fessus ad optatae limina casta domus."
            },
            {
                "verse": "Hac duce Dardanius superatis fluctibus heros"
            },
            {
                "verse": "Obtigit Ausoniae vota petita suae."
            },
            {
                "verse": "Mi quoque se comitem praestat Patientia, tantum"
            },
            {
                "verse": "Perpetuo faveat annumeranda bono."
            },
            {
                "verse": "Usque tamen finem, finem patientia cuius"
            },
            {
                "verse": "Attigerit, meritis praemia digna feret."
            },
            {
                "verse": "Haec gravis et tetricis primum se nubibus offert,"
            },
            {
                "verse": "Aspera, terribilis, tristis, amara, ferox."
            },
            {
                "verse": "Sed quoniam domitrix rerum, Patientia, vincis"
            },
            {
                "verse": "Omnia: dura licet, tu mihi laeta veni."
            },
            {
                "verse": "Te volo, tu nostris amplexibus utere, virgo"
            },
            {
                "verse": "Candida, terrificis dulce levamen aquis."
            },
            {
                "verse": "Finis habet palmam, finem patientia cuius"
            },
            {
                "verse": "Attigerit, meritis praemia digna feret."
            },
            {
                "verse": "Molis inauditae, nulli tolerabile pondus,"
            },
            {
                "verse": "Ut potui, longo tempore nempe tuli."
            },
            {
                "verse": "Spe iuvat accensum constanti pectore semper"
            },
            {
                "verse": "Indomitum sed enim sustinuisse iugum."
            },
            {
                "verse": "Postquam scire datur pietatem, vivere laetor,"
            },
            {
                "verse": "Laetor, inest pietas principe clara pio."
            },
            {
                "verse": "Fine coronatur, finem patientia cuius"
            },
            {
                "verse": "Attigerit, meritis praemia digna feret."
            },
            {
                "verse": "Si facit extremo patientia fine beatum"
            },
            {
                "verse": "Sola virum, fateor, stat mihi cuncta pati."
            },
            {
                "verse": "Virere dum dabitur, dum me mea conteget urna,"
            },
            {
                "verse": "Perficiet Lachesis dum mea pensa gravis:"
            },
            {
                "verse": "Hoc onus, hoc vario patiar discrimine pondus,"
            },
            {
                "verse": "Hac grave suscipiam conditione iugum."
            },
            {
                "verse": "Fine triumphus adest, finem patientia cuius"
            },
            {
                "verse": "Attigerit, meritis praemia digna feret."
            },
            {
                "verse": "Qui mala continuis tolerando laboribus explet,"
            },
            {
                "verse": "Ille laboriferum fortius ardet iter."
            },
            {
                "verse": "Qui patietur, aget iucundae tempora lucis,"
            },
            {
                "verse": "Post modo composito tempore laetus erit."
            },
            {
                "verse": "Evehat optatas tandem patientia sedes"
            },
            {
                "verse": "Me mea sidereo constituatque polo."
            },
            {
                "verse": "Finis habet totum, finem patientia cuius"
            },
            {
                "verse": "Iam tetigit, meritis praemia digna feret."
            },
            {
                "verse": "Iam ferat, o Veneti celeberrima cura leonis,"
            },
            {
                "verse": "O decus excelsi spesque salusque throni."
            },
            {
                "verse": "Sic tua barbaricis revirescant arva trophaeis,"
            },
            {
                "verse": "Saepius Ausoniam sic tua signa regant."
            },
            {
                "verse": "Sic veneranda patrum concordi pace tuorum"
            },
            {
                "verse": "Semper in immensas gloria crescat opes."
            },
            {
                "verse": "Iam ferat, aetheriam superes sic tardior aulam"
            },
            {
                "verse": "Imperites populis longius atque tuis."
            },
            {
                "verse": "Sic generosa tuum volitent vexilla per orbem,"
            },
            {
                "verse": "Obtineant summum perpetuumque decus."
            },
            {
                "verse": "Sic tibi quae velles veniant, generosa propago;"
            },
            {
                "verse": "Sic tua sidereis fama triumphet equis."
            },
            {
                "verse": "Finis adest, finem spectato, fine precamur:"
            },
            {
                "verse": "Eveniat miseris saepe petita salus."
            }
        ],
        [
            {
                "verse": "Herculis sudor, decus et perenne"
            },
            {
                "verse": "Nomen extensum volitat per aevum;"
            },
            {
                "verse": "Herculis curru volitabit alto"
            },
            {
                "verse": "Fama superstes."
            },
            {
                "verse": "Quod novercali stimulatur oestro,"
            },
            {
                "verse": "Nubium pressit genus et furentes"
            },
            {
                "verse": "Cerberi crines quatientis auras"
            },
            {
                "verse": "Ore trifauci."
            },
            {
                "verse": "Virgines arvis Scythicis morantes,"
            },
            {
                "verse": "Quod ferum victor domuit leonem,"
            },
            {
                "verse": "Nescio quot nam rapuit quod olim"
            },
            {
                "verse": "Terga ferarum."
            },
            {
                "verse": "Magnus extensum meruit triumphum,"
            },
            {
                "verse": "Nobilem palmam, titulos superbos,"
            },
            {
                "verse": "Reddidit nautis mare quod quietum"
            },
            {
                "verse": "Littore ab omni."
            },
            {
                "verse": "Lucidum Livi celebrat volumen,"
            },
            {
                "verse": "Axibus miscent superis poetae"
            },
            {
                "verse": "Mucios, Paulos, Decios, Camillos"
            },
            {
                "verse": "Corneliosque."
            },
            {
                "verse": "Hi nisi dextras posuere flammis,"
            },
            {
                "verse": "Sortibus vitas, patriae levamen,"
            },
            {
                "verse": "Quid nisi largis opibus bearunt"
            },
            {
                "verse": "Martia regna."
            },
            {
                "verse": "Dignius nomen, gravior magister"
            },
            {
                "verse": "Nescio quid iam venit ecce maius;"
            },
            {
                "verse": "Sit tua, felix, tamen hoc relatum"
            },
            {
                "verse": "Pace, vetustas."
            },
            {
                "verse": "Verberat iam iam refluos marinae"
            },
            {
                "verse": "Tethyos fontes Syriosque campos;"
            },
            {
                "verse": "Hic ad Eoos penetrat recessus"
            },
            {
                "verse": "Auspice fama."
            },
            {
                "verse": "Num taces, Clio veneranda? Plectrum,"
            },
            {
                "verse": "Quo duces claros canis aut triumphos,"
            },
            {
                "verse": "Quo sonas hymnos sophos et deorum,"
            },
            {
                "verse": "Diva resume."
            },
            {
                "verse": "Domnicum pulchris titulis nitentem,"
            },
            {
                "verse": "Prole sublatum, meritis perennem,"
            },
            {
                "verse": "Effer, erectas recines ad aures"
            },
            {
                "verse": "Dulcius Orpheo."
            },
            {
                "verse": "Ille ter denos renovantis orbes"
            },
            {
                "verse": "Pertulit lunae, mala, tot labores,"
            },
            {
                "verse": "Tot graves soles dubiasque noctes"
            },
            {
                "verse": "Aequore torvo."
            },
            {
                "verse": "Ille Scyllaeos totiens leones"
            },
            {
                "verse": "Et sues iunctis canibus minaces,"
            },
            {
                "verse": "Mille terrentes domuit figuras"
            },
            {
                "verse": "Ille ferarum."
            },
            {
                "verse": "Ille piratas relegavit omnes,"
            },
            {
                "verse": "Mercibus fervet mare sublevatis,"
            },
            {
                "verse": "Somnium fessus leve nauta carpit"
            },
            {
                "verse": "Undique tutus."
            },
            {
                "verse": "Dum studet tantis patribus placere,"
            },
            {
                "verse": "Num bonus ductor renuit coruscis"
            },
            {
                "verse": "Et manus ambas caput et verendum"
            },
            {
                "verse": "Subdere flammis?"
            },
            {
                "verse": "Hostium classi religatus uncis"
            },
            {
                "verse": "Dentibus, quamquam sua iam triremis"
            },
            {
                "verse": "Arserat, voti nisi compos olim,"
            },
            {
                "verse": "Nescit abire."
            },
            {
                "verse": "Adde quod patrum venerandus ordo"
            },
            {
                "verse": "Credidit tantum tibi, fortis, heros,"
            },
            {
                "verse": "Ut parum curet fabricare classem,"
            },
            {
                "verse": "Te duce fidens."
            },
            {
                "verse": "Ingruit quamquam gravius periclum,"
            },
            {
                "verse": "Solus infestis resides procellis,"
            },
            {
                "verse": "Tu famem Pisis relevas molestam,"
            },
            {
                "verse": "Hoste seratis."
            },
            {
                "verse": "Quid facis tandem? Venetos reformas"
            },
            {
                "verse": "Latius fines, patriae trecentas"
            },
            {
                "verse": "Exigis vitas, tolerando vincis"
            },
            {
                "verse": "Mille triumphos."
            }
        ],
        [
            {
                "verse": "Alma salus patriae, meritis habitura triumphos,"
            },
            {
                "verse": "Vive Manlipetrae lucida gemma domus!"
            },
            {
                "verse": "Fama per aetherios volitat memorabilis axes"
            },
            {
                "verse": "Enumerans meriti, Domnice, facta tui."
            },
            {
                "verse": "Qualiter Hesperii servaveris aequoris oras"
            },
            {
                "verse": "Conspicua Venetae non sine laude togae."
            },
            {
                "verse": "Qualiter imperium praecelsi nominis auges"
            },
            {
                "verse": "Non ope mille ratum tot numeroque virum:"
            },
            {
                "verse": "Pectore belligero, sapienti corde, benignis"
            },
            {
                "verse": "Moribus, eximia sed gravitate, fide."
            },
            {
                "verse": "Audiit haec Veneti postquam reverenda senatus"
            },
            {
                "verse": "Curia, teque tuas vexit ad astra rates."
            },
            {
                "verse": "Per freta longa simul celeri vectarier alvo"
            },
            {
                "verse": "Iussit et Eois te superesse locis."
            },
            {
                "verse": "Quo tibi summa cadat tantarum praebita rerum"
            },
            {
                "verse": "Et domites meritis orbis utrumque polum."
            },
            {
                "verse": "Quo melius generosa tui stent signa decoris"
            },
            {
                "verse": "Augeat et titulos quo tibi fama novos."
            },
            {
                "verse": "Suscipe, nam pulchrum est nitidis extendere factis"
            },
            {
                "verse": "Nomen ad Eoas Hesperiasque plagas."
            }
        ],
        [
            {
                "verse": "Classibus immodicis Veneti cur saepe senatus"
            },
            {
                "verse": "Iussa tot Eoos composuere locos;"
            },
            {
                "verse": "Cur iuvat Hesperios modo, tanta negotia, fines"
            },
            {
                "verse": "Exigua nimium sustinuisse trabe?"
            },
            {
                "verse": "Scire velit forsan celebris memoranda leonis"
            },
            {
                "verse": "Fama peregrinas cunctaque regna plagas:"
            },
            {
                "verse": "Qua fluit Indus aquis, Ganges, qua Bosphorus alget"
            },
            {
                "verse": "Thracius, Herculeae qua tetigere rotae."
            },
            {
                "verse": "Gloria quod Venetum felix non marmore constat"
            },
            {
                "verse": "Aerisono, gravidae non in honore manus:"
            },
            {
                "verse": "Sed gravitate virum tantorum, Domnice, quantus"
            },
            {
                "verse": "Ipse nites, celso celsior Hannibale."
            }
        ],
        [
            {
                "verse": "Mirabar quid maestus eras, Gradive; rubentes"
            },
            {
                "verse": "Abstulerat cristas quae tibi causa, pater;"
            },
            {
                "verse": "Dextra Pelethroniam cur exarmaverit hastam,"
            },
            {
                "verse": "Quae tibi Lemniacas fregerat ira rotas."
            },
            {
                "verse": "Sanguinea Bellona manu discussa Medusam,"
            },
            {
                "verse": "Cur tua luctifico fleverat ore soror."
            },
            {
                "verse": "Anxia Dalmatiae trepidarint corda fidelis,"
            },
            {
                "verse": "Unde tot heu gelidi signa pavoris erant."
            },
            {
                "verse": "Publica sollicitus peragebat vota senatus,"
            },
            {
                "verse": "Mirabar veneta cur erat urbe metus."
            },
            {
                "verse": "Undique Marcicolas mirabar fervere Pisas"
            },
            {
                "verse": "Urere et in sacris thurea dona focis:"
            },
            {
                "verse": "Aeger in occiduis medicamina Domnicus oris"
            },
            {
                "verse": "Quaerit, Apollineas sustinet ecce manus."
            },
            {
                "verse": "Fortibus assuetus semper provisor in armis -"
            },
            {
                "verse": "Proh scelus! - intensis febribus ecce iacet."
            },
            {
                "verse": "Ecce iacet veneranda tui, Mars, gloria belli,"
            },
            {
                "verse": "Unica Palladii numinis aura silet."
            },
            {
                "verse": "En favor Illyriae mutat regionis honorus,"
            },
            {
                "verse": "Dalmata quo felix, quo duce tutus erat."
            },
            {
                "verse": "Imminet en gravis Veneto iactura leoni,"
            },
            {
                "verse": "Infirma est Venetae vita salusque togae."
            },
            {
                "verse": "Nobilis ille tui servator, Pisa, favoris"
            },
            {
                "verse": "In dubio vitae membra gravata fovet."
            },
            {
                "verse": "Unda maris quem non, non mille pericula terrae"
            },
            {
                "verse": "Prostrarint quondam: febris acerba domat."
            },
            {
                "verse": "Saeviat usque licet, nullo tamen eximet aevo"
            },
            {
                "verse": "Praemia perpetuo nobilitata bono."
            },
            {
                "verse": "Quis gravior fuerat morbus Tirynthius olim,"
            },
            {
                "verse": "Quo super Oetaeos arserat usque rogos:"
            },
            {
                "verse": "Obtinuere tamen divae praeconia laudis"
            },
            {
                "verse": "Inclita stelligeri regna subire poli."
            },
            {
                "verse": "Multiplici liceat cecidisset vulnere Caesar"
            },
            {
                "verse": "Et grave sacratum corpus haberet onus:"
            },
            {
                "verse": "Fama tamen volitat, felicia Caesaris acta"
            },
            {
                "verse": "Dicentur donec maximus orbis erit."
            },
            {
                "verse": "Domnice, pennigeri felix tutela leonis,"
            },
            {
                "verse": "Nil vereare mori: quid tibi febris aget?"
            },
            {
                "verse": "Maior eris rumpent postquam tibi stamina Parcae,"
            },
            {
                "verse": "Iniciet nigras cum Libitina manus."
            },
            {
                "verse": "Fortibus atra viris non est obnoxia Clotho,"
            },
            {
                "verse": "Nil longinqua dies invidiaque minus."
            },
            {
                "verse": "Si quid inexpertum committere, si quid inausum"
            },
            {
                "verse": "Vellet at in nostrum mors violenta decus:"
            },
            {
                "verse": "Improba non illi quicquam nocuisset amaris"
            },
            {
                "verse": "Morsibus, at patriae damna suisque feret."
            },
            {
                "verse": "Damna feret nostro sed qualia quantaque fratri,"
            },
            {
                "verse": "Perpetuo servus qui cupit esse suus,"
            },
            {
                "verse": "Munere cuius habet vitam placidumque levamen"
            },
            {
                "verse": "Et quicquid larga de pietate fluit."
            },
            {
                "verse": "Di, quibus est cordi pietas, quorum insidet aure"
            },
            {
                "verse": "Excelsum Veneti nominis imperium:"
            },
            {
                "verse": "Instituam Libycis solemnia templa columnis"
            },
            {
                "verse": "Et cadet ad vestros victima grata focos:"
            },
            {
                "verse": "Hunc servate, precor, patriasque remittite ad oras"
            },
            {
                "verse": "Incolumem, patribus excipiendus eat;"
            },
            {
                "verse": "Hunc servate, precor: patriam servabitis, orbis"
            },
            {
                "verse": "Applaudet, frater sic mihi salvus erit."
            }
        ],
        [
            {
                "verse": "Curia sancta virum bis quinque, tremenda potestas,"
            },
            {
                "verse": "Cuius in arbitrio stat dicionis apex,"
            },
            {
                "verse": "Illud et imperium Venetorum nobile patrum,"
            },
            {
                "verse": "Quo nihil in toto clarius orbe viget,"
            },
            {
                "verse": "Quod super Hesperios fines protenditur et quod"
            },
            {
                "verse": "Iam super Eoos fert sua signa polos:"
            },
            {
                "verse": "Di tibi barbaricos, ut consuevere, triumphos"
            },
            {
                "verse": "Dent, precor, et celsum tollere in astra caput;"
            },
            {
                "verse": "Dent tibi victrices volitare per aequora puppes"
            },
            {
                "verse": "Terrarum et titulis subdere regna tuis;"
            },
            {
                "verse": "Di tibi Romuleas praestent superare secures"
            },
            {
                "verse": "Fascibus aetherios et penetrare polos."
            },
            {
                "verse": "Longa tuis superi concedant saecula rebus,"
            },
            {
                "verse": "Sit tua perpetuo fama decore nitens."
            },
            {
                "verse": "Quandoquidem nostris tanta est conatibus impar"
            },
            {
                "verse": "Gratia, mortali non referenda sono;"
            },
            {
                "verse": "Quandoquidem gerimus non sufficientia vento"
            },
            {
                "verse": "Carbasa, tam tumidis quando gravamur aquis:"
            },
            {
                "verse": "Auspice te tali, provisor Dandulus urbem"
            },
            {
                "verse": "Missus in hanc nostram tot bene facta gerit."
            },
            {
                "verse": "Auspice te felix ridet Fortuna benigne"
            },
            {
                "verse": "Aspalato, fuerat cuius acerba modo."
            },
            {
                "verse": "Moenia semirutis pendebant turribus, ecce"
            },
            {
                "verse": "Quae modo consurgunt tempore structa brevi."
            },
            {
                "verse": "Credendum est Phoebum nec non Amphiona muros"
            },
            {
                "verse": "Argutae ad numeros aedificasse lyrae,"
            },
            {
                "verse": "Suspicimus si nos miro properamine molem,"
            },
            {
                "verse": "Surgere inauditae nobilitatis opus;"
            },
            {
                "verse": "Suspicimus si nos annorum mille laborem"
            },
            {
                "verse": "Sumptibus et modicis crescere forte brevi."
            },
            {
                "verse": "Quem non tempus edax, tormenta nec hostica laedent,"
            },
            {
                "verse": "Nec poterint falsi vertere ad ima doli."
            },
            {
                "verse": "In somnis magico seu quis cantamine talem"
            },
            {
                "verse": "Cerneret, erectus cernitur iste labor."
            },
            {
                "verse": "Nil mirum: veteres quod constituere canoris"
            },
            {
                "verse": "Fidibus, ecce facit, Dandule, lingua tibi;"
            },
            {
                "verse": "Dulcedo et populus facit hoc tibi deditus iste,"
            },
            {
                "verse": "Hoc faciunt mores ingeniumque tibi."
            },
            {
                "verse": "Quo loca tam tetricae regionis dura gubernas,"
            },
            {
                "verse": "Gentis inhumanae quo fera corda domas."
            },
            {
                "verse": "Maxima continuae facit hoc vigilantia curae,"
            },
            {
                "verse": "Hoc labor, anxietas, sollicitudo facit."
            },
            {
                "verse": "Qua struis haud aliter nostri fundamina muri"
            },
            {
                "verse": "Perpetuo quam si sint habitanda tibi."
            },
            {
                "verse": "Quisque salute sua iam desperaverat: ecce"
            },
            {
                "verse": "Vivimus amoto tam procul urbe metu."
            },
            {
                "verse": "Otia Danduleo blandissima munere pacis"
            },
            {
                "verse": "Arbore sub patula carpimus ecce bonae."
            },
            {
                "verse": "Nusquam Turcus adest pictos nec cernimus hostes,"
            },
            {
                "verse": "Quis satis est proprias si tuerentur opes."
            },
            {
                "verse": "Pignora diripimus quorum patriosque penates,"
            },
            {
                "verse": "Quosque timebamus, saepe timore pavent."
            },
            {
                "verse": "Ecce perhorrescunt confinia nostra latrones,"
            },
            {
                "verse": "Sollicita capti sedulitate modo."
            },
            {
                "verse": "Hac regione locus nocuis fuit: ecce tremiscit"
            },
            {
                "verse": "Mens mala, criminibus noxia poena datur."
            },
            {
                "verse": "Vir probus et si quis fuerit virtutis amator"
            },
            {
                "verse": "In pretio nusquam nobiliore manet."
            },
            {
                "verse": "Laudibus aetheriis prudens vir ponitur astris,"
            },
            {
                "verse": "Quibus in propria conditione manet."
            },
            {
                "verse": "Dandulus aequata sustentat pondera lance,"
            },
            {
                "verse": "Hic cui plus iusta, parte rependit onus."
            },
            {
                "verse": "Omnia clementia, summa gravitate magistra,"
            },
            {
                "verse": "Qui ratione, fide consilioque facit."
            },
            {
                "verse": "Lucida frons et quae possent hilarare tenebras"
            },
            {
                "verse": "Lumina nil nigrum nos meminisse sinunt."
            },
            {
                "verse": "Omnia magnifico facit hic clarescere vultu,"
            },
            {
                "verse": "Omnibus arridens, omnia laeta facit."
            },
            {
                "verse": "Fata vices versant: non semper nubila caelum"
            },
            {
                "verse": "Obducunt, iugibus non ruit imber aquis;"
            },
            {
                "verse": "Horrida non semper furiantibus aequora ventis"
            },
            {
                "verse": "Spumescunt, uno non furit unda modo."
            },
            {
                "verse": "Sic miseris non est fortunae numen acerbum"
            },
            {
                "verse": "Semper, at obruerat quo magis, ecce favet."
            },
            {
                "verse": "Post pluvias nitidi spectanda est gratia solis"
            },
            {
                "verse": "Et solet a maesto laeta venire dies."
            },
            {
                "verse": "Ecce fovet nostras fortuna benignior oras,"
            },
            {
                "verse": "Laeta Salonaeum possidet hora solum."
            },
            {
                "verse": "Carior est quando res frumentarias nobis"
            },
            {
                "verse": "Dandulus accepit. Vix bene navis adest,"
            },
            {
                "verse": "Exsultant sine fine senes puerique puellae,"
            },
            {
                "verse": "Congeminant faciles ad sua vota deos:"
            },
            {
                "verse": "\"Dii te felicem praestent, felicia nobis"
            },
            {
                "verse": "Saecula multiplici qui facis officio."
            },
            {
                "verse": "Di faciant, patrias postquam remeabis ad oras"
            },
            {
                "verse": "Et perages quae tu gesseris ante ducem,"
            },
            {
                "verse": "Dandule, sublimis surgat tibi tota senatus"
            },
            {
                "verse": "Curia et excelsi principis altus honos."
            },
            {
                "verse": "Collaudent generosa tuae gestamina famae,"
            },
            {
                "verse": "Hinc referant meritis praemia digna tuis.\""
            },
            {
                "verse": "Quid bona tot tandem, felix o curia, narrem,"
            },
            {
                "verse": "Hunc populum vinxit Dandulus iste quibus."
            },
            {
                "verse": "Disiecerat quanta sed cum pietate penates"
            },
            {
                "verse": "Et nonnullorum, lignea tecta, domos"
            },
            {
                "verse": "(Publica privatis praeponens commoda damnis,"
            },
            {
                "verse": "Ut faciunt hi quos durius urget onus)."
            },
            {
                "verse": "Ordine dehinc alias recto construxerat aedes,"
            },
            {
                "verse": "Pro quibus ecce lares et nova tecta dedit."
            },
            {
                "verse": "En tabulata nitent, miseris solacia rebus,"
            },
            {
                "verse": "Candidae perspicua stant regione casae."
            },
            {
                "verse": "Est locus Adriaca nulli penetrabilis ora,"
            },
            {
                "verse": "Arduus excelsis undique culminibus;"
            },
            {
                "verse": "Terribilis, longo porrectus in aera dorso,"
            },
            {
                "verse": "Horrifer aeterna stat nive cuius apex."
            },
            {
                "verse": "Unica Dalmatiae spes et tutela salutis,"
            },
            {
                "verse": "In primis nostrae pacis amoena quies."
            },
            {
                "verse": "Separat hinc nostras montanis collibus oras,"
            },
            {
                "verse": "Inde tenet Turca cum regione solum."
            },
            {
                "verse": "Est ubi continuis exercita corpora bellis"
            },
            {
                "verse": "Mos dare seu celeres exagitare feras."
            },
            {
                "verse": "Stramineis habitare casis et vivere rapto"
            },
            {
                "verse": "Alpe sub aeria gens truculenta solet."
            },
            {
                "verse": "Gens assueta diu nulli parere, leonis"
            },
            {
                "verse": "Ante pedes tandem concidit illa boni."
            },
            {
                "verse": "Politiam veteres quondam dixere parentes,"
            },
            {
                "verse": "Haec fuit externum nescia ferre iugum."
            },
            {
                "verse": "Venerat hos inter colles saevissima quaedam"
            },
            {
                "verse": "Seditio, nobis heu nocitura tamen."
            },
            {
                "verse": "Nam timor omnis erat, ne dum discordibus armis"
            },
            {
                "verse": "Bella gerunt, hos in barbara turba ruat."
            },
            {
                "verse": "Sic nostra ex horum pendebat vita ruina"
            },
            {
                "verse": "Forsan et Illyrici littoris omne solum."
            },
            {
                "verse": "Dandulus hanc dulci lenivit voce, quietam"
            },
            {
                "verse": "Restituit Veneta sub dicione plagam."
            },
            {
                "verse": "Evaluit populos e duro robore natos"
            },
            {
                "verse": "Dandulus alloquio conciliare suo."
            },
            {
                "verse": "Horum discordes gravitate coercuit iras,"
            },
            {
                "verse": "Ardebat quae iam flamma, sepulta iacet."
            },
            {
                "verse": "Res mira, o nullos aetas moritura per annos,"
            },
            {
                "verse": "Praemia posteritas fac precor ista legat."
            },
            {
                "verse": "Saxea magnificus lapidosi culmina montis"
            },
            {
                "verse": "Dandulus ecce regit, corda ferina domans."
            },
            {
                "verse": "Mittere deberes, celeberrima curia, tales"
            },
            {
                "verse": "Saepe duces nostris urbibus immo patres."
            },
            {
                "verse": "Nam sumus in misera positi quam sorte, videtis,"
            },
            {
                "verse": "Mergitur et quanto nostra carina salo."
            },
            {
                "verse": "Firma satis fuerat quondam Pagaseia puppis:"
            },
            {
                "verse": "Fracta sub aequoreis haec tamen isset aquis,"
            },
            {
                "verse": "Ordine clavigeri si non prudentia Tiphis"
            },
            {
                "verse": "Vela daret, tumidis exsinuanda notis."
            },
            {
                "verse": "Dic ubi Thessalici non exeat gloria currus,"
            },
            {
                "verse": "Gloria Dardania sanguinolenta nece:"
            },
            {
                "verse": "Automedonteis nisi concitaretur habenis,"
            },
            {
                "verse": "Illius forsan mentio nulla foret."
            },
            {
                "verse": "Nos quoque qui liceat non sumus in ordine tales,"
            },
            {
                "verse": "Grandibus ut parvas aequiperemus opes:"
            },
            {
                "verse": "Quid sine conspicuo faceremus munere tanti"
            },
            {
                "verse": "Rectoris, tanto quid foret absque duce?"
            },
            {
                "verse": "Oppida, regna, plagae, cunctarum culmina rerum"
            },
            {
                "verse": "Scitis ut attendunt a sapiente regi."
            },
            {
                "verse": "Hoc tibi longa dedit summi experientia regni,"
            },
            {
                "verse": "O decus, o Venetae firma columna togae."
            },
            {
                "verse": "Quare age, consensu mundi, quo sceptra gubernas"
            },
            {
                "verse": "Et facis addictam Solis utramque domum,"
            },
            {
                "verse": "Quo socias sacrum diadema binominis Istri,"
            },
            {
                "verse": "Quo ducis ignoti Persica Bactra reges:"
            },
            {
                "verse": "Effice, supplicibus palmis, procumbimus, oro,"
            },
            {
                "verse": "Effice quam potis est, gens Spalatina rogat,"
            },
            {
                "verse": "Ne bonus a nostra discedat Dandulus urbe"
            },
            {
                "verse": "Tam cito, si populi quae tibi cura tui est."
            },
            {
                "verse": "Sin autem nequeas, ipsum ad maiora reservans,"
            },
            {
                "verse": "Di faciant patriae magna daturus eat."
            },
            {
                "verse": "Felix, o nimium felix, cui sorte sub umbra"
            },
            {
                "verse": "Contigerit tanti vivere posse viri!"
            },
            {
                "verse": "Quem Spalatum, donec stabunt monumenta Salonae"
            },
            {
                "verse": "Clara Dioclitiae, tollet ad astra vetus."
            },
            {
                "verse": "Donec honorati stabunt vestigia muri,"
            },
            {
                "verse": "Nulla dies, nullus quem reticescet honos."
            }
        ],
        [
            {
                "verse": "Dandulus iste quis est? Veneti generosa senatus"
            },
            {
                "verse": "Curia quem iactat. Dandulus iste quis est?"
            },
            {
                "verse": "Dandulus iste quis est? Clarum Chorvatia cuius"
            },
            {
                "verse": "Nomen ad astra vehit. Dandulus iste quis est?"
            },
            {
                "verse": "Dandulus iste quis est? Praestanter vivida virtus"
            },
            {
                "verse": "Quem superis miscet. Dandulus iste quis est?"
            },
            {
                "verse": "Dandulus iste quis est? Splendet clementia cuius,"
            },
            {
                "verse": "Fulget ubique decus. Dandulus iste quis est?"
            },
            {
                "verse": "Dandulus iste quis est? Sceleratis poena, bonorum"
            },
            {
                "verse": "Perpetuus fautor. Dandulus iste quis est?"
            },
            {
                "verse": "Dandulus iste quis est? Speculas qui vertice montis"
            },
            {
                "verse": "Imposuit celsas. Dandulus iste quis est?"
            },
            {
                "verse": "Dandulus iste quis est? Sanas componere rixas"
            },
            {
                "verse": "Qui didicit solus. Dandulus iste quis est?"
            },
            {
                "verse": "Dandulus iste quis est? Quo protegente nec hostem"
            },
            {
                "verse": "Spalaetum vidit. Dandulus iste quis est?"
            },
            {
                "verse": "Dandulus iste quis est? Bis senis mensibus amplum"
            },
            {
                "verse": "Struxit opus qui tam. Dandulus iste quis est?"
            },
            {
                "verse": "Dandulus iste quis est? Pulchram qui subdidit alto"
            },
            {
                "verse": "Planitiem muro. Dandulus iste quis est?"
            },
            {
                "verse": "Dandulus iste quis est? Miseris solamen, egenis"
            },
            {
                "verse": "Qui nova tecta dedit. Dandulus iste quis est?"
            },
            {
                "verse": "Dandulus iste quis est? Numerosae dulcia genti"
            },
            {
                "verse": "Qui dare festa iubet. Dandulus iste quis est?"
            },
            {
                "verse": "Dandulus iste quis est? Duro qui tempore nobis"
            },
            {
                "verse": "Iussit abire famem. Dandulus iste quis est?"
            },
            {
                "verse": "Dandulus iste quis est? Quo nos hic vivimus omnes."
            },
            {
                "verse": "Quisquis is est, vivat Dandulus iste precor."
            }
        ],
        [
            {
                "verse": "Parcite caelestes, non solum curia divos"
            },
            {
                "verse": "Vestra tenet: Veneta sunt et in urbe dei."
            },
            {
                "verse": "Credimus ex divis Venetum constare senatum,"
            },
            {
                "verse": "Credibile est Venetum numen habere decus."
            },
            {
                "verse": "Iustitiam si quaeris, habet; pietate meretur"
            },
            {
                "verse": "A dominis mundi principibusque coli."
            },
            {
                "verse": "Nobilis excedit dominae fastigia Romae,"
            },
            {
                "verse": "Adiciens titulis regna beata novis."
            },
            {
                "verse": "Iam Rhodanum vincit, Gangem superabit et Indum;"
            },
            {
                "verse": "Iam Scythicus Tanais sub sua iura fluet."
            },
            {
                "verse": "Credere quis posset tam magni cura senatus"
            },
            {
                "verse": "Quod sumus, o nullo tempore notus amor."
            },
            {
                "verse": "Cura sumus quarum subter molimina rerum,"
            },
            {
                "verse": "Nostra vident Veneti commoda cuncta patres."
            },
            {
                "verse": "Gaudeat o felix Spalatum Spalatinaque turba:"
            },
            {
                "verse": "Caesaribus nostris maxima cura sumus."
            },
            {
                "verse": "Plurima quid dicam praetorum nomina, quanta"
            },
            {
                "verse": "Felici auspicio missa fuere tibi!"
            },
            {
                "verse": "Venisti nobis, celeberrime Dandule, post te"
            },
            {
                "verse": "Bernardi fulsit gloria Hieronymi."
            },
            {
                "verse": "O bene provisum, dignus successor ut illis"
            },
            {
                "verse": "Missus adest, cuius transilit astra decus."
            },
            {
                "verse": "Cuius ubique favor nitida crebescere fama"
            },
            {
                "verse": "Cernitur, immensus conciliatur honos."
            },
            {
                "verse": "Felix, o nimium felix Aloysius, ecce"
            },
            {
                "verse": "Iura tuis populis, urbs Spalatina, dabit."
            },
            {
                "verse": "Iam secura potes dormire sub auspice tali:"
            },
            {
                "verse": "Nil tibi defuerit, reddito vota deis!"
            },
            {
                "verse": "Dives eris rerum cunctarum, bella recedent"
            },
            {
                "verse": "Impia, iucunda stat tibi pace frui."
            },
            {
                "verse": "Iurgia nulla forum, nullas disrumpere leges"
            },
            {
                "verse": "Sentiet: aequa suum libra rependet onus."
            },
            {
                "verse": "Libera quaeque domus, nullis obnoxia furtis"
            },
            {
                "verse": "Vivet. Adulter erit si quis, acerba luet."
            },
            {
                "verse": "Nulla erit incerti lasciva licentia vulgi:"
            },
            {
                "verse": "Supprimet affectus poena tremenda malos."
            },
            {
                "verse": "Praemia laudatae fuerint si maxima vitae"
            },
            {
                "verse": "In pretio, surgent nunc magis atque magis."
            },
            {
                "verse": "Ferrea cessistis, venerunt aurea nobis"
            },
            {
                "verse": "Saecula, multiplici laude canenda mihi."
            },
            {
                "verse": "Dum modo patricium decus, o veneranda Capellae"
            },
            {
                "verse": "Gloria, sufficit dicere Musa rudis."
            },
            {
                "verse": "Hanc tibi perpetuo Natalis munere donat;"
            },
            {
                "verse": "Parva sit an grandis, serviet usque tibi."
            }
        ],
        [
            {
                "verse": "Parvulus in cunis - scelus o - dum luderet infans"
            },
            {
                "verse": "Ederet et blaesos lingua tenella sonos,"
            },
            {
                "verse": "Cum sue quem solo miseri clausere parentes,"
            },
            {
                "verse": "De feritate ferae nil metuendo mali,"
            },
            {
                "verse": "Corripuit rabidis puerilia dentibus ora,"
            },
            {
                "verse": "Ex sue mansueto tam cito factus aper."
            },
            {
                "verse": "Hinc lacerum tenero divulsit fronte cerebrum"
            },
            {
                "verse": "Et capite exeso sic male pastus abit."
            },
            {
                "verse": "Hoc ubi persensit nostri pia cura Capelli,"
            },
            {
                "verse": "Non tulit indignae crimina saeva necis,"
            },
            {
                "verse": "Iussit et occisum rabido consumier igni,"
            },
            {
                "verse": "Ut, fera sit quamquam, facta nefanda luat."
            },
            {
                "verse": "Conveniens quid sit tali sub praeside, cives,"
            },
            {
                "verse": "Discite, qui nocuas non iubet esse feras."
            }
        ],
        [
            {
                "verse": "Quae, Francisce, tuos puella vultus"
            },
            {
                "verse": "Exarsit teneros, candide, scire cupis."
            },
            {
                "verse": "Addam pollicitis fidem libenter,"
            },
            {
                "verse": "Ne rigidus videar Caucaseusque nimis."
            },
            {
                "verse": "Non mortalis amor decente forma,"
            },
            {
                "verse": "Virgo sed supero de Iove nata fuit."
            },
            {
                "verse": "Haec dum florigeros odore campos"
            },
            {
                "verse": "Perlustrat similis Persephonae et Triviae,"
            },
            {
                "verse": "Vidit te violas rosis legentem"
            },
            {
                "verse": "Pulchrum, purpureo lilia mixta sinu."
            },
            {
                "verse": "Miratur faciem comis nitentem"
            },
            {
                "verse": "Et teretes digitos marmoreasque manus."
            },
            {
                "verse": "Quis tum praecipuos Adonis artus"
            },
            {
                "verse": "Praeferet, Idaliae sit procul ira deae!"
            },
            {
                "verse": "Illi visus eras favore tali,"
            },
            {
                "verse": "Endymion dignus quo tibi, Luna, tuus."
            },
            {
                "verse": "Te spectans oculis perambit usque"
            },
            {
                "verse": "Virgineis, rabidas concipit illa faces."
            },
            {
                "verse": "Nomen scire velis tui furoris"
            },
            {
                "verse": "Et faciem, patria qua sit et ortus. Habe:"
            },
            {
                "verse": "Caelestis patria, beata forma,"
            },
            {
                "verse": "Euphrosyne nomen dicitur esse suum."
            },
            {
                "verse": "Haec tibi mala parat manu feraci"
            },
            {
                "verse": "Aurea, conspicuo munera digna deo."
            },
            {
                "verse": "Felix ne nimium superbulum et"
            },
            {
                "verse": "Tollas, Euphrosynae tam cito factus amor:"
            },
            {
                "verse": "Florum depereunt cito colores"
            },
            {
                "verse": "Et iuvenem subito curva senecta rapit."
            }
        ],
        [
            {
                "verse": "Hei cita saecla volant: iam tertia vertitur aestas,"
            },
            {
                "verse": "Iam teritur spatiis ultima meta suis:"
            },
            {
                "verse": "Tu patriam, generose, tuam, tu pectora fratrum"
            },
            {
                "verse": "Visere, tu socios iam comitesque paras."
            },
            {
                "verse": "Ast ego quid faciam? Scribam cui carmina? Solus"
            },
            {
                "verse": "Destituor, sordent hei mea fila lyrae!"
            },
            {
                "verse": "Plectra iacent nobis foedata rubigine turpi,"
            },
            {
                "verse": "Livet et ingenii lucida cura mei."
            },
            {
                "verse": "Quid mihi cum studiis? Dulcissima cura legendi"
            },
            {
                "verse": "Me fugit et mentem detrahit illa meam."
            },
            {
                "verse": "Amplius, ut fueram, scribam non carmina laetus,"
            },
            {
                "verse": "Castalius tinget nec mea labra liquor."
            },
            {
                "verse": "Parcite montivagae, Parnasia numina, nymphae:"
            },
            {
                "verse": "Non dabimus vestris thura, cremanda focis."
            },
            {
                "verse": "Hi mihi, discedet quondam mea sola voluptas,"
            },
            {
                "verse": "Solus amor nostri carminis atque decus."
            },
            {
                "verse": "Discedent quondam turgentia carbasa vento,"
            },
            {
                "verse": "Carbasa luminibus uda futura meis."
            },
            {
                "verse": "Me miserum! gelidi sentimus signa pavoris"
            },
            {
                "verse": "Concrepuit gracilis seu lenis unda noti;"
            },
            {
                "verse": "Fulserit aut nitidi tantum clementia caeli,"
            },
            {
                "verse": "Protinus est curis cura gravata meis."
            },
            {
                "verse": "Seu nautam quisquis monstraverit ... ille"
            },
            {
                "verse": "Tristia vulneribus fert alimenta meis."
            },
            {
                "verse": "Seu mihi forte ratis fuerat conspecta, timemus,"
            },
            {
                "verse": "Ne mihi praesentes auferat illa deos."
            },
            {
                "verse": "Ah, Neptune, tuo figam quae dona sacello;"
            },
            {
                "verse": "Tyndaridae, vobis, quae tibi, Leucothoe?"
            },
            {
                "verse": "Ni cito dulce meum Francisci nomen amici"
            },
            {
                "verse": "Littoribus solvat stupea vincla meis."
            },
            {
                "verse": "Ni bona signa fugae celeri tam sidere fausto"
            },
            {
                "verse": "Annuerint, rapidum ni mare radat iter."
            },
            {
                "verse": "Nunc mihi qui Triviae studuit vim ferre Dianae,"
            },
            {
                "verse": "Pleiades faveant Oleniumque pecus."
            },
            {
                "verse": "O utinam totis hiemarent astra diebus"
            },
            {
                "verse": "Tristia, pro geminum Parrhasidumque face!"
            },
            {
                "verse": "Ne mihi dilectus posset discedere Achates;"
            },
            {
                "verse": "Patroclus, Pylades Hyrtacidaeque comes."
            },
            {
                "verse": "Tunc mihi fata darent felicia saecla beato,"
            },
            {
                "verse": "Tunc ego perpetuo laetus amore forem."
            },
            {
                "verse": "Quid loquor infelix? Quid inania verba, querellas"
            },
            {
                "verse": "Fundimus? Hei steriles non facit ille sonos."
            },
            {
                "verse": "Per mare velivolas festinat tendere pennas"
            },
            {
                "verse": "Ferreus et nostrum curat amare nihil!"
            },
            {
                "verse": "Vade magis gratos forsan petiturus amicos,"
            },
            {
                "verse": "Non puto sic fidos. Dulcis amice, vale!"
            }
        ],
        [
            {
                "verse": "Fama Salonaei nunquam reticenda palati,"
            },
            {
                "verse": "Regia littorei deliciosa soli,"
            },
            {
                "verse": "Dalmaticas inter celeberrima gloria sedes,"
            },
            {
                "verse": "Spalaetum, priscae nobile gentis opus:"
            },
            {
                "verse": "Cur ita caelestes furibunda voce fatigas,"
            },
            {
                "verse": "Sauciat heu superos cur tua lingua deos?"
            },
            {
                "verse": "Quae nova causa mali? Vesanis pectora pugnis"
            },
            {
                "verse": "Nuda quid incessas? Quid sine fine premis?"
            },
            {
                "verse": "Ah gemis et tantos dic cur profundis in imbres?"
            },
            {
                "verse": "Pallida quid facies, quid sibi maesta velit?"
            },
            {
                "verse": "Me miserum, laceras sparsos sine lege capillos,"
            },
            {
                "verse": "Mollia sanguineis unguibus ora notas."
            },
            {
                "verse": "Sera nimis longae latitant monumenta Salonae,"
            },
            {
                "verse": "Alta ruinosas contegit herba domos."
            },
            {
                "verse": "Aequor in immensum curvus designat arator:"
            },
            {
                "verse": "Hic erat antiqui principis alta domus."
            },
            {
                "verse": "Hac super inducto crepitabat lympha meatu,"
            },
            {
                "verse": "Conveniens oculis hic puto scena fuit."
            },
            {
                "verse": "Amphitheatralis fuit hic pulcherrima circi"
            },
            {
                "verse": "Forma, cavernosis eruta fornicibus."
            },
            {
                "verse": "Obliterata diu lacrimis te spargere regna"
            },
            {
                "verse": "Si iuvat et turpi flere subacta situ,"
            },
            {
                "verse": "Longior emineat maioris copia luctus,"
            },
            {
                "verse": "Protinus adveniat causa dolenda tibi."
            },
            {
                "verse": "Moenia semiruto prodibunt Martia vultu"
            },
            {
                "verse": "Et Capitolini limina quassa Iovis."
            },
            {
                "verse": "Tum veteris fractae surgent Pandionis arces,"
            },
            {
                "verse": "Cecropis hospitium Palladiumque vetus."
            },
            {
                "verse": "Inde draconigenae monstrabunt vulnera Thebae,"
            },
            {
                "verse": "Innumeras misera conditione fores."
            },
            {
                "verse": "Laomedontis opus Phrygii, lacrimabile regnum,"
            },
            {
                "verse": "Exseret eversum Troia superba caput."
            },
            {
                "verse": "Num cinerem precor esse putas Carthaginis altae;"
            },
            {
                "verse": "Nil habet ostendat quid superesse sui?"
            },
            {
                "verse": "Sunt aliae centum deleti nominis urbes,"
            },
            {
                "verse": "Quas erit insanus credito flere labor."
            },
            {
                "verse": "Oppida mille iacent variis tumulata ruinis:"
            },
            {
                "verse": "Omnia sunt aevo comminuenda gravi."
            },
            {
                "verse": "Longa dies tanti prohibet reminiscier aestus;"
            },
            {
                "verse": "Imminuunt quod non saecula longa malum?"
            },
            {
                "verse": "Contrahe lora precor, lacrimarum pelle dolores,"
            },
            {
                "verse": "Omnia sint habitu candidiora tuo."
            },
            {
                "verse": "Cernimus, ut maestum paterno in funere natum,"
            },
            {
                "verse": "Hic stetit Aspalatum, talia verba gemens:"
            },
            {
                "verse": "\"Non mihi sollicito priscas deflere Salonas"
            },
            {
                "verse": "Est animus tristis, non ego vana queror."
            },
            {
                "verse": "Regna vetusta fluant: gravius sub corde fovemus"
            },
            {
                "verse": "Vulnus et est gemitus altera causa mei,"
            },
            {
                "verse": "Altera cura; dolor non hic mea pectora versat;"
            },
            {
                "verse": "Parcimus excidiis funeribusque rogis."
            },
            {
                "verse": "Saeva iubes nostri retegam monumenta doloris,"
            },
            {
                "verse": "Haec gemebunda mei signa doloris habe:"
            },
            {
                "verse": "Ramnerius Veneta praetor modo missus ab urbe,"
            },
            {
                "verse": "Sedibus e superis venerat immo deus."
            },
            {
                "verse": "Traxerat hic secum comites, moderamina clari"
            },
            {
                "verse": "Caesaris, Herculeum Romuleumque decus."
            },
            {
                "verse": "Erigones habitus formosae, sancta Catonis"
            },
            {
                "verse": "Nomina, Cornelios, Paule, tuosque sales."
            },
            {
                "verse": "Hic Lycias secum sortes, Dodona volucres"
            },
            {
                "verse": "Quas alit, horrendae vexerat antra deae."
            },
            {
                "verse": "Traxerat hic secum caeci pia facta Metelli,"
            },
            {
                "verse": "Pectora sacrifici religiosa Numae."
            },
            {
                "verse": "Hic Nasamoniacis docuit quae corniger arvis"
            },
            {
                "verse": "Hammon Apollineo sanctus ab ore dabat."
            },
            {
                "verse": "Hunc fuerat comitata biceps prudentia Iani,"
            },
            {
                "verse": "Regule, velle tuum propositumque tenax."
            },
            {
                "verse": "Hunc si vidisset tenebroso in carcere quondam,"
            },
            {
                "verse": "Credibile est vinctus Cimber in arma ferox"
            },
            {
                "verse": "Diceret: \"Heu Marium nequicquam nostra ferire"
            },
            {
                "verse": "Dextra potens: vincor nobilitate viri.\""
            },
            {
                "verse": "Omnia iura, decem tabulas, callebat Athenas,"
            },
            {
                "verse": "Huic medio clausum pectore numen erat."
            },
            {
                "verse": "Si Samium perhibent, prisco si tempore constat"
            },
            {
                "verse": "Egeriam sacro consuluisse Numae,"
            },
            {
                "verse": "Quis Lacedaemonium dubitat didicisse Lycurgum"
            },
            {
                "verse": "Te fora, te leges, dive Iacobe, tuas!"
            },
            {
                "verse": "Qua fera corda trucis populi gravitate regebat,"
            },
            {
                "verse": "Consilium viduis qua pietate dabat!"
            },
            {
                "verse": "Ut fuit oppressi felix tutela clientis,"
            },
            {
                "verse": "Omnibus hic miseris quale levamen erat."
            },
            {
                "verse": "Fur erat innocuus duce quo, nemus omne silebat;"
            },
            {
                "verse": "Castior Hippolyto turpis adulter erat."
            },
            {
                "verse": "Hoc duce milvus erat tenuis gallina, molossus"
            },
            {
                "verse": "Parva catella, ferox agna novella lupus."
            },
            {
                "verse": "Clodius hic gravior semper graviorque Milonum"
            },
            {
                "verse": "Turba fuit, nocuis hac regione locus."
            },
            {
                "verse": "Mansuevere quidem feritatis pectora, nullo"
            },
            {
                "verse": "Pressa metu, nulla lege vetante tamen."
            },
            {
                "verse": "Aurea saecla puto fuerant quo tempore, talis"
            },
            {
                "verse": "Hic stetit; extabant horrea plena mihi."
            },
            {
                "verse": "Undique vitifero faciebant munera Baccho"
            },
            {
                "verse": "Agricolae, Cereri rustica liba dabant."
            },
            {
                "verse": "Tot Campanus ager nec habet Methymna racemos,"
            },
            {
                "verse": "Prela tot Albanis non maduere iugis."
            },
            {
                "verse": "Gargara tot segetes, Libycis non area campis"
            },
            {
                "verse": "Dives hiulca terit dum Canis ora rigent:"
            },
            {
                "verse": "Musta sub autumno calcabat turbida rubro,"
            },
            {
                "verse": "Quot meus agrestis farra tegebat humo."
            },
            {
                "verse": "Forte famem, nullam norant sua tempora pestem:"
            },
            {
                "verse": "Ah peream si non hic puto numen erat!"
            },
            {
                "verse": "Nil nisi Laetitiae restabat condere sacrae"
            },
            {
                "verse": "Templa, Diocletio constituenda foro."
            },
            {
                "verse": "Gaudia tot fuerant quo cum, felicia quo cum"
            },
            {
                "verse": "Vota, reor votis fertiliora meis."
            },
            {
                "verse": "Quam cito laeta fluunt, subitas mutantur in horas,"
            },
            {
                "verse": "Tempora praecipiti flant leviora noto."
            },
            {
                "verse": "Heu heu Ramneriae discessit gloria prolis"
            },
            {
                "verse": "Inclita, turbavit tot bona nostra modo."
            },
            {
                "verse": "Aurea saecla, fidem, probitatem, gaudia nobis"
            },
            {
                "verse": "Abstulit exigua cimba cavata trabe."
            },
            {
                "verse": "Num tibi iusta mei patuerunt signa doloris?"
            },
            {
                "verse": "Num queror in cassum? num levis esse feror?"
            },
            {
                "verse": "Gaudia num fundes videam cum flere puellas"
            },
            {
                "verse": "Cum puerisque senes, compita, saxa, solum?\""
            },
            {
                "verse": "Haec ait, alloquio subiunxi pauca benigno"
            },
            {
                "verse": "Tuncego: \"Confiteor, iusta querella tua est"
            },
            {
                "verse": "Confiteor, titulis fuit hic generosus avitis,"
            },
            {
                "verse": "Vir erat ingenua quis probitate neget?"
            },
            {
                "verse": "Vivit at et dulces vivunt sua pignora, nati,"
            },
            {
                "verse": "Praesidio Venetae saepe futura togae."
            },
            {
                "verse": "Vivit amor patriae, pietatis forma supernae,"
            },
            {
                "verse": "Vivit natorum maximus ille pater."
            },
            {
                "verse": "Eximium laudis specimen, castissima coniunx,"
            },
            {
                "verse": "Magnificae vivit gloria rara domus."
            },
            {
                "verse": "Crescit honos passim, crescunt propaginis altae"
            },
            {
                "verse": "Stemmata, iam generos, iam videt ille nurus."
            },
            {
                "verse": "Iam tenet in gremio decus imperiale verendum,"
            },
            {
                "verse": "Monstrat avum simili iam ore suus nepos."
            },
            {
                "verse": "Inclita pennigeri volitant vexilla leonis,"
            },
            {
                "verse": "Undique iam Venetum transilit astra decus."
            },
            {
                "verse": "Indica purpureus Titan qua regna colorat"
            },
            {
                "verse": "Et nitidum rutilo fundit ab ore iubar;"
            },
            {
                "verse": "Qua patris Oceani nympharum turba iugales"
            },
            {
                "verse": "Solis anhelantes excipiendo levat,"
            },
            {
                "verse": "Torrida zona rubet Scythiae qua stagna nivosae"
            },
            {
                "verse": "Sarmaticis plaustris exagitata rigent."
            },
            {
                "verse": "Cura sancta patrum felici brachia motu"
            },
            {
                "verse": "Explicat et latius imperitata patet."
            },
            {
                "verse": "Hac cum Rhamnerium surgit decus, alta per aevum"
            },
            {
                "verse": "Fama volat, volitet sed sine fine precor.\""
            }
        ],
        [
            {
                "verse": "Fama decusque domus patriae venerabile sidus,"
            },
            {
                "verse": "Unica Pierii gloria, docte, chori:"
            },
            {
                "verse": "Quid, Francisce, facis, librosne amplecteris ulnis?"
            },
            {
                "verse": "An sedet in gremio mollis amica tuo?"
            },
            {
                "verse": "Nectit adoratas circum tua tempora laurus"
            },
            {
                "verse": "Delius, an Paphius myrtea serta puer?"
            },
            {
                "verse": "Pallados arma magis tibi sunt in pectore doctae,"
            },
            {
                "verse": "An celebras Guidiam corde tepente deam?"
            },
            {
                "verse": "Haec simul illa tuo contenta est munere forsan:"
            },
            {
                "verse": "Quid mirum? Vincis doctus utramque deam."
            },
            {
                "verse": "Una dat ingenium velox viresque secundas,"
            },
            {
                "verse": "Altera materiam suggerit ingenio."
            },
            {
                "verse": "Currere longa tuis dicendi copia debet,"
            },
            {
                "verse": "Sic modulis longas condere Amazonidas."
            },
            {
                "verse": "Quid mihi? Nulla Venus, Veneris non filius ad me"
            },
            {
                "verse": "Pervenit, iratae iurgia nulla deae."
            },
            {
                "verse": "Non coma, turgiduli, non candida pectora, ocelli"
            },
            {
                "verse": "Aut rubor; expressus Xanthia nulla liquor."
            },
            {
                "verse": "Num promissa fides, num sunt haec carmina mille,"
            },
            {
                "verse": "Carmina pollicitis facta minora tuis?"
            },
            {
                "verse": "Non ita Quintilios celavit Calvus amores,"
            },
            {
                "verse": "Dum memorat fervens, docte Catulle, tibi."
            },
            {
                "verse": "Saepe tuas solitus retinere Propertius aures,"
            },
            {
                "verse": "Conticuit socius non tibi, Naso, tuus."
            },
            {
                "verse": "At poteris nostris vafer obiectare querellis;"
            },
            {
                "verse": "Carmina non mittis: carmina nulla damus."
            },
            {
                "verse": "Et tibi Musa favet; promisti carmina, debes"
            },
            {
                "verse": "Pollicitis dubiam non adhibere fidem."
            },
            {
                "verse": "Me tenet Adriaci maris interclusior ora,"
            },
            {
                "verse": "Ulla Venus quam non, rarus et hospes adit."
            },
            {
                "verse": "Gens habitat truculenta, ferox Corvatia muros"
            },
            {
                "verse": "Inde premit, Scythicis horridiora locis."
            },
            {
                "verse": "Quid tibi vis scribam? Nulla est mihi Xanthia, nullus"
            },
            {
                "verse": "Hic amor aut digno carmine causa patet."
            },
            {
                "verse": "Si qua tamen placuit, non stilo, carmine, nardo"
            },
            {
                "verse": "Ad dominam rutilo, sed datum ire via."
            },
            {
                "verse": "Id faciant fortes, Mavortia pectora Achillis,"
            },
            {
                "verse": "Herculis, Antaei semivirique bovis."
            },
            {
                "verse": "Femina non tanti dabitur mihi. Femina quodam"
            },
            {
                "verse": "Vertit Apollinea moenia structa lyra."
            },
            {
                "verse": "Femina Martigenas mansuri nominis urbes"
            },
            {
                "verse": "Cumque Palatinis traxit ad ima iugis."
            },
            {
                "verse": "Mollibus assuetus studiis tenuique Camena,"
            },
            {
                "verse": "Dissidet armifera noster ab arte furor."
            },
            {
                "verse": "Ingenio tantum facili meo gaudeo si quod"
            },
            {
                "verse": "Esse potest miseris, dulcis amice, locis."
            },
            {
                "verse": "Id quoque post abitus minuit mihi gratia tristes,"
            },
            {
                "verse": "Maius opus tibi quos accelerare dedit."
            },
            {
                "verse": "Infueras mecum, domine carissime rerum,"
            },
            {
                "verse": "Ingenium stimulis claruit egregiis."
            },
            {
                "verse": "Nunc iacet exesum veluti rubigine ferrum,"
            },
            {
                "verse": "Ut iacet atra, domus contumulata situ."
            },
            {
                "verse": "Tu tua celsus habes Capitolia celsa Tonantis:"
            },
            {
                "verse": "Quis neget aetherios regna subire polos?"
            },
            {
                "verse": "Qua Venetis praelustre nitet regionibus aurum,"
            },
            {
                "verse": "Qua micat albus onyx Synnadicusve lapis."
            },
            {
                "verse": "Tu comitum, numero, felix ostroque superbus,"
            },
            {
                "verse": "Nunc has, nunc illas aspicis orbis opes."
            },
            {
                "verse": "Quicquid ab auricomis eiectat Hiberia fossis,"
            },
            {
                "verse": "Dalmaticis quicquid convehiturve locis."
            },
            {
                "verse": "Quicquid Erythraeo fulget sub littore, quicquid"
            },
            {
                "verse": "Sidonio tincti fulget in aere gregis."
            },
            {
                "verse": "Quicquid ab Assyricis dives Panchaia campis,"
            },
            {
                "verse": "Comparat, in Libycis quicquid aratur agris:"
            },
            {
                "verse": "Dat tibi terra potens, Venetae celeberrima gentis"
            },
            {
                "verse": "Gloria, dat gravidae sarcina structa ratis."
            },
            {
                "verse": "Tu modo sidereos spectas, Francisce, ministros,"
            },
            {
                "verse": "Nunc oculos retinet uncta palaestra tuos."
            },
            {
                "verse": "Hic tibi materiam nitidi formosa puella"
            },
            {
                "verse": "Carminis, eximium dat in amore decus."
            },
            {
                "verse": "Hic Venus et Veneris facundas filius artes"
            },
            {
                "verse": "Perdocet, egregiae munera militiae."
            },
            {
                "verse": "Cypriacas dilecta domos et moenia nati"
            },
            {
                "verse": "Deseruit, Venetum quod petat hospitium."
            },
            {
                "verse": "Scribe age, materiam tibi dat longissima rerum"
            },
            {
                "verse": "Copia, Phoebeam docta Thalia lyram."
            }
        ],
        [
            {
                "verse": "An quia magna times intrare palatia forsan"
            },
            {
                "verse": "Et domino mixtis oscula ferre iocis,"
            },
            {
                "verse": "Retrahis iccirco, fidissima littera, passus,"
            },
            {
                "verse": "Fida ministerii munera ferre mei?"
            },
            {
                "verse": "Num pudet? Ipsa rogo vanum depone timorem:"
            },
            {
                "verse": "Est levitas quod non cuique timere nocet."
            },
            {
                "verse": "Altivolas igitur felicibus excute pennas"
            },
            {
                "verse": "Ominibus, vento curre secunda tuo."
            },
            {
                "verse": "Ni mihi nota forent virtutis praemia clarae"
            },
            {
                "verse": "Illius, ingenium, sors, probitasque fides,"
            },
            {
                "verse": "Non ego per dubios vario discrimine casus"
            },
            {
                "verse": "Te traherem, nocuis haud mihi missa fores."
            },
            {
                "verse": "At quoniam facilis noster deus ille perennis,"
            },
            {
                "verse": "Phoebe, tuus cultor conspicuumque decus,"
            },
            {
                "verse": "Qui mea facundo carpsit praecordia versu,"
            },
            {
                "verse": "Cuius in extremo funere servus ero,"
            },
            {
                "verse": "Te manet, acceptam perstringet et aurea labris"
            },
            {
                "verse": "Adiciens roseis basia multa dabit."
            },
            {
                "verse": "Tum leget et releget formoso saepius ore"
            },
            {
                "verse": "Te meus aeterno tempore factus amor."
            },
            {
                "verse": "Tum niveis manibus nimium retinebere fausta,"
            },
            {
                "verse": "Tum domini blando suscipiere sinu."
            },
            {
                "verse": "Quam fortuna tuum clarescet candida fatum!"
            },
            {
                "verse": "Tunc eris accepto munere laeta nimis."
            },
            {
                "verse": "Sis precor at memori, placeat si, percipe mente,"
            },
            {
                "verse": "Quae referas domino, pauca sed apta dato:"
            },
            {
                "verse": "\"Non tibi pauca meis possunt, Francisce, libellis"
            },
            {
                "verse": "Reddere condignas carmina facta vices."
            },
            {
                "verse": "Nam tua tanta seges cumulati muneris explet"
            },
            {
                "verse": "Ingenium nobis exiguumque latus."
            },
            {
                "verse": "Littoribus conchas, coacervas gramina campis;"
            },
            {
                "verse": "Obruimur meritis undique nempe tuis."
            },
            {
                "verse": "Qui modo pro versu quaerebam mittere versus"
            },
            {
                "verse": "Proque sonis tenues, mollia verba, sonos."
            },
            {
                "verse": "Nunc in amore tibi non tantum verba licebit"
            },
            {
                "verse": "Mittere, purpureis, ut fit, operta comis,"
            },
            {
                "verse": "Vera sed ex animo verum testantia amorem"
            },
            {
                "verse": "Promere, dulciloquo mutua scripta sono."
            },
            {
                "verse": "Tanta suo nunquam concepit pectore Bacchus"
            },
            {
                "verse": "Gaudia Gangeticis cum traheretur equis."
            },
            {
                "verse": "Tanta nec, Hectoreae caderent cum moenia Troiae,"
            },
            {
                "verse": "Audiit Haemonium Graiugenumque decus."
            },
            {
                "verse": "Tanta Giganteus Phlegraea valle triumphus"
            },
            {
                "verse": "Nec meruit, superi parcite quaeso dei,"
            },
            {
                "verse": "Quanta meas nunc oh penetrarunt nata medullas"
            },
            {
                "verse": "Prospera, quod domino tantus amicus ero."
            },
            {
                "verse": "Per vada, per Libyes mecum, per curva Maleae"
            },
            {
                "verse": "Littora, per Stygias est aditurus aquas."
            },
            {
                "verse": "Sauromatas, glaciale solum qui visere pro me,"
            },
            {
                "verse": "Nec timet extremis qua fluit Indus aquis."
            },
            {
                "verse": "Cui veterum cedunt arctissima vincla virorum,"
            },
            {
                "verse": "Qui Phrygiam vincit Tyndareamque fidem."
            },
            {
                "verse": "Haemonius cui sum fidus, cui Theseus ipse,"
            },
            {
                "verse": "Scipio, Patroclus Castoreusque comes."
            },
            {
                "verse": "Ah tua magna nimis, dulcissime, littera nobis"
            },
            {
                "verse": "Pollicita est, meritis haud agitata meis."
            },
            {
                "verse": "Ast ego quid merui? Qualis mihi munera confert"
            },
            {
                "verse": "Heu dominus? Quae sunt haec benefacta rogo?"
            },
            {
                "verse": "Militis en princeps, dominus tu munera servi"
            },
            {
                "verse": "Exigis at mores hoc meruere tui."
            },
            {
                "verse": "Hoc genus e celsa demissum postulat aula,"
            },
            {
                "verse": "Hoc sibi perpetui nominis altus honos."
            },
            {
                "verse": "Non mea, quae nulla est, virtus, non praemia grati"
            },
            {
                "verse": "Muneris, accenso non in amore fides."
            },
            {
                "verse": "Attamen utcumque est, sic habetur epistula, quam tu"
            },
            {
                "verse": "Misisti, extremo pectore fixa mihi."
            },
            {
                "verse": "Ut nec Erythraei pretiosum gurgitis aequor,"
            },
            {
                "verse": "Fulva nec auriferi fluminis vada Tagi,"
            },
            {
                "verse": "Non opibus Persae, felicia munera Croesi"
            },
            {
                "verse": "Hanc mihi de nostris, eriperent manibus."
            },
            {
                "verse": "Hanc ego pectoribus perstringam vivus, eandem"
            },
            {
                "verse": "Mortuus obliquo substituam capite.\""
            }
        ],
        [
            {
                "verse": "Servet chrysocomos suos paratus"
            },
            {
                "verse": "Croesus, purpureos Tyros amictus"
            },
            {
                "verse": "Extollat, violae, colore tincta."
            },
            {
                "verse": "Reges Mygdonias eruant columnas"
            },
            {
                "verse": "Celsas dum statuunt domos nepotum:"
            },
            {
                "verse": "At nuper, gracilis poeta, versus,"
            },
            {
                "verse": "Quos tu dulcisonos mihi dedisti,"
            },
            {
                "verse": "Non tantum proprio sinu tenebo,"
            },
            {
                "verse": "Francisce, Aonidum decus sororum,"
            },
            {
                "verse": "Discam sed, totiens benigne lectis,"
            },
            {
                "verse": "Et tangam citharae canora fila,"
            },
            {
                "verse": "Quo possim melius placere Phoebo,"
            },
            {
                "verse": "Quem tu perpetuo favore curas."
            }
        ],
        [
            {
                "verse": "Dulcis amice, favet novenarum turba sororum,"
            },
            {
                "verse": "Suggerit ingenium pulcher Apollo tibi."
            },
            {
                "verse": "Ipse manum facilem, digitos ad pectinis usus"
            },
            {
                "verse": "Doctus habes, doctae consona fila lyrae."
            },
            {
                "verse": "Percute meque tuis, dulcissime, dulcibus exple"
            },
            {
                "verse": "Carminibus, fieret copia nulla licet."
            }
        ],
        [
            {
                "verse": "Esse quid hoc narrem? Quid tam tua carmina nobis"
            },
            {
                "verse": "Blanda cothurnatos eripiunt animos?"
            },
            {
                "verse": "Xanthia cara tuos rapuit quae nuper ocellos,"
            },
            {
                "verse": "Quid venit ad nostras terque quaterque manus?"
            },
            {
                "verse": "Quid tua nocturno recitantur murmure nobis"
            },
            {
                "verse": "Scripta? Puellares quid cano luce modos?"
            },
            {
                "verse": "An amor et veneris placidissima cura morantes"
            },
            {
                "verse": "Acrius exustis corripiunt facibus?"
            },
            {
                "verse": "Sic erit asper equus: contunderit ora lupatis,"
            },
            {
                "verse": "Non detrectantem frena minus cruciant."
            },
            {
                "verse": "Vomeris urget onus tenerorum colla iuvencum"
            },
            {
                "verse": "Durius: haud sentit qui patienter arat."
            },
            {
                "verse": "Charolus Astraea deducens Alpe cohortes,"
            },
            {
                "verse": "Mole canant alii qua venit Ausoniam."
            },
            {
                "verse": "Agminibus quantis occureret Itala virtus"
            },
            {
                "verse": "Protinus, hi dictent qui sibi saeva velint."
            },
            {
                "verse": "Turcus ut armigero bellum terraque marique"
            },
            {
                "verse": "Suscitat in miseros milite christicolas,"
            },
            {
                "verse": "Enumerent alii, Venetorum mille carinas,"
            },
            {
                "verse": "Venit ab occiduis quantaque classis aquis."
            },
            {
                "verse": "Belliger, adversus Turcas Ungaria quantis"
            },
            {
                "verse": "Viribus exsurgit, Calliopea, refer:"
            },
            {
                "verse": "Nos Venus et Veneris gratissima cura Cupido"
            },
            {
                "verse": "Sevocat a duro carmine: blanda canam."
            },
            {
                "verse": "Quare ego sacra sequar sacrae vexilla Diones,"
            },
            {
                "verse": "Deponam tumido bella cruenta sono."
            },
            {
                "verse": "Phoebe pater, valeas, valeant Heliconia divum"
            },
            {
                "verse": "Numina, Mars, valeas vosque valete, duces."
            },
            {
                "verse": "Iam mihi mens rigidae surgit recitare puellae"
            },
            {
                "verse": "Lumina, luminibus insidiosa meis;"
            },
            {
                "verse": "Proelia ficta, iocos, commixto melle venena,"
            },
            {
                "verse": "Oscula, lividulas, lactea colla, notas."
            },
            {
                "verse": "Iam mihi nocturnae veniunt ad carmina rixae,"
            },
            {
                "verse": "Murmur et in tunicis poma reclusa suis."
            },
            {
                "verse": "Iam mihi Phaedra venit, formosa Semiramis et quae"
            },
            {
                "verse": "In rigidos fertur mollius isse viros."
            },
            {
                "verse": "Quid mihi cum vestro, Cocytia turba, cerastae?"
            },
            {
                "verse": "Ite procul tristes: dulcis Amor, venias."
            }
        ],
        [
            {
                "verse": "Cur mea Musa silet, iuvenum doctissime Briti,"
            },
            {
                "verse": "Versibus excultis, Albinovane, petis."
            },
            {
                "verse": "Ipse licet taceam, poteris cognoscere quare"
            },
            {
                "verse": "Elinguis facta est Musa repente mihi."
            },
            {
                "verse": "Accipe pauca tamen, tua me ne gratia forsan"
            },
            {
                "verse": "Obliti culpet carminis esse reum."
            },
            {
                "verse": "Otia carmen amat. Fuerant haec otia nobis,"
            },
            {
                "verse": "Currebam quando liberiore rota."
            },
            {
                "verse": "Solus eram, soli fuerant satis omnia quaeque;"
            },
            {
                "verse": "Nil nisi vas simplex panis et unda foret."
            },
            {
                "verse": "Nunc alia est ratio, Briti carissime: plures"
            },
            {
                "verse": "Circumeunt curae distrahimurque magis."
            },
            {
                "verse": "Hinc ancilla petit, famulus vult inde, subintrant"
            },
            {
                "verse": "Nuctricum expensae continuusque labor."
            },
            {
                "verse": "Uxor, ab Eois quicquid rate transvehit oris"
            },
            {
                "verse": "Mercator, vellet ponere in articulis."
            },
            {
                "verse": "Viderit haec vestem, si qua est hyacinthina, dicit:"
            },
            {
                "verse": "\"Dos emat hanc saltem, non inhonesta mihi!\""
            },
            {
                "verse": "Stat inaratus ager tenuis vindemia supra est,"
            },
            {
                "verse": "Hoc opus est, poscit iam sibi uterque puer."
            },
            {
                "verse": "Maeonidem si quis perfecerit hisque Maronem,"
            },
            {
                "verse": "Vergilius mutus, mutus Homerus erit."
            }
        ],
        [
            {
                "verse": "Tu quae Christophorum vocas peritum"
            },
            {
                "verse": "Iuris, dulcisonis Camena plectris,"
            },
            {
                "verse": "Paeligno modulantior poeta,"
            },
            {
                "verse": "Illi multiplices ferens corollas:"
            },
            {
                "verse": "Non quae sunt recinis sed in favorem"
            },
            {
                "verse": "Fortassis loqueris cliens patroni."
            },
            {
                "verse": "Non est Vergilius, Catullianis"
            },
            {
                "verse": "Non dignus numeris, Apollo non est."
            },
            {
                "verse": "Arpinas minus et licet stuporem"
            },
            {
                "verse": "Astanti soleat monere turbae."
            },
            {
                "verse": "Haec quid sunt? Minima mutantur hora."
            },
            {
                "verse": "Laudantur: subito minora fiunt."
            },
            {
                "verse": "Stant nunquam veluti forent locuta."
            },
            {
                "verse": "At tu nobilium iuvenculorum"
            },
            {
                "verse": "Felix gloria, sidus o serenum,"
            },
            {
                "verse": "Quicquid carmine dixeris manebit"
            },
            {
                "verse": "Semper, perpetuo vigebit aevo,"
            },
            {
                "verse": "Nec umquam poterit subire Lethem."
            }
        ],
        [
            {
                "verse": "Splenduit cuius celebris per orbem"
            },
            {
                "verse": "Fama, seu divus fuit ille seu vir;"
            },
            {
                "verse": "Nobilem prisci posuere vates"
            },
            {
                "verse": "Hunc super astra."
            },
            {
                "verse": "Quisquis humano generi favorem"
            },
            {
                "verse": "Praestitit quondam, meruit triumphum;"
            },
            {
                "verse": "Vivus augustos meruisse honores"
            },
            {
                "verse": "Dicitur immo."
            },
            {
                "verse": "Lucidum nomen, decus atque virtus"
            },
            {
                "verse": "Si quibus clari patribus senatus"
            },
            {
                "verse": "Fulxerit, nunquam tacitura Lethe"
            },
            {
                "verse": "Hunc superabit."
            },
            {
                "verse": "Sed faces tamquam rutilantis astri"
            },
            {
                "verse": "Nubila expellent pluviosa, quorum"
            },
            {
                "verse": "Nomen aeternum memorans per aevum"
            },
            {
                "verse": "Fama loquetur."
            },
            {
                "verse": "Nos tibi cives Spalatensis urbis"
            },
            {
                "verse": "Mente devota modulantis oestri"
            },
            {
                "verse": "Dicimus laudes merito decentes,"
            },
            {
                "verse": "Marce Canalis."
            },
            {
                "verse": "Iste Turcarum prohibet tumultus,"
            },
            {
                "verse": "Exhibent cuncti sua lege sancta;"
            },
            {
                "verse": "Iste dat nobis fluat ut benigno"
            },
            {
                "verse": "Copia cornu."
            },
            {
                "verse": "Nobilis, fortis, comis iste, clemens,"
            },
            {
                "verse": "Providus, constans, pius et severus;"
            },
            {
                "verse": "Hercules, Ianus, Fabius, Camillus,"
            },
            {
                "verse": "Iulius iste."
            },
            {
                "verse": "Fulget Illustri iubar ut refundens"
            },
            {
                "verse": "Axe ridenti radios decorum;"
            },
            {
                "verse": "Gemma concluso rutilans in auro"
            },
            {
                "verse": "Sic nitet alba."
            },
            {
                "verse": "Antoni princeps verecunde, dormi."
            },
            {
                "verse": "Dormias tutus, bone nos Canalis;"
            },
            {
                "verse": "En regit, pascit, fovet atque servat"
            },
            {
                "verse": "Te duce Marcus."
            }
        ],
        [
            {
                "verse": "Hanc tibi Franciscus mittit, Francisce, salutem,"
            },
            {
                "verse": "Vernula Dalmaticis, si petis unde, locis."
            },
            {
                "verse": "Quisquis is est nescis, audito nomine forsan."
            },
            {
                "verse": "Tam brevis est pietas, tam brevis omnis amor?"
            },
            {
                "verse": "Excidit ex animo tibi num quod viximus una?"
            },
            {
                "verse": "Affueram puero quod tibi nempe puer?"
            },
            {
                "verse": "Tam cito, care, tui iamne es oblitus amici,"
            },
            {
                "verse": "Qui venerabatur teque tuamque domum?"
            },
            {
                "verse": "Immemor es totiens num quae dictaverit olim"
            },
            {
                "verse": "Seu tua Musa mihi, seu mea Musa tibi?"
            },
            {
                "verse": "Ille ego sum quocum studium conferre solebas,"
            },
            {
                "verse": "Pieriis quocum fontibus ora dabas."
            },
            {
                "verse": "Quo sine non libri, non gratae cura puellae,"
            },
            {
                "verse": "Dicebas quicquid posse placere tibi."
            },
            {
                "verse": "Ille ego sum, laudum nostrarum maximus auctor:"
            },
            {
                "verse": "Grandibus in rebus si voluisse, sat est."
            },
            {
                "verse": "Nonne fui tecum totis, generose, diebus,"
            },
            {
                "verse": "Mansit in hac mea dum tuus urbe pater?"
            },
            {
                "verse": "Illyricis populis amplissima frena gubernans"
            },
            {
                "verse": "Iustitia, meruit qua super astra locum."
            },
            {
                "verse": "Cuius erunt donec vivet praeconia mundus,"
            },
            {
                "verse": "Imperium Venetae dum dicionis erit."
            },
            {
                "verse": "Tertia messis adest forsan vel quarta quod ad te"
            },
            {
                "verse": "Scripsit inornatis nil mea Musa iocis."
            },
            {
                "verse": "Quid miser heu feci? Debebat carmina mille,"
            },
            {
                "verse": "Mille tibi versus mittere noster amor?"
            },
            {
                "verse": "Non erat absurdum fideique volumina nostrae"
            },
            {
                "verse": "Non inconveniens grandia posse legi."
            },
            {
                "verse": "Dicere ne posses quod te tua cura fefellit,"
            },
            {
                "verse": "Credideras in quo non habuisse fidem."
            },
            {
                "verse": "Heu scelus! hoc dubiae posset tibi surgere menti;"
            },
            {
                "verse": "Quid tua Lethaeis pectora dantur aquis!"
            },
            {
                "verse": "Oblitus non sum rerum, Francisce, tuarum,"
            },
            {
                "verse": "Oblitus non est quem pius urit amor."
            },
            {
                "verse": "Desinet insiliens aurata palatia circum"
            },
            {
                "verse": "Unda prius Venetae nobilitatis agi."
            },
            {
                "verse": "Saxea montanos ponet Dalmatia colles"
            },
            {
                "verse": "Illyris in Latium vertet et ora solum."
            },
            {
                "verse": "Cuncta prius coeptos revocabunt flumina cursus"
            },
            {
                "verse": "In caput, alba prius nox erit atra dies:"
            },
            {
                "verse": "Quam tua de nostris exibit imago medullis,"
            },
            {
                "verse": "Quam tuus e nostro dissoluetur amor."
            },
            {
                "verse": "Tempora sed quia sunt nimium distantia primis,"
            },
            {
                "verse": "Continuo variis obruor ecce malis."
            },
            {
                "verse": "Auferor assiduis nunc huc, nunc flatibus illuc,"
            },
            {
                "verse": "Ut rapitur tumido cimbula parva noto."
            },
            {
                "verse": "Non potui iccirco tibi carmina mittere nostra:"
            },
            {
                "verse": "Carmina, vis dicam? mens nisi laeta facit."
            },
            {
                "verse": "Pulchra serenatae componunt otia mentis"
            },
            {
                "verse": "Carmina, carminibus debet abesse malum."
            },
            {
                "verse": "Flamina discerpunt animum contraria nostrum:"
            },
            {
                "verse": "Anxietas, dubium, sollicitudo, labor."
            },
            {
                "verse": "Undique perturbor, series me longa malorum"
            },
            {
                "verse": "Iactat et ex duro durius urget onus."
            },
            {
                "verse": "Hinc premit angustae praegrandis inopia vitae,"
            },
            {
                "verse": "Hinc inhiat falsis caeca cupido bonis."
            },
            {
                "verse": "Mille procellosos in me consurgere motus"
            },
            {
                "verse": "Sentio, proh Lachesis fila severa meae."
            },
            {
                "verse": "Gramina quot flores, quot habet tua curia patres,"
            },
            {
                "verse": "Cum subeant triplici sollicitati gradu;"
            },
            {
                "verse": "Quot levibus volucres pertentant aera pennis,"
            },
            {
                "verse": "Aequora quot pisces, sidera Olympus habet:"
            },
            {
                "verse": "Tot mala commotis in me calcaribus extant,"
            },
            {
                "verse": "In mea certatim pectora tela ferunt."
            },
            {
                "verse": "Publica privatos praecedunt damna labores,"
            },
            {
                "verse": "Attamen iratos sensimus esse deos."
            },
            {
                "verse": "Credibile est superos his adversarier oris,"
            },
            {
                "verse": "Tam misero quae sunt extenuatae modo."
            },
            {
                "verse": "Quicquid ab exhaustis Turcarum forte procellis"
            },
            {
                "verse": "Restitit, id nobis Martia turba rapit."
            },
            {
                "verse": "Haec solet in silvis, inter truculenta ferarum"
            },
            {
                "verse": "Saxa, latebrosas gens habitare casas."
            },
            {
                "verse": "Inde soporiferae quamprimum tempore noctis"
            },
            {
                "verse": "Opprimit instanter quos tenet alta quies."
            },
            {
                "verse": "Alligat ignotos trahit et per devia montis:"
            },
            {
                "verse": "Libera venduntur corpora, capta dolo."
            },
            {
                "verse": "Hoc levius sed enim, quamquam gravis imminet horror:"
            },
            {
                "verse": "In laribus propriis non valuisse mori."
            },
            {
                "verse": "Ad mala tot nostris accessit partibus ingens"
            },
            {
                "verse": "Terribilisque fames, durius ense malum."
            },
            {
                "verse": "Monticolae ex altis coierunt rupibus, hi quos"
            },
            {
                "verse": "Quam procul edendi saevus adegit amor."
            },
            {
                "verse": "Vix pedibus sistunt, turgentia membra videres,"
            },
            {
                "verse": "Spiritus his tantum dura sub ossa viget."
            },
            {
                "verse": "Limina circumeunt, per limina cuncta frequentes"
            },
            {
                "verse": "Ore petunt querulo nocte dieque cibum."
            },
            {
                "verse": "Corpora quin etiam prostrata, iacentia passim,"
            },
            {
                "verse": "Exonerant animas exonerata graves."
            },
            {
                "verse": "Numina surripiunt humanae pabula vitae:"
            },
            {
                "verse": "Proh dolor! heu laesos turba piate deos."
            },
            {
                "verse": "Deucalioneis genus est mortale sub undis,"
            },
            {
                "verse": "Exitiale nefas persoluisse satis."
            },
            {
                "verse": "Nunc aliud surgit damnum, graviora timemus"
            },
            {
                "verse": "Supplicia iratum constituisse Iovem."
            },
            {
                "verse": "Iam Phaethonteas meruerunt nostra favillas"
            },
            {
                "verse": "Crimina, tormentis perdimur ecce novis:"
            },
            {
                "verse": "Semen abit iactum; tellus deludit arantes"
            },
            {
                "verse": "Sicca; latent Hyades Oleniumque pecus."
            },
            {
                "verse": "Imbribus aspergi noluere salubribus agri"
            },
            {
                "verse": "Iam totiens et stat sole perusta seges."
            },
            {
                "verse": "Herba viret nusquam, solet ut, non gramina rident;"
            },
            {
                "verse": "Et tamen aestati ver dedit ecce locum."
            },
            {
                "verse": "Quid tibi commemorem tantos, Francisce, dolores."
            },
            {
                "verse": "Nostra quibus crescens multiplicatur humus?"
            },
            {
                "verse": "Quid mala tot numerem, gemebundi maxima luctus"
            },
            {
                "verse": "Signa, quibus possent indoluisse ferae?"
            },
            {
                "verse": "Sunt alia et liceat multo graviora fuissent:"
            },
            {
                "verse": "Praetor adest nobis qui tamen ista levat."
            },
            {
                "verse": "Hic requies, nostro sola est medicina dolori,"
            },
            {
                "verse": "Solus adest fessis rebus amica salus."
            },
            {
                "verse": "Cuius honoratae propter gestamina famae"
            },
            {
                "verse": "Haec placuit nobis scribere, amice, tibi."
            },
            {
                "verse": "Quo celebris Veneta magis exornetur in urbe,"
            },
            {
                "verse": "Quo suus in Spalatum clarior extet amor."
            },
            {
                "verse": "Nam quoties praetor, digno se gessit honore"
            },
            {
                "verse": "Fecit et in populos munia iusta suos,"
            },
            {
                "verse": "Est mihi mos patrius, quis possum laudibus, illum"
            },
            {
                "verse": "Ferre, nefas tamquam sit reticere decus."
            },
            {
                "verse": "Urbe licet Veneta probitas cognoscitur omnis,"
            },
            {
                "verse": "Accipe, nam dubitas forsitan iste quis est:"
            },
            {
                "verse": "Fulgida lux patriae, regit hanc Aloysius urbem,"
            },
            {
                "verse": "Ille Capelleae gloria summa domus."
            },
            {
                "verse": "Quem puto miserunt caelestia numina nobis,"
            },
            {
                "verse": "Ne tot ab adversis obrueremur aquis."
            },
            {
                "verse": "Missus ab augusto non est, mihi crede, senatu:"
            },
            {
                "verse": "Decidit e supero sanctus at iste polo."
            },
            {
                "verse": "Iustitiam si quaeris, habet; pietate triumphus"
            },
            {
                "verse": "Huic dabitur, meruit religione coli."
            },
            {
                "verse": "Magnanimus, gravis est, constanti pectore, prudens;"
            },
            {
                "verse": "Pervius et pronae dexteritatis amans."
            },
            {
                "verse": "Omnia clementer, summa ratione, benigno"
            },
            {
                "verse": "Sustinet aspectu consilioque domat."
            },
            {
                "verse": "Tristia quaeque quo facit hic clarescere vultu,"
            },
            {
                "verse": "Damna lavat nostros discutiendo metus."
            },
            {
                "verse": "Haud aliter Titan, radiis ubi splenduit albis,"
            },
            {
                "verse": "Nebula purpureo lumine nigra fugat."
            },
            {
                "verse": "Sic solet adversis Thaumantia nubibus Iris"
            },
            {
                "verse": "Exhilarare tuas, dure colone, genas."
            },
            {
                "verse": "Puppis ab aequorea rapitur si forte procella,"
            },
            {
                "verse": "Sidere Amyclaeo laeta sic esse solet."
            },
            {
                "verse": "Nunc bona promittit, nunc mollia tempora dicit"
            },
            {
                "verse": "Affore, constanter tot mala ferre iubet."
            },
            {
                "verse": "Iura petit si quis, geminas sibi porrigit aures,"
            },
            {
                "verse": "Ceu quodam numen postmodo verba refert."
            },
            {
                "verse": "Litibus auditis nunc hos, nunc increpat illos,"
            },
            {
                "verse": "Disona concordi pectora pace ligat."
            },
            {
                "verse": "Illius o quotiens actor fuit ante tribunal,"
            },
            {
                "verse": "Sponte sua tandem fertur abiisse reus."
            },
            {
                "verse": "Non fora clamosis ferventia litibus augent"
            },
            {
                "verse": "Probra, furibundas comprimit ira minas."
            },
            {
                "verse": "Quisquis adit, reverenter adit; non opprimit Irum"
            },
            {
                "verse": "Croesus, avaritiae stat procul inde sitis."
            },
            {
                "verse": "Munera nil prosunt, aequas turbantia leges;"
            },
            {
                "verse": "Non prece, non pretio iudicis ardet amor."
            },
            {
                "verse": "Lancibus aequatis examine ponderat ille,"
            },
            {
                "verse": "Libra suum nulla parte rependit onus."
            },
            {
                "verse": "O quotiens res est civilibus optima rebus"
            },
            {
                "verse": "Quando cliens causam non dubitanter agit!"
            },
            {
                "verse": "Iudicis arbitrium quod non corrumpitur auro"
            },
            {
                "verse": "Nescio quid mixtum cum deitate tenet."
            },
            {
                "verse": "Adde quod hic nobis confinia libera fecit,"
            },
            {
                "verse": "A male tranquillis non habitanda viris."
            },
            {
                "verse": "Semper ab innumeris infesta latronibus ora"
            },
            {
                "verse": "Haec fuit, hac nocuis est regione locus."
            },
            {
                "verse": "Cur nisi terribiles quia subsunt ordine colles,"
            },
            {
                "verse": "Sunt nemora et frondes, sunt puto causa rubi."
            },
            {
                "verse": "Haec ubi sollerti persensit mente Capellus,"
            },
            {
                "verse": "Non potuit tantae crimina ferre necis."
            },
            {
                "verse": "Explorata prius quo sunt factura ruinam,"
            },
            {
                "verse": "Nomina, praedonum non inhonora capit."
            },
            {
                "verse": "Sustinuere malae spectacula turpia vitae"
            },
            {
                "verse": "Haec etenim meritis praemia digna suis."
            },
            {
                "verse": "Haud minus hic meruit laudis abolendo malignos"
            },
            {
                "verse": "Impia quam sceleris gens onerando bonos."
            },
            {
                "verse": "Quid dicam quanti fuit hic solamen egenis?"
            },
            {
                "verse": "Hi referant quantis praestita vita fuit."
            },
            {
                "verse": "Tot bona miramur, quae dividit iste misellis,"
            },
            {
                "verse": "Unde habeat, pietas sed sibi donat opes."
            },
            {
                "verse": "Gratius est superis nihil hac pietate putamus,"
            },
            {
                "verse": "Numina nil tantum quam pie facta vident."
            },
            {
                "verse": "Navita, terrifico veluti cum sidere nimbus"
            },
            {
                "verse": "Ingruit, aspiciens, vela minora parat."
            },
            {
                "verse": "Consilio tetricum tempus praeviderat olim"
            },
            {
                "verse": "Haud aliter nostri maxima cura ducis."
            },
            {
                "verse": "Undique conflavit victum prudenter et inde"
            },
            {
                "verse": "Instituit ne quo possit ab urbe vehi."
            },
            {
                "verse": "Quod nisi fecisset, puto sic moreremur ad imum,"
            },
            {
                "verse": "Aut fierent saevae saeva pericla necis."
            },
            {
                "verse": "Vivere quis nostrum tam duro tempore posset"
            },
            {
                "verse": "Ni vigil hic, qui nos praemonuisset, erat."
            },
            {
                "verse": "Ergo salus nostra est, columen, tutela Capellus,"
            },
            {
                "verse": "Vita, fides, animus, dux, medicina, quies."
            },
            {
                "verse": "Huic Spalatum meritos semper debebit honores"
            },
            {
                "verse": "Porriget et victas ad sua dona manus."
            },
            {
                "verse": "Hoc duce Politiae non desperavit iniqua"
            },
            {
                "verse": "Conditio, Clysium sub iuga nostra fugit."
            },
            {
                "verse": "Effera Chorvatiae populorum nomina torvae"
            },
            {
                "verse": "Hoc duce iam Venetos in sua regna vocat."
            },
            {
                "verse": "Et vocitet sine fine precor, quia digna triumphis"
            },
            {
                "verse": "Efficit hic, populos qui pietate fovet."
            },
            {
                "verse": "In manibus mors nostra suis fuit, ergo salusque;"
            },
            {
                "verse": "Omne bonum dedit hic, reppulit omne malum."
            },
            {
                "verse": "Di sibi concedant quod nos non possumus ipsi,"
            },
            {
                "verse": "Quicquid e laurigero principe dignus erit."
            },
            {
                "verse": "Di faciant vobis, quis consultantibus iste"
            },
            {
                "verse": "Venerit, externas conciliare plagas."
            },
            {
                "verse": "Libera purpurei supponant colla tyranni"
            },
            {
                "verse": "Mundus et, o vestros procidat ante pedes;"
            },
            {
                "verse": "Subdita qui meritis loca, qui tractatis amore,"
            },
            {
                "verse": "Perpetuus vobis est dicionis honos."
            },
            {
                "verse": "Ista coronatis sunt nobiliora triumphis"
            },
            {
                "verse": "Facta, metu quae, vi quaeque cruore carent."
            },
            {
                "verse": "Qua fluit Indus aquis, Ganges, qua Bosphorus alget"
            },
            {
                "verse": "Thracius, extremi qua Garamantes arant;"
            },
            {
                "verse": "Qua perhibent roseis pronum Titana quadrigis"
            },
            {
                "verse": "In mare purpureas abdere nocte rotas;"
            },
            {
                "verse": "Proferat imperium Veneti reverenda senatus"
            },
            {
                "verse": "Curia, Romuleis fascibus egregior."
            },
            {
                "verse": "O, utinam videam Veneti volitare leonis"
            },
            {
                "verse": "Signa, fovent populos nam pietate suos."
            }
        ],
        [
            {
                "verse": "Praemia ob clarae celebrata vitae"
            },
            {
                "verse": "Quod magos Persae posuere caelo,"
            },
            {
                "verse": "Semper augustos monumenta tradunt,"
            },
            {
                "verse": "Indite censor."
            },
            {
                "verse": "Glorians famae, celebrata currum"
            },
            {
                "verse": "Solis occasus iubar et ad ortus,"
            },
            {
                "verse": "Iactat excelsos sapiens alumnos"
            },
            {
                "verse": "Graecia septem."
            },
            {
                "verse": "Cecropis doctae memorant Athenae"
            },
            {
                "verse": "Theseos, Codros simul Aristippos;"
            },
            {
                "verse": "Quos quidem cunctos elevasse virtus"
            },
            {
                "verse": "Dicitur alma."
            },
            {
                "verse": "Regulos, Brutos, Fabios, Camillos,"
            },
            {
                "verse": "Nulla Marcellos reticescet aetas,"
            },
            {
                "verse": "Subdidit mundum sibi quod triumphans"
            },
            {
                "verse": "Martia Roma."
            },
            {
                "verse": "Et tibi surgit Veneto leoni"
            },
            {
                "verse": "Gloria, ad seros remeans nepotes,"
            },
            {
                "verse": "Quas queas partes alias tuis iam"
            },
            {
                "verse": "Subdere regnis."
            },
            {
                "verse": "Mulla commissum facit ecce munus"
            },
            {
                "verse": "Iam probe, iuste, comiter, benigne."
            },
            {
                "verse": "Illyris gaudet patiens ut ora,"
            },
            {
                "verse": "Nec mala sentit."
            },
            {
                "verse": "Iam magos Persas, sophiae magistros,"
            },
            {
                "verse": "Iudice vincit tuus ecce Mulla."
            },
            {
                "verse": "Graeciae septem sapientiores"
            },
            {
                "verse": "Mulla subaequat."
            },
            {
                "verse": "Cecropem, Codrum, Phociona vincit."
            },
            {
                "verse": "Iliae claros superat nepotes,"
            },
            {
                "verse": "Regulos, Drusos, Decios, Camillos"
            },
            {
                "verse": "Corneliosque."
            },
            {
                "verse": "Semper extento catus orbe vivet;"
            },
            {
                "verse": "Donec aeterni rutilent Olympi"
            },
            {
                "verse": "Sidera et fiet mare procellosum,"
            },
            {
                "verse": "Mulla vigebit."
            }
        ],
        [
            {
                "verse": "Felices docto cognomina docta parentes"
            },
            {
                "verse": "Crediderim casu quod tribuere tibi,"
            },
            {
                "verse": "Nunc maiora fide tua cum dictamina cerno,"
            },
            {
                "verse": "Qualia vix prisco tempore saecla dabant,"
            },
            {
                "verse": "Qualia credibile est non sacros ante poetas,"
            },
            {
                "verse": "Collibus Aoniis nec cecinisse deas,"
            },
            {
                "verse": "Nil dubito, constat Parnasia numina facto"
            },
            {
                "verse": "Concilio nomen constituisse tuum."
            },
            {
                "verse": "Inde corymbiferam capiti imposuisse coronam,"
            },
            {
                "verse": "Munera non ulla deperitura die."
            },
            {
                "verse": "Ergo Caballino donatus nomine vates"
            },
            {
                "verse": "Laurigeros inter tu quoque notus eris."
            },
            {
                "verse": "Inter honoratos non ultima gloria vates,"
            },
            {
                "verse": "Ergo Camenarum tu quoque lumen, ave!"
            }
        ],
        [
            {
                "verse": "Candida fama prius mihi te, Francisce, poetis"
            },
            {
                "verse": "Cantabat nostri temporis esse parem."
            },
            {
                "verse": "Carmen ubi ardiva formatum incude recepi,"
            },
            {
                "verse": "Quale Meleteus fecerat ante senex,"
            },
            {
                "verse": "Fama, tace, dixi, non est hic temporis huius"
            },
            {
                "verse": "Vates: umbra sub hoc corpore prisca latet."
            },
            {
                "verse": "Si sunt vera satis Samii documenta magistri,"
            },
            {
                "verse": "Ad nova fata iterum Maeonis umbra redit."
            },
            {
                "verse": "Iamque iterum qui cantat, erit graviore cothurno"
            },
            {
                "verse": "Committetque truces ad fera bella viros."
            },
            {
                "verse": "Smyrnaeusque Meles, quantum Calaberve Galaesus,"
            },
            {
                "verse": "Dalmaticus tantum notus Iader erit."
            },
            {
                "verse": "Nunc tamen ad nostrum ludis quae carmina nomen,"
            },
            {
                "verse": "Sive patres illud seu posuere dei."
            },
            {
                "verse": "Stesichori Philomela tuo cantavit in ore"
            },
            {
                "verse": "Et congesserunt mella Platonis apes."
            }
        ],
        [
            {
                "verse": "Non tot in Actiaco numeravit rostra tumultu"
            },
            {
                "verse": "Nereus, ex imis sollicitatus aquis:"
            },
            {
                "verse": "Non Agamemnoniae tot conflavere Mycenae"
            },
            {
                "verse": "Vela, Phrygas pateret cum gravis ira nurus;"
            },
            {
                "verse": "Itala non tellus, non Persia protulit horrens"
            },
            {
                "verse": "Belligeratorum tot fera corda virum."
            },
            {
                "verse": "Quis tot in Haemoniis vidit tentoria campis"
            },
            {
                "verse": "Cum tremefacta suas Roma timeret opes,"
            },
            {
                "verse": "Quot centum venere rates, quot in agmina Turcae"
            },
            {
                "verse": "Convenere feri praecipitata manu."
            },
            {
                "verse": "Quo melius tibi, sancta Fides, pia thura darentur"
            },
            {
                "verse": "Esset et hospitibus dignior ara tuis."
            },
            {
                "verse": "Gens Modonea tuum melius quo numen adoret"
            },
            {
                "verse": "Et ferat ante tuos munera grata focos."
            },
            {
                "verse": "Haee circumsessos armato milite muros"
            },
            {
                "verse": "Ut videt intrepida mente, virilis agit."
            },
            {
                "verse": "\"Nunc opus est dextra, socii; nunc pectoris ardor,"
            },
            {
                "verse": "Emineat vestri nobilitandus honos."
            },
            {
                "verse": "Arma parate: graves circumstant undique turmae;"
            },
            {
                "verse": "Classis en ab alto gurgite saeva venit."
            },
            {
                "verse": "Barbarus haud aliter truculentus obambulat hinc nos,"
            },
            {
                "verse": "Inde petit muros, quaeritat inde gradum."
            },
            {
                "verse": "Martius occluso lupus instat ut omnis ovili"
            },
            {
                "verse": "Rostra cruentavit si stimulante fame."
            },
            {
                "verse": "Et licet horrificus Caesar terraque marique"
            },
            {
                "verse": "Sit prope: terrificas spernite quaeso minas."
            },
            {
                "verse": "Robora magnanimae spernant insignia laudis"
            },
            {
                "verse": "Cuncta, dat aeternum mors generosa decus."
            },
            {
                "verse": "Tempus adest fidei monstrandae clara per aevum"
            },
            {
                "verse": "Praemia, pro dominis quos decet esse suis."
            },
            {
                "verse": "Tempus adest fidam quo te non sola Saguntos"
            },
            {
                "verse": "Iactabis: meritum tale duabus erit."
            },
            {
                "verse": "Stat dare pro Venetis divo duce et auspice Marco"
            },
            {
                "verse": "Uxores, vitam, pignora, tecta, solum.\""
            },
            {
                "verse": "Dixit et exustis cara cum coniuge natis"
            },
            {
                "verse": "Omnia fert rapidis conicienda rogis."
            },
            {
                "verse": "Res mira et nullos umquam moritura per annos,"
            },
            {
                "verse": "Indiga Maeonio carmine tanta fides."
            },
            {
                "verse": "Opposuere viri pugnantia pectora Turcis,"
            },
            {
                "verse": "Sit quasi pro dominis mors inacerba suis."
            },
            {
                "verse": "Tunc Mahumetanae ceciderunt corpora gentis"
            },
            {
                "verse": "Obvia pectoribus quot coiere suis."
            },
            {
                "verse": "Hic gemitus, grave murmur erat, suspiria, luctus;"
            },
            {
                "verse": "Hic dolor, hic tetricae tristis imago necis."
            },
            {
                "verse": "Quocumque aspiceres, duro sub Marte cadebant;"
            },
            {
                "verse": "Omnia liventis plena cruoris erant."
            },
            {
                "verse": "Tanta fuit strages, quod nec manus unde ferire,"
            },
            {
                "verse": "Nec ubi possit habet sistere planta pedem."
            },
            {
                "verse": "Rubra coloratas volvebat rivus in undas"
            },
            {
                "verse": "Sanguineus mixtis busta cadaveribus."
            },
            {
                "verse": "Hostibus at postquam cessit victoria, Caesar"
            },
            {
                "verse": "Dixit: \"Honoratae gens erat ista necis."
            },
            {
                "verse": "Inclita gens erat haec, meritis cumulanda beatis,"
            },
            {
                "verse": "Perpetuas si non praeposuisset opes."
            },
            {
                "verse": "Felix, o nimium felix Modoneia pubes,"
            },
            {
                "verse": "Vela feret donec Graecia, semper eris."
            },
            {
                "verse": "Dicet, ad Aegaeas si quis rate tenderit undas:"
            },
            {
                "verse": "Haec nimium Venetis terra fidelis erat.\""
            }
        ],
        [
            {
                "verse": "Buxea multiforas nunc nunc age, tibia, voces"
            },
            {
                "verse": "Concine; Threiciis concordent aurea nervis"
            },
            {
                "verse": "Plectra; coronato prodeas, cantator Apollo,"
            },
            {
                "verse": "Vertice, non humeris desit genialis amictus"
            },
            {
                "verse": "Purpureis, Phrygiae sed habens contegmina pallae."
            },
            {
                "verse": "Talis ades, celsi qualis veneranda Tonantis"
            },
            {
                "verse": "Exhilaras sacro nitidus convivia cantu."
            },
            {
                "verse": "Eia age Castalio coeant e fonte sorores"
            },
            {
                "verse": "Sicelides, nimio quatiant age verbere terram."
            },
            {
                "verse": "Applaudantque simul iuvenes puerique puellae"
            },
            {
                "verse": "Et matrona, graves vultus sed ponat opertae"
            },
            {
                "verse": "Frontis ac obductas hilarent pia carmina rugas."
            },
            {
                "verse": "Permutentque genas tantum dum munera divis"
            },
            {
                "verse": "Rite celebrati reddantur debita voti."
            },
            {
                "verse": "Dum nivei centum maculentur caede iuvenci,"
            },
            {
                "verse": "Dum tibi turicremis cumulentur cinnama flammis,"
            },
            {
                "verse": "Iupiter, astrigeri residens qui vertice Olympi"
            },
            {
                "verse": "Cuncta regis, decimum prospectans lumine mundum;"
            },
            {
                "verse": "Qui mare velivolum, terras qui lege gubernas"
            },
            {
                "verse": "Perpetua et liquidus quicquid complectitur aether."
            },
            {
                "verse": "Quod Petro dilecta suum remeasse penatum"
            },
            {
                "verse": "Limina, quod reduci licuit tetigisse carina"
            },
            {
                "verse": "Optatos patriae portus, dulcissima natos"
            },
            {
                "verse": "Pignora facundi constringere pectora fratris"
            },
            {
                "verse": "Moribus et nulli cessurae coniugis almam"
            },
            {
                "verse": "Conspicuamque fidem, superat quae nobilis omnes"
            },
            {
                "verse": "Hesperias Graiasque nurus probitate decori"
            },
            {
                "verse": "Corporis. Hanc niveam contendat quisque Lacaenam"
            },
            {
                "verse": "Esse, peregrinis tamen at remorarier oris"
            },
            {
                "verse": "Nil timuit placidi constans reverentia Petti."
            },
            {
                "verse": "Nec timuisse procos decuit telasque retextas"
            },
            {
                "verse": "Coniugis absentis. Felix cui casta pudicum"
            },
            {
                "verse": "Praeservat fortuna torum taedasque iugales,"
            },
            {
                "verse": "Seu licet ad Gangem, gelidas seu tendat ad arctos,"
            },
            {
                "verse": "Vel super Hesperiae loca disiunctissima Thules,"
            },
            {
                "verse": "Amne Canopaeo vel qua fluit aequore Nilus."
            },
            {
                "verse": "Nulla timoris erit spiritus in pectore fixa"
            },
            {
                "verse": "Composito, nullis libeat mihi ponere lustris"
            },
            {
                "verse": "Temporibusve modum semper tibi fida manebit"
            },
            {
                "verse": "Uxor, amica tuae servabit munera vitae."
            },
            {
                "verse": "Nec properare domum fama cogeris iniqua:"
            },
            {
                "verse": "Eximium patriae decus et generosa nepotum"
            },
            {
                "verse": "Gloria, Petre, tuum, properavit publica gressus"
            },
            {
                "verse": "Cura tuos, propriae postponens munera causae."
            },
            {
                "verse": "Dum miseris conferre putas, dum quaeris amicis"
            },
            {
                "verse": "Obsequium patriam firmo munimine fulcis"
            },
            {
                "verse": "Dumque tuam, dignis patriae te quisque parentem"
            },
            {
                "verse": "Laudibus ad summi perducit sidera caeli."
            },
            {
                "verse": "Perducantque precor victuri semper in aevi"
            },
            {
                "verse": "Saecla. Nec immerito: quis enim gravitate Catonis,"
            },
            {
                "verse": "Religione Numae, Bruti pietate perennis"
            },
            {
                "verse": "Moribus aut Laeli meruit maiora diserti."
            },
            {
                "verse": "Num Ciceronis honos, divi num Caesaris almum"
            },
            {
                "verse": "Nomen, an excelsi praestantia clara Metelli"
            },
            {
                "verse": "Tot meruere, sacrae quot habet praeconia laudis"
            },
            {
                "verse": "Noster Amyntorides, nostri prudentia Iani,"
            },
            {
                "verse": "Qui ratione moves geminas in vertice frontes,"
            },
            {
                "verse": "Praeteriti retinens quicquid praecesserit aevi"
            },
            {
                "verse": "Quicquid et est subita venturum clade repellis."
            },
            {
                "verse": "Ingenio volvens quid sit tolerare, negandum"
            },
            {
                "verse": "Quidve, per adversos truculenti numinis aestus"
            },
            {
                "verse": "Magnanimus calcas, sapienti corde refrenas"
            },
            {
                "verse": "Fumiferos animi motus tenebrosaque mentis"
            },
            {
                "verse": "Damna, sub Hectoreo possunt si talia cerni"
            },
            {
                "verse": "Pectore. Tot oculi tibi sunt, quot, maxime, summis"
            },
            {
                "verse": "Rebus agis, cauda, quot habet Iunonius ales;"
            },
            {
                "verse": "Clara serenato fulgent quot sidera caelo,"
            },
            {
                "verse": "Littore Mygdonio numerantur quotve lapilli."
            },
            {
                "verse": "Non amor aut odium certant, non muneris in te"
            },
            {
                "verse": "Praemia, vaniloquae non fallax gloria pompae,"
            },
            {
                "verse": "Non dolus aut dubiam lacerantia fulmina mentem;"
            },
            {
                "verse": "Ast honor et pietas, cordato pectore virtus"
            },
            {
                "verse": "Nobilis, egregium decus et veneranda deorum"
            },
            {
                "verse": "Religio placidi simul et mens conscia recti."
            },
            {
                "verse": "Qua soleas, iusta perpendens omnia lance,"
            },
            {
                "verse": "Solvere quid deceat, turpi quid distet honestum,"
            },
            {
                "verse": "Quid sumus et quantos humana negotia motus"
            },
            {
                "verse": "Exagitant, - scelus oh! - variat quam caeca rebelles"
            },
            {
                "verse": "Alternans fortuna vices, quo turbine fertur"
            },
            {
                "verse": "Vita hominum, brevibus nimium conclusa diebus."
            },
            {
                "verse": "Quis modo divini memoret reverenda Platonis"
            },
            {
                "verse": "Dogmata? Num Samii docuerunt talia vatis"
            },
            {
                "verse": "Scripta? Stagireo num sunt haec digna magistro,"
            },
            {
                "verse": "Quae tibi longa dedit rerum experientia, longus"
            },
            {
                "verse": "Usus et ex summis prudentia condita libris?"
            },
            {
                "verse": "O quantum et quotiens felix, o mente benigna,"
            },
            {
                "verse": "Qui procul amota causas caligine rerum"
            },
            {
                "verse": "Perspicis, heroas contemnens, sceptra, tyrannos,"
            },
            {
                "verse": "Divitias Fulvi vel crimina sacra Metelli."
            },
            {
                "verse": "Hoc melius quam si Gadibus remeare subactis,"
            },
            {
                "verse": "Litus ad Eoum properes, Rhodopeia Martis"
            },
            {
                "verse": "Regna, simul Babylon, vel quae spolianda trophaeis"
            },
            {
                "verse": "Ausoniis invicta manet; si sub iuga mittas"
            },
            {
                "verse": "Tot populos, quot Roma suis submisit alumnis"
            },
            {
                "verse": "Martia. Praecipui sunt haec monumenta triumphi"
            },
            {
                "verse": "De propria virtute suos quod quisque parentes"
            },
            {
                "verse": "Sublevat ac titulos statuat non caede rubentes,"
            },
            {
                "verse": "Urbibus eversis non vi neque fortibus armis,"
            },
            {
                "verse": "Laude sed aeterna, facis ut, meritisque togaque,"
            },
            {
                "verse": "Nestoreos Phrygiosque precor victurus in annos."
            }
        ],
        [
            {
                "verse": "Pro quibus immensus bellum ciet urbibus orbis"
            },
            {
                "verse": "Dantur et alternae vulnera mille neces;"
            },
            {
                "verse": "Pro quibus argentum, fulvum vacuatur et aurum:"
            },
            {
                "verse": "Ecce novem nummis octove Petrus habet."
            },
            {
                "verse": "Proh scelus! humanae quanta est stultitia vitae:"
            },
            {
                "verse": "Quo pereunt reges unicus assis emit!"
            }
        ],
        [
            {
                "verse": "Cultor et antistes Surdae, celeberrime, vallis,"
            },
            {
                "verse": "Marule, perpetui regis amator, ave!"
            },
            {
                "verse": "Cuius in auxilium fidei dictamina nostrae"
            },
            {
                "verse": "Plura vigent, scriptis annumeranda sacris."
            },
            {
                "verse": "Cuius honoratae volitant insignia famae"
            },
            {
                "verse": "Praemia, Pieriis digna referri modis."
            },
            {
                "verse": "Scire velis fortasse tui quid Marce, sodales,"
            },
            {
                "verse": "Quid faciant fratres, quid pia mater ait?"
            },
            {
                "verse": "Ipsa tuos patria infelix qua mente recessus"
            },
            {
                "verse": "Pertulerit? Num quid flevit amica cohors?"
            },
            {
                "verse": "Barbarus haud aequo dictus cognomine quaestor"
            },
            {
                "verse": "Te loquitur, de te somnia fera refert."
            },
            {
                "verse": "Si quis ait scriptum quod te misisse, \"Salutat -"
            },
            {
                "verse": "Interrogat - num me Marulus anne meus?\""
            },
            {
                "verse": "Huic, ubi pro certo missam videt esse salutem,"
            },
            {
                "verse": "Labuntur lacrimae maesta per ora piae."
            },
            {
                "verse": "Moribus excultis Aloysius atque Marinus"
            },
            {
                "verse": "Heu veluti amissum te sibi uterque dolent."
            },
            {
                "verse": "Hi prece sollicita sacratum numen adorant,"
            },
            {
                "verse": "Ut possint tecum vivere sive mori."
            },
            {
                "verse": "Nicoleon sine te Petrarcha nec incubat aris,"
            },
            {
                "verse": "Ut prius: oranti tu sibi in ore sonas."
            },
            {
                "verse": "Te meminit superos tacita si voce fatigat,"
            },
            {
                "verse": "Te licet absentem nocte dieque refert."
            },
            {
                "verse": "Carmen ubi accepit factum de Virgine Sancta,"
            },
            {
                "verse": "Hieronymus de te, Marule, mira canit."
            },
            {
                "verse": "Hoc sonat ad citharam; laudat per compita, stringit"
            },
            {
                "verse": "Pectoribus; grates hoc tibi semper agit."
            },
            {
                "verse": "Incolumes tibi sunt fratres, carissima mater"
            },
            {
                "verse": "Vivit adhuc, sine te si tibi vita foret."
            },
            {
                "verse": "Heu patria altisonas subicit gemebunda querellas,"
            },
            {
                "verse": "Vulsa comam, lacerum pectus et ora notat."
            },
            {
                "verse": "Nam modo qui fueras Spalatensi solus in urbe"
            },
            {
                "verse": "Omnibus exemplar consiliumque decus,"
            },
            {
                "verse": "Tam cito raptus abis, abiit tecum omnis honestas"
            },
            {
                "verse": "Et probitas vitae religioque fides."
            },
            {
                "verse": "Nos sine te laeti nequaquam vivimus; auget"
            },
            {
                "verse": "Tot mala nostra tuae facta ruina fugae."
            },
            {
                "verse": "Vivimus et si vis nostram cognoscere vitam,"
            },
            {
                "verse": "Accipe, pars animae maxima, Marce, meae:"
            },
            {
                "verse": "Egredere e muris nihil est nisi Turcicus horror,"
            },
            {
                "verse": "Praeda cruenta, neces, flamma, querella, fuga."
            },
            {
                "verse": "Villicus accurrens albo et sine sanguine vultu,"
            },
            {
                "verse": "Dat captivorum nomina, bella refert."
            },
            {
                "verse": "E speculis custos trepidi dat signa tumultus:"
            },
            {
                "verse": "\"Heu fuge, - conclamat - praecipitato fugam!\""
            },
            {
                "verse": "Quisquis ad arma vocans se praeparat, arma resultant;"
            },
            {
                "verse": "Arma gerit iuvenis, currit ad arma senex."
            },
            {
                "verse": "\"Pax intra muros tamen est laudanda, sed, inquis,"
            },
            {
                "verse": "Haec solet externum saepe levare malum.\""
            },
            {
                "verse": "O utinam pax ista foret! Maiora sed intus"
            },
            {
                "verse": "Bella tument, odiis heu maledicta novis."
            },
            {
                "verse": "Qualia Romulei nunquam videre nepotes;"
            },
            {
                "verse": "Aetas non vidit qualia nulla prior."
            },
            {
                "verse": "Natus it in patrem, saevissima filia matri est;"
            },
            {
                "verse": "In socerum dirus suscitat arma gener."
            },
            {
                "verse": "Frater in auxilium fratris non sperat, amico"
            },
            {
                "verse": "Nullus amicus adest; nunc nepos odit avum."
            },
            {
                "verse": "Cognatum, cognate, cave! Stat quaeque sorori,"
            },
            {
                "verse": "Tamquam privigno saeva noverca, soror."
            },
            {
                "verse": "Iurgia, si rixas, si quis conspexeris iras;"
            },
            {
                "verse": "Saevitiam, lites, conviciumque dolum."
            },
            {
                "verse": "Protinus accurrit populi non parva corona;"
            },
            {
                "verse": "Interroga, quid sit? - Ista propinquus agit."
            },
            {
                "verse": "Nullus amor; quae sunt miseris solacia rebus?"
            },
            {
                "verse": "Prospicis arma foris, prospicis arma domi."
            },
            {
                "verse": "Interea felix tu laeta mente reponis"
            },
            {
                "verse": "Otia, candidulis candidiora rosis."
            },
            {
                "verse": "Integer expectans aeternae praemia vitae,"
            },
            {
                "verse": "Irrides nostri temporis exitium."
            },
            {
                "verse": "Inconcussa fides suffert tentamina mundi,"
            },
            {
                "verse": "Concilias Christum dum tibi, Marce, tuum."
            },
            {
                "verse": "Quem pro Francisco velis exornare misello,"
            },
            {
                "verse": "Perpetuo sic te donet, amice, bono."
            }
        ],
        [
            {
                "verse": "Grata salutatrix a te mihi littera venit,"
            },
            {
                "verse": "O Francisce, meae cultor amicitiae!"
            },
            {
                "verse": "Haec docuit quanto est absentia nostra dolori"
            },
            {
                "verse": "His, quibus extiteram semper in urbe comes."
            },
            {
                "verse": "Tum quod tristitiae cumulus superadditur isti"
            },
            {
                "verse": "Dum pecus in praedam ferri hominesque vident."
            },
            {
                "verse": "Ferre utrumque malum mentique mederier aegrae"
            },
            {
                "verse": "Dicere conabor qua ratione decet."
            },
            {
                "verse": "Insula me retinet quae scis, non amplius ista"
            },
            {
                "verse": "Quam stadiis decies distat ab urbe decem."
            },
            {
                "verse": "Quod si forte velint mecum simul esse sodales"
            },
            {
                "verse": "Et nostra cupiunt rusticitate frui,"
            },
            {
                "verse": "Acta ratis remo septenis ocius horis"
            },
            {
                "verse": "Sistet in hoc illos quo moror ipse loco."
            },
            {
                "verse": "Excipiam laetus venientes; brachia collo"
            },
            {
                "verse": "Advolvam, labris labra genisque genas."
            },
            {
                "verse": "Inde recumbentes oleae viridantis in umbra,"
            },
            {
                "verse": "Placati iuxta murmura blanda freti,"
            },
            {
                "verse": "Alterno dulces miscebimus ore profatus,"
            },
            {
                "verse": "Dum pueri mensas prandiolumque parant."
            },
            {
                "verse": "Mox invitati pergemus sumere non quas"
            },
            {
                "verse": "Dicitur Antoni mensa vorasse dapes;"
            },
            {
                "verse": "Nec patinas, Luculle, tuas pinguesve capones,"
            },
            {
                "verse": "Sive papillatae sumina grata suis,"
            },
            {
                "verse": "Sed cenam cui dimisso Serranus aratro"
            },
            {
                "verse": "Vellet honoratas applicuisse manus,"
            },
            {
                "verse": "Et qua contentus Samnitum sperneret aurum"
            },
            {
                "verse": "Vir praestans animo Curius atque fide."
            },
            {
                "verse": "Pulmento satiare famem potuque levare"
            },
            {
                "verse": "Simpliciore sitim creditur esse satis"
            },
            {
                "verse": "Laudeque tam dignum: quam prorsus turpe putatur"
            },
            {
                "verse": "Esse suae servum mancipiumque gulae."
            },
            {
                "verse": "Cena tamen vobis dabitur magis ampla, sodales:"
            },
            {
                "verse": "Nostri ruris opes, brassica, beta, cicer;"
            },
            {
                "verse": "Et de vicino capti modo gurgite pisces:"
            },
            {
                "verse": "Sargus, maena, canis, sepia, salpa, lupus."
            },
            {
                "verse": "Pocula non deerunt, baccho saturata rubello,"
            },
            {
                "verse": "Quaeque solet rigidum lympha domare merum."
            },
            {
                "verse": "Denique quae mensae donat Pomona secundae:"
            },
            {
                "verse": "Vel pira vel ficos vel melimela dabo."
            },
            {
                "verse": "Ergo si qua meos nunc cura fatigat amicos"
            },
            {
                "verse": "Visendique mei si qua cupido tenet,"
            },
            {
                "verse": "Dic veniant - iter est modici, Francisce, laboris -"
            },
            {
                "verse": "Cumque illis, si me diligis, ipse veni."
            },
            {
                "verse": "Non sic adventu quondam laetatus Ulyxis"
            },
            {
                "verse": "Hortorum cultor dicitur Alcinous;"
            },
            {
                "verse": "Nec tanto exceptum pastoris amore Molorchi"
            },
            {
                "verse": "Amphitryoniadem fama fuisse refert."
            },
            {
                "verse": "Ipse ego quam vobis hilari ferar obvius ore"
            },
            {
                "verse": "Et toto cedam protinus hospitio."
            },
            {
                "verse": "Cunctorum, quaecumque deus mihi donat, amicos"
            },
            {
                "verse": "Consortes fieri participesque volo."
            },
            {
                "verse": "Solari interea Martis, Francisce, maligni"
            },
            {
                "verse": "Casibus afflictos hac ratione potes:"
            },
            {
                "verse": "Nec frangi adversis nec laetis fidere rebus"
            },
            {
                "verse": "Egregium quiddam magnificumque putent."
            },
            {
                "verse": "Terrarum nihil orbis habet firmumve ratumve:"
            },
            {
                "verse": "Omnia non stabili fertque refertque rota."
            },
            {
                "verse": "Irus ut in Croesum, sic Croesus transit in Irum:"
            },
            {
                "verse": "De misero locuplex, de locuplete miser."
            },
            {
                "verse": "Servitio premitur dudum qui sceptra tenebat,"
            },
            {
                "verse": "Sceptra tenens regnat qui modo servus erat."
            },
            {
                "verse": "Denique cunctarum sunt magna volumina rerum"
            },
            {
                "verse": "Atque agitat varias sors animosa vices."
            },
            {
                "verse": "Illo igitur nostrae mentes et vota ferantur,"
            },
            {
                "verse": "Est ubi perpetui mansio certa boni."
            },
            {
                "verse": "Christicolas immensa beant ubi gaudia fidos,"
            },
            {
                "verse": "Gaudia non ulla deperitura die."
            },
            {
                "verse": "Nil hostile timent nec quicquam triste verentur"
            },
            {
                "verse": "Conspectum summi qui meruere Dei."
            },
            {
                "verse": "Ipse quidem nobis caelesti in lumine sedem"
            },
            {
                "verse": "Esse iubet, non quam nunc habitamus humum."
            },
            {
                "verse": "Propterea quicumque gemit dispendia terrae,"
            },
            {
                "verse": "Fallitur haec patriae si putat esse suae."
            },
            {
                "verse": "Hic lugenda tamen pravae sunt crimina mentis,"
            },
            {
                "verse": "Ut dolor iratum mitiget iste Iovem."
            },
            {
                "verse": "Hic culpas deflere docet, scandamus ut illo,"
            },
            {
                "verse": "Illo ubi tristities non habet ulla locum;"
            },
            {
                "verse": "Illo ubi laeta salus, pax candida, vita perennis,"
            },
            {
                "verse": "Et sine lite quies, et sine nocte dies."
            },
            {
                "verse": "Hactenus haec. Ipsos nunc nostra Thalia salutet"
            },
            {
                "verse": "Intima quos nobis iungit amicitia:"
            },
            {
                "verse": "Hieronymum cithara clarum, gravitate Marinum,"
            },
            {
                "verse": "Ruris et agrorum cultibus Alvisium;"
            },
            {
                "verse": "Nicoleon risu facilem, sed, ut ipse iubemus,"
            },
            {
                "verse": "Ante salutetur Barbarus usque meus;"
            },
            {
                "verse": "Ille licet musis et sanguine praestet avorum,"
            },
            {
                "verse": "Non tamen invitus carmina nostra legit."
            }
        ],
        [
            {
                "verse": "Vana cupis: gypso longum protendere in aevum"
            },
            {
                "verse": "Effigiem tanti nominis atque viri,"
            },
            {
                "verse": "Nobilis o fictor! Fabrili fictier arte"
            },
            {
                "verse": "Non potis est virtus vivida: vana cupis!"
            },
            {
                "verse": "Marmora Praxitelis frangentur et aera Myronis;"
            },
            {
                "verse": "Durat Apelleis nec color in tabulis."
            },
            {
                "verse": "Certius est signum, quo se defendit ab aevo"
            },
            {
                "verse": "Marulus, aeternis clarus ad astra notis."
            },
            {
                "verse": "Quis Maro, quis meruit divinum nomen Homerus"
            },
            {
                "verse": "Et plures quorum fulget imago recens."
            },
            {
                "verse": "Quare age, vane, precor vanum sepone laborem:"
            },
            {
                "verse": "Quod manus ipsa facit, debilitatur opus."
            },
            {
                "verse": "Ingenio decrevit opes cum vatibus almas"
            },
            {
                "verse": "Quaerere Pieriis Marulus iste meus;"
            },
            {
                "verse": "Inter honoratos sublimia scripta cothurnos"
            },
            {
                "verse": "Huius ubique tenet quisquis in orbe legit."
            }
        ],
        [
            {
                "verse": "Marule, Socraticae non dispar gloria vitae,"
            },
            {
                "verse": "Praevalido fultum robore pectus habens,"
            },
            {
                "verse": "Exemplar virtutis, honos, lux, Marule, nostri"
            },
            {
                "verse": "Temporis, o patriae vita salusque tuae!"
            },
            {
                "verse": "Tramite qui recto divinae sedis ad urbem"
            },
            {
                "verse": "Tendis et invitans dirigis hinc alios"
            },
            {
                "verse": "Quid mandata Dei iubeant; qui solus ad unguem"
            },
            {
                "verse": "Observas plures, deinde docere cupis."
            },
            {
                "verse": "Sub pedibus Fortuna tuis regina triumphans"
            },
            {
                "verse": "Terribiles vinclis ferre coacta manus."
            },
            {
                "verse": "Mors et fata deum, quid sint caelestia nosti"
            },
            {
                "verse": "Iura, quid humana conditione subest."
            },
            {
                "verse": "Quam miserum est mortale genus fluitansque caducum,"
            },
            {
                "verse": "Ut rosa florigero languet adempta iugo."
            },
            {
                "verse": "Nosti quam subito mutantur gaudia luctu."
            },
            {
                "verse": "Alitis acta modo; quam brevis hora fugit."
            },
            {
                "verse": "Confiteor grave sit damnum, gravior quoque poena"
            },
            {
                "verse": "Nonnullum ex caris occubuisse tuis."
            },
            {
                "verse": "Frater erat, dices: carissima pectora fratris"
            },
            {
                "verse": "Heu miser ipse gemo perpetuoque gemam!"
            },
            {
                "verse": "Huius nomen erat quanta probitate fideque"
            },
            {
                "verse": "Te docet et quali laude ferendus honos!"
            },
            {
                "verse": "Quis dubitat clarae quod erat virtutis amator,"
            },
            {
                "verse": "Nobilis in bello nobiliorque toga?"
            },
            {
                "verse": "Huic inerat gratae quaedam praestantia formae;"
            },
            {
                "verse": "Ingenium, probitas consiliumque decus."
            },
            {
                "verse": "Non sibi sed patriae carisque vigebat amicis;"
            },
            {
                "verse": "Iuverat ignotos auxilioque suos."
            },
            {
                "verse": "Doctus, honoratae meruit praeconia vitae,"
            },
            {
                "verse": "Mellifluum fundens semper ab ore favum."
            },
            {
                "verse": "Adde quod ille quies studiorum, Marce, tuorum,"
            },
            {
                "verse": "Ille tuis curis dulce levamen erat."
            },
            {
                "verse": "Dum fuit hic, dulces Musarum expromere fetus,"
            },
            {
                "verse": "Aonidum poteras sollicitare nemus."
            },
            {
                "verse": "Sed quid ego haec referens vulnus in vulnera condo,"
            },
            {
                "verse": "Et lacrimas lacrimis associare parem?"
            },
            {
                "verse": "Oceano fluctus, frondes cur frondibus addo;"
            },
            {
                "verse": "Aequoribus pisces, sidera curve polo?"
            },
            {
                "verse": "Vivit adhuc neque enim mortales exuit artus"
            },
            {
                "verse": "Ipse tuus vita frater amabilior."
            },
            {
                "verse": "Improba mors cuius corpus dum dente maligno"
            },
            {
                "verse": "Stringeret, horrisonas incutiendo minas,"
            },
            {
                "verse": "Sic ait: \"Obsequium videor, non vulnera ferre"
            },
            {
                "verse": "Huic ego. Cur? Morsus non timet iste meos."
            },
            {
                "verse": "Sollicitat quem non duri violentia fati,"
            },
            {
                "verse": "Diruet imperium forsitan iste meum.\""
            },
            {
                "verse": "Cui Valerus placida compostus mente, quieto,"
            },
            {
                "verse": "Imperturbato reddidit ore sonos:"
            },
            {
                "verse": "\"Omnibus esse soles rabida truculentior ursa"
            },
            {
                "verse": "Quis placuit vitam labe notare suam."
            },
            {
                "verse": "Ferrea qui subeunt pravae retinacula mentis,"
            },
            {
                "verse": "Ferentur semper turbidiore metu."
            },
            {
                "verse": "Ast quibus aetherei fervens in vertice caeli"
            },
            {
                "verse": "Astrigero mens est, cura perennis, amor;"
            },
            {
                "verse": "Ast quibus immensum decus immortale per aevum"
            },
            {
                "verse": "Fulget et aeternum praemia clara vigent;"
            },
            {
                "verse": "Pace tua nunc sit, mors o saevissima, dictum:"
            },
            {
                "verse": "Hi tibi nil debent, non meruere mori."
            },
            {
                "verse": "Mortem nemo timet nisi qui cum crimine vixit:"
            },
            {
                "verse": "Qui bene vivit habet sub ditione necem.\""
            },
            {
                "verse": "Dixit et in verbo medium sibi protulit unguem"
            },
            {
                "verse": "Intrepidus caecae probra futura deae."
            },
            {
                "verse": "Ergo, age continuo non indulgere dolori,"
            },
            {
                "verse": "Marce, velis! Lacrimis, Marule, parce piis!"
            },
            {
                "verse": "Ex quo nil timuit leti discrimina frater,"
            },
            {
                "verse": "Certa haec fraternae signa salutis habe."
            }
        ],
        [
            {
                "verse": "Angebant, Francisce, mei me funera fratris;"
            },
            {
                "verse": "Nulla quies lacrimis nec modus ullus erat."
            },
            {
                "verse": "Omnibus ex illis fuit hic carissimus unus,"
            },
            {
                "verse": "Quae quandoque animo grata fuere meo."
            },
            {
                "verse": "Non sic ipse suum dilexit Castora Pollux;"
            },
            {
                "verse": "Euryalus Niso non ita gratus erat."
            },
            {
                "verse": "Illius affatu iucundo saepe fruebar;"
            },
            {
                "verse": "Nullo me facto laeserat ille suo."
            },
            {
                "verse": "Promptus et urbanis fuerat disponere rebus;"
            },
            {
                "verse": "Et regere inde suos sedulus usque lares."
            },
            {
                "verse": "Illius cultu largo magis ubere glaebae"
            },
            {
                "verse": "Frugibus implebant horrea nostra suis."
            },
            {
                "verse": "Aprici colles et consita vitibus arva"
            },
            {
                "verse": "Vina cadis nostris vix capienda dabant."
            },
            {
                "verse": "Interea mihi multa quies et tempora laeta"
            },
            {
                "verse": "Mens tamen in musis ingeniumque fuit."
            },
            {
                "verse": "Nunc illo amisso successit cura quieti;"
            },
            {
                "verse": "Dispulit adveniens otia longa labor."
            },
            {
                "verse": "Quaeque aderant nobis, procul effugere Camenae"
            },
            {
                "verse": "Deseruitque meam Pegasis unda sitim."
            },
            {
                "verse": "Denique pressus ego tantorum mille laborum,"
            },
            {
                "verse": "Optabam vitae fila suprema meae."
            },
            {
                "verse": "Ast ubi missa mihi tua nuper carmina legi,"
            },
            {
                "verse": "Solamen casus grande fuere mei."
            },
            {
                "verse": "Abstersi lacrimas luctumque recedere iussi,"
            },
            {
                "verse": "Compulsus monitis consiliisque tuis."
            },
            {
                "verse": "Di tibi pro tali persolvant munere grates"
            },
            {
                "verse": "Fataque dent fatis candidiora meis."
            }
        ],
        [
            {
                "verse": "Imbribus uda piis spargebam lumina tristis"
            },
            {
                "verse": "Nuper ad aegrotum corpus, amice, tuum."
            },
            {
                "verse": "Tu modo certa tuae stringebas limina vitae,"
            },
            {
                "verse": "Heu tibi fatiferae quae statuere deae."
            },
            {
                "verse": "Et modo maesta mei tandem suspiria cordis"
            },
            {
                "verse": "Excipis, invito lumine quemque notans."
            },
            {
                "verse": "Dulcis amor tibi erat nostros cognoscere fletus,"
            },
            {
                "verse": "Sed tamen incassum, membra gravante malo."
            },
            {
                "verse": "Mors aderat Stygio cum remige saeva, profundus"
            },
            {
                "verse": "Et sopor, exesa cum face dira soror."
            },
            {
                "verse": "Astiterat comitum fidissima turba, sorores,"
            },
            {
                "verse": "Mater et heu fratris pectora cara tui."
            },
            {
                "verse": "Astiteramque tibi pro caro pignore matris"
            },
            {
                "verse": "Ipse ego, qui socius, qui tibi frater eram."
            },
            {
                "verse": "Hi lacrimis, gemitu, summissa voce profusis"
            },
            {
                "verse": "Questibus obruerant teque tuumque torum."
            },
            {
                "verse": "Ast ego voce magis complebam tecta, remissis"
            },
            {
                "verse": "Ordinibus, mens ut rapta dolore solet:"
            },
            {
                "verse": "\"Quo fugis? - exclamans; - patrias ne desere sedes;"
            },
            {
                "verse": "Moenia neu studiis consolidata tuis!"
            },
            {
                "verse": "Quis remanet iusti custos, servator honesti?"
            },
            {
                "verse": "Quis pius aut constans, ore disertus erit?"
            },
            {
                "verse": "Te sine, Petre, decus mutum, facundia nusquam;"
            },
            {
                "verse": "Gloria nodosi te sine nulla fori."
            },
            {
                "verse": "Orba iacent sine te Musarum numina; Phoebo"
            },
            {
                "verse": "Sordet inauratam sollicitare chelym."
            },
            {
                "verse": "Urbis adaucta tuae servasti moenia prudens:"
            },
            {
                "verse": "Quassa cadunt humeris exonerata tuis."
            },
            {
                "verse": "Heu domus alta ruit, domus inclinata recumbit;"
            },
            {
                "verse": "Quo fuerat maior, hoc erit illa minor."
            },
            {
                "verse": "Quid faciam sine te? Facient quid cetera: matres,"
            },
            {
                "verse": "Maesta parens, comites innumerusque cliens?"
            },
            {
                "verse": "Omnia te meritis lacrimarum fontibus urgent,"
            },
            {
                "verse": "Et crepitant flammis ultima dona tuis."
            },
            {
                "verse": "Martia non tantum deflevit Roma Camillos;"
            },
            {
                "verse": "Pompeios, Brutos Aemiliumque Numam."
            },
            {
                "verse": "Hectoreum corpus tantum cum fregit Achilles,"
            },
            {
                "verse": "Laomedonteae non doluere nurus,"
            },
            {
                "verse": "Turba tuas quantum lugebit moesta favillas,"
            },
            {
                "verse": "Concipiet quantam mentis amaritiem.\""
            },
            {
                "verse": "Haec ego. Tum tacitis respondet vocibus ille:"
            },
            {
                "verse": "\"Quid quereris? Fletus comprime lora tui!"
            },
            {
                "verse": "Credideras forsan per saecula vivere cunctos"
            },
            {
                "verse": "Semper et in terris terrea membra fore?"
            },
            {
                "verse": "Nil facis! Euge meam tandem vexare quietem"
            },
            {
                "verse": "Desine; cuncta trahunt quae sibi fata, sequor."
            },
            {
                "verse": "Falleris. Atra suis mors omnia versat habenis:"
            },
            {
                "verse": "Illa rapit iuvenes et rapit illa senes."
            },
            {
                "verse": "Divitis unda Tagi non illam frangit, Orontis"
            },
            {
                "verse": "Balsama, non flavo lumine chrysolithos."
            },
            {
                "verse": "Illa nec ostrinas vestes nec curat honores,"
            },
            {
                "verse": "Sed ruit in quemquam dentibus atra feris."
            },
            {
                "verse": "Hanc timet innocuus, nocuus pauperque beatus;"
            },
            {
                "verse": "Stemmate conspicuo, sit licet ortus humo."
            },
            {
                "verse": "Omnia sub caelo quae sunt, obnoxia fatis"
            },
            {
                "verse": "Nempe iacent: nulli parcit amara dies."
            },
            {
                "verse": "Lege reguntur aves, pecudes; lex orbe gubernat"
            },
            {
                "verse": "Cuncta: deum leges me voluere mori."
            },
            {
                "verse": "Mortuus vel Libyae Mavors, qui castra subegit"
            },
            {
                "verse": "Martia, qui totiens contudit Ausonios;"
            },
            {
                "verse": "Croesus ad auriferas et qui se contulit oras:"
            },
            {
                "verse": "Vincere divitiis non valuere necem."
            },
            {
                "verse": "Herculis altus honos periit, cum Caesare Magnus:"
            },
            {
                "verse": "Urnula parva capit nomina tanta ducum.\""
            },
            {
                "verse": "Dixit et obliquans oculos cum voce premebat."
            },
            {
                "verse": "Pallidus ora tamen paucula verba dedi:"
            },
            {
                "verse": "\"Vade per Elysios duce sacra Virgine campos;"
            },
            {
                "verse": "Numina fausta tua sint precor officio!"
            },
            {
                "verse": "Ver tibi perpetuum, vernantia semper inundent"
            },
            {
                "verse": "Prata nec irriguis sit procul humor aquis;"
            },
            {
                "verse": "Turba tuos vado nympharum flore capillos"
            },
            {
                "verse": "Componant violis purpureisque rosis."
            },
            {
                "verse": "Urna crocos graciles fundat tibi semper, amomum,"
            },
            {
                "verse": "Cinnama nardino cumque liquore fluat."
            },
            {
                "verse": "Dent tibi fata manu facili convellere ramum,"
            },
            {
                "verse": "Quoi nimium splendent flava metalla, precor."
            },
            {
                "verse": "Ut melius, sedes sacer intrature beatas,"
            },
            {
                "verse": "Accipias vitae praemia casta tuae."
            },
            {
                "verse": "Vade nec horrendas tenebrosi gurgitis undas,"
            },
            {
                "verse": "Nec Phlegethonteas sis aditurus aquas."
            },
            {
                "verse": "Quandoquidem nostro te subtrahit invida collo"
            },
            {
                "verse": "Sors, inimica meum cum rapit hora decus:"
            },
            {
                "verse": "Vade, sed immemorem cari ne gratia fratris"
            },
            {
                "verse": "Arguat e superis te rediise mei."
            },
            {
                "verse": "Accipe parva mei testantia munera amoris,"
            },
            {
                "verse": "Frater ut a fratris nomine missa legat.\""
            }
        ],
        [
            {
                "verse": "Tabida pestifero lanientur corpora morbo."
            },
            {
                "verse": "Esto: venenosi feriant mala sidera cancri."
            },
            {
                "verse": "Undique finitimis tot inundent gentibus arma"
            },
            {
                "verse": "Tristia. Defecti Bromii Cererisque negatae"
            },
            {
                "verse": "Nullus honos. Modicae stent oblectamina pacis."
            },
            {
                "verse": "Non ego laurigeri supplex celeberrima Phoebi"
            },
            {
                "verse": "Numina, fatidicae vexem non sacra Sibyllae"
            },
            {
                "verse": "Lintea. Philyrio procul absint docta magistro"
            },
            {
                "verse": "Antra. Salutiferi valeant delubra draconis,"
            },
            {
                "verse": "Quaeque colit veterum demens insania vatum:"
            },
            {
                "verse": "Tu mihi, Christe, fave; faveas, dulcissima Christi"
            },
            {
                "verse": "Mater. Honora meo concedas tympana plausu,"
            },
            {
                "verse": "Plectra Meleteas praestes resonantia cordas."
            },
            {
                "verse": "O mundi regina, mihi tua fama cothurno"
            },
            {
                "verse": "Clara Maroneo vix est contenta. Precamur,"
            },
            {
                "verse": "Quo tua pro tantis exorem numina damnis."
            },
            {
                "verse": "Si merui quo vota tuas revolutus ad aras"
            },
            {
                "verse": "Annua concipiam, tenui quo voce fatigem"
            },
            {
                "verse": "Teque pias licet pro nostris civibus aures"
            },
            {
                "verse": "Indignis: miserere tamen, pia Virgo, reatus"
            },
            {
                "verse": "Neve notes mortale genus quod semper iniquos"
            },
            {
                "verse": "Congeminat. Terrena lues quod spurca nefandis"
            },
            {
                "verse": "Criminibus caeleste decus, placidissima laedit"
            },
            {
                "verse": "Fata deum, merito pateremur tot mala, celsi,"
            },
            {
                "verse": "Et patimur, lucina poli. Meruisset in undas"
            },
            {
                "verse": "Surgere, Pyrrha, tuas hoc detestabile vulgus."
            },
            {
                "verse": "Haec Phaethonteas meruissent saecla favillas"
            },
            {
                "verse": "Phlegraeasque faces. Tua sit clementia nati,"
            },
            {
                "verse": "Mollior ira tui. Non nos neque crimina cernas"
            },
            {
                "verse": "Nostra, sed, oh miseri proprio qui sanguine mundi"
            },
            {
                "verse": "Abluit omne scelus. Cernas quod nostra creavit"
            },
            {
                "verse": "Corpora more sui, qui nos in sede locavit"
            },
            {
                "verse": "Elysia, validi confringens claustra barathri."
            },
            {
                "verse": "Semina tolle precor laedentia, lurida pestis"
            },
            {
                "verse": "Contrahe tela trucis, generosum lucida caeli"
            },
            {
                "verse": "Virgo decus. Rabidi fugiant mala toxica morbi;"
            },
            {
                "verse": "Sarmaticis Geticisque procul regionibus instent."
            },
            {
                "verse": "Nos tibi turicremis faciemus munera votis"
            },
            {
                "verse": "Plena; peregrinis statuet tibi templa columnis"
            },
            {
                "verse": "Aspalatum; vario resonabit carmine laudes"
            },
            {
                "verse": "Turba senum iuvenumque, gravi seiuncta flagello."
            },
            {
                "verse": "Sola potes potuit quod non Podalirius olim"
            },
            {
                "verse": "Ad Danaos, medica potuit non arte Machaon."
            },
            {
                "verse": "Non Perimedeae fallacis gloria, Circes"
            },
            {
                "verse": "Gramina virilegae, Colchi non licia rhombi"
            },
            {
                "verse": "Thessala, Persephones carmen, Temesaea nec aera."
            },
            {
                "verse": "Alma nites nituit quod non Priameia virgo;"
            },
            {
                "verse": "Fama Therapnaeae nituit non clara palaestrae;"
            },
            {
                "verse": "Thermodonteae celeberrima turba catenae."
            },
            {
                "verse": "Nulla Diana simul. Superat tua forma beatum"
            },
            {
                "verse": "Et mortale decus, superantur sidera luce"
            },
            {
                "verse": "Clara tua. Roseis rutilans Aurora quadrigis"
            },
            {
                "verse": "Ut, superinductae removet cum pallia noctis"
            },
            {
                "verse": "Nigra, rubet nivei verax praenuntia Phoebi:"
            },
            {
                "verse": "Intemerata micas. Pavitantibus aequore nautis"
            },
            {
                "verse": "Ipsa faves, dulcis condonas praemia portus."
            },
            {
                "verse": "Grata procellosos hilarant tua splendida nimbos"
            },
            {
                "verse": "Lumina et Iliacae depellunt astra sororis."
            },
            {
                "verse": "Fida Palaemonio subigis pro munere cunctis."
            },
            {
                "verse": "O bona Leucothoe; miseris mortalibus una"
            },
            {
                "verse": "Tiphys ades; tumidis vigilans Palinurus in undis."
            },
            {
                "verse": "Tuque laboriferis Semeleia cura colonis"
            },
            {
                "verse": "Es Ceres; exulibus requies, bona Iuno; tremendis"
            },
            {
                "verse": "Belliger agminibus Mavors; Tirynthius heros"
            },
            {
                "verse": "Militibusque pates; rutilo tua fulminat ense"
            },
            {
                "verse": "Dextera, pro nobis quoties depugnat in hostes."
            },
            {
                "verse": "Anguigeris Bellona comis perplexa lacertos,"
            },
            {
                "verse": "Tempora Romuleae victricia subdita lauro."
            },
            {
                "verse": "Tu patris aetherei coniunx placidissima, mater"
            },
            {
                "verse": "Unica, fatiferi dulcissima filia regis;"
            },
            {
                "verse": "Gloria caelicolum, fidissima parma reorum."
            },
            {
                "verse": "Quae dea quisve deus tibi erit par, gemma dearum?"
            },
            {
                "verse": "Quemve tibi conferre queam? Tua numina vincunt;"
            },
            {
                "verse": "Vincit honos, geminus quicquid complectitur orbis;"
            },
            {
                "verse": "Quicquid humus variat, refluus circumsonat humor."
            },
            {
                "verse": "Saecla triumphatae deducis candida vitae."
            },
            {
                "verse": "Perpetuo Cumaea tholo viridante iuventa"
            },
            {
                "verse": "Virgo sedes. Manibus retines vexilla tonantis"
            },
            {
                "verse": "Summa dei, pavitant cuius miracula, caeli"
            },
            {
                "verse": "Sidera flammigeri; veniam mortalibus auges."
            },
            {
                "verse": "Angelici regina chori, miserere precamur."
            },
            {
                "verse": "Sancta, precor miserere. Precor, dulcissima, nostri"
            },
            {
                "verse": "Sis memor: hos rabidae pestis contundito morsus."
            }
        ],
        [
            {
                "verse": "De numero fratrum remanens, carissime frater;"
            },
            {
                "verse": "O mihi pars animae maxima, Marce, meae."
            },
            {
                "verse": "Cultior a teneris annis qui crine dicato,"
            },
            {
                "verse": "Christe, tibi et Petro domnica templa regis."
            },
            {
                "verse": "Gratia miraris quonam fugit illa iuventae,"
            },
            {
                "verse": "Qua velut hesterno tempore notus eram."
            },
            {
                "verse": "Pallida cur macies graciles abduxerit artus;"
            },
            {
                "verse": "Cur faciem nobis ruga senilis arat."
            },
            {
                "verse": "Nostra quod albescunt imitantia tempora cycnum;"
            },
            {
                "verse": "Ostendit Scythicas cur mea barba nives."
            },
            {
                "verse": "Quae quoque causa meam vitiaverit aemula formam;"
            },
            {
                "verse": "Aetatis quare est facta ruina meae."
            },
            {
                "verse": "Anne vides quod cuncta rota properante senescunt,"
            },
            {
                "verse": "Quodque vices primis posteriora ferunt."
            },
            {
                "verse": "Omnia divino volvuntur ab ordine, mundus"
            },
            {
                "verse": "Et cum mundanis forma caduca bonis."
            },
            {
                "verse": "Anne vides quod nos nostri genuere parentes,"
            },
            {
                "verse": "Nos sumus inde patres, filius inde nepos."
            },
            {
                "verse": "Publicus hostis ad haec nulla oblectamina vitae"
            },
            {
                "verse": "Suggerit, horrisonas incutiendo minas."
            },
            {
                "verse": "Nocte dieque dolor, circum discrimina mille,"
            },
            {
                "verse": "Mille sonant; hinc nos angit et inde metus."
            },
            {
                "verse": "Tempora temporibus subeunt graviora; moramur"
            },
            {
                "verse": "Vix intra muros, nec licet urbe mori."
            },
            {
                "verse": "Adde quod et natis non ultima cura levandis"
            },
            {
                "verse": "Est mihi, res tenuis forsan et apta minus,"
            },
            {
                "verse": "Qua numerosa domus possit tractarier et qua"
            },
            {
                "verse": "Omnimoda possit commoditate frui."
            },
            {
                "verse": "Scis bene quod nostrae placuerunt otia menti"
            },
            {
                "verse": "Semper et in studiis molliter esse meis."
            },
            {
                "verse": "Insueto nova colla iugo corrumpere taurus"
            },
            {
                "verse": "Dicitur, invitum dum toleratur onus."
            },
            {
                "verse": "Fortius indomitas durissima frena lupati"
            },
            {
                "verse": "Excruciant fauces quadrupedantis equi."
            },
            {
                "verse": "Sic me, quem docuit patientia nulla laborem"
            },
            {
                "verse": "Posse pati, patior sic mage, crede mihi."
            },
            {
                "verse": "Num tibi causa levis? Num sunt haec taedia parvi?"
            },
            {
                "verse": "Visa satis Lachesim sollicitasse meam."
            },
            {
                "verse": "Heu Lachesim tetricam, quae me iubet esse senili"
            },
            {
                "verse": "Confectum forma, nec tamen esse senem."
            },
            {
                "verse": "Hanc mihi si demas, Pylio sim Nestore maior;"
            },
            {
                "verse": "Mygdonio liceat sim seniore prior:"
            },
            {
                "verse": "Illicet extentis rugis vulsisque capillis,"
            },
            {
                "verse": "Canities per quos, signa futura, damus,"
            },
            {
                "verse": "Exsurget mea forma recens, revirescere primum"
            },
            {
                "verse": "Incipiet iuvenis; sic tibi frater ero."
            }
        ],
        [
            {
                "verse": "Dum, Francisce, meum tollis super aethera nomen,"
            },
            {
                "verse": "Assiduo cantu carminibusque tuis,"
            },
            {
                "verse": "Efficis ut comptae mirer dictata Camenae"
            },
            {
                "verse": "Ipsaque Phoebea verba sonanda lyra."
            },
            {
                "verse": "Cingent Aoniae lauro tua tempora Musae"
            },
            {
                "verse": "Teque colet praesens posteriorque dies."
            },
            {
                "verse": "Haec refero ut laudem tibi non pro laude rependam,"
            },
            {
                "verse": "Sed quia me semper dicere vera iuvat."
            },
            {
                "verse": "Haec ego si taceam, taceant si denique cuncti:"
            },
            {
                "verse": "Incipient silvae mutaque saxa loqui."
            }
        ],
        [
            {
                "verse": "Innuerit si quis Rippam secedere iusto"
            },
            {
                "verse": "Exuere et veri iudicis officium:"
            },
            {
                "verse": "Artibus humanis tentet discindere caelum;"
            },
            {
                "verse": "Oceanum parvo stringere in amne paret;"
            },
            {
                "verse": "Hesperio Phoebum consurgere credat ab axe,"
            },
            {
                "verse": "Quaque refert nitidum, condere et inde iubar;"
            },
            {
                "verse": "Eridano Tanaim commisceat, Inda Timavo"
            },
            {
                "verse": "Arva; Paraetonium flumen inundet Arar;"
            },
            {
                "verse": "Floriger autumnus, ver sit glaciale necesse est;"
            },
            {
                "verse": "Aeternus mundi corruat ante globus."
            }
        ],
        [
            {
                "verse": "Aeneis in toto memorabitur orbe perennis"
            },
            {
                "verse": "Tolleturque tuum nomen in astra, Maro."
            },
            {
                "verse": "Tetrica Maeonio vivet dictamine semper"
            },
            {
                "verse": "Thebais: aeternum Statius inde viget."
            },
            {
                "verse": "Nec minus hac inter Davidias alma nitebit;"
            },
            {
                "verse": "Quod si non primus, Marce, secundus eris."
            }
        ],
        [
            {
                "verse": "Iupiter horrendo celebratur fulmine, Mavors"
            },
            {
                "verse": "Cuspide, dulcisona pulcher Apollo lyra;"
            },
            {
                "verse": "Frugibus alma Ceres; viridi stat Pallas oliva"
            },
            {
                "verse": "Nobilis; eximio nectare, Bacche, nites;"
            },
            {
                "verse": "Alcinous pomis, cantatur floribus Hybla:"
            },
            {
                "verse": "Perpetuo vivet carmine Symonides."
            }
        ],
        [
            {
                "verse": "Pro quibus in toto concurritur urbibus orbe"
            },
            {
                "verse": "Dantur et ad votum vulnera, mille neces."
            },
            {
                "verse": "Pro quibus argentum, fulvum vacuatur et aurum:"
            },
            {
                "verse": "Ecce novem nummis octove Petrus habet."
            },
            {
                "verse": "Proh scelus! humanae quanta est stultitia vitae:"
            },
            {
                "verse": "Quo pereunt reges unicus assis emit!"
            }
        ],
        [
            {
                "verse": "Inter avos nitidae prolis memoranda, Bolane,"
            },
            {
                "verse": "Gloria; magnanimi summe leonis honos!"
            },
            {
                "verse": "Sic, Francisce, tuum vivat decus, optima coniunx;"
            },
            {
                "verse": "Sic tibi sint nati, salvus uterque parens;"
            },
            {
                "verse": "Sic domus et patriae crescant vexilla superbae;"
            },
            {
                "verse": "Sic tua quadriiugis fama vehatur equis;"
            },
            {
                "verse": "Sic generosa patrum praestent subsellia fasces;"
            },
            {
                "verse": "Sic tibi purpureos constituant titulos:"
            },
            {
                "verse": "Adde modum nostris; nodosas stringito leges:"
            },
            {
                "verse": "Litibus ingenium molle Thalia vocet."
            },
            {
                "verse": "Quid mihi cum verbis? Verbosas odimus artes:"
            },
            {
                "verse": "Otia sunt animo continuanda meo."
            }
        ],
        [
            {
                "verse": "Astra, racemifera redimitus tempora lauro,"
            },
            {
                "verse": "Transiget Hectorea Caesar in arte potens;"
            },
            {
                "verse": "Inachus Argolico tumefactus sanguine vivet"
            },
            {
                "verse": "Semper et a proavis tot numerabit avos."
            },
            {
                "verse": "Dum dabit orbis opes, felicia munera tellus,"
            },
            {
                "verse": "Aether aves, conchas aequora: Croesus erit,"
            },
            {
                "verse": "Gadibus ad Tanaim, qua currit Nilus ad Istrum:"
            },
            {
                "verse": "Annibalem pulchro carmine fama canet."
            },
            {
                "verse": "Principibus laurus, quod praestitit aula beatis,"
            },
            {
                "verse": "Stemmata nobilibus: carmina dant Lutio."
            }
        ],
        [
            {
                "verse": "Hieronymus iacet hic, fausto cognomine dives;"
            },
            {
                "verse": "Re tamen innumeris ditior atque bonis."
            },
            {
                "verse": "Pulcher erat, pulchra gaudebat coniuge, felix;"
            },
            {
                "verse": "Vestibus, argento, nobilitate potens."
            },
            {
                "verse": "Candida lanificae versant sibi lustra puellae,"
            },
            {
                "verse": "Bis quatuor vitae cum statuere modum."
            },
            {
                "verse": "Proh scelus! invidit Lachesis felicibus annis"
            },
            {
                "verse": "Quae subito laetas turbat acerba vices!"
            },
            {
                "verse": "Prospera quisquis habes igitur confidere noli:"
            },
            {
                "verse": "Tempora saepe solent deteriora sequi."
            }
        ],
        [
            {
                "verse": "Fortunae titulum beati oris,"
            },
            {
                "verse": "Scupltum sarcophago superbiore,"
            },
            {
                "verse": "Suspirans lege, nobilis viator:"
            },
            {
                "verse": "Srichiae Hieronymus columna gentis,"
            },
            {
                "verse": "Spes, flos, delitiae, decusque fulgor;"
            },
            {
                "verse": "Dilectus domina potentiore,"
            },
            {
                "verse": "Hoc sum conditus quo vides sepulchro."
            },
            {
                "verse": "Omnes ad numeros benignioris"
            },
            {
                "verse": "Vitae defuit nil mihi, fatebor,"
            },
            {
                "verse": "Praeterquam tetrici libido fati"
            },
            {
                "verse": "Divulsum thalamo pudiciore"
            },
            {
                "verse": "Seiunxit, scelus oh! nimis maligna."
            },
            {
                "verse": "Non morte opprimerer tenebricosa,"
            },
            {
                "verse": "Si mecum, Lodovica, nunc iaceres:"
            },
            {
                "verse": "Fida coniuge nil magis beatum est."
            }
        ],
        [
            {
                "verse": "Irrita res fatum est: non sunt obnoxia fato"
            },
            {
                "verse": "Corpora, si semper vivere posse datur."
            },
            {
                "verse": "Marulus aeternum diffusus nomen in aevum,"
            },
            {
                "verse": "Vivere post cineres incipit ecce magis."
            },
            {
                "verse": "Vive igitur quicumque sapis virtute magistra,"
            },
            {
                "verse": "Funereo cupias si superesse rogo."
            }
        ],
        [
            {
                "verse": "Quis iacet hic? Marcus. Quis Marcus? Marulus ille,"
            },
            {
                "verse": "Cuius honos terras, spiritus astra tenet."
            },
            {
                "verse": "Tanta quibus meruit tantus vir dotibus? Orbem"
            },
            {
                "verse": "Vindicat eloquio, religione polum."
            },
            {
                "verse": "Vix, puto, credibile est dominis placuisse duobus;"
            },
            {
                "verse": "Hic placuit: tanto vir fuit ingenio."
            },
            {
                "verse": "Macte, viator ades quisquis, virtutibus esto,"
            },
            {
                "verse": "Si cupis et mundo gratus et esse deo."
            }
        ],
        [
            {
                "verse": "Dum sequitur dominum gratissima cura catellus"
            },
            {
                "verse": "Luderet et morsu liberiore miser,"
            },
            {
                "verse": "Incidit in rabidos - heu dispar pugna! - molossos,"
            },
            {
                "verse": "A quibus instanter dilaniatus obit."
            },
            {
                "verse": "Dentibus his pereunt apri taurique leones,"
            },
            {
                "verse": "Inter quos vivet mors tua, blande canis."
            },
            {
                "verse": "Credere quis posset catulos quoque quaerere famam"
            },
            {
                "verse": "Post obitum: studuit sic potuisse mori."
            }
        ],
        [
            {
                "verse": "Curtius, ut rupto patriam servaret hiatu,"
            },
            {
                "verse": "Armatus fovea praecipitanter obit;"
            },
            {
                "verse": "Codrus, Athenarum foret ut solacio quondam,"
            },
            {
                "verse": "Dicitur ante alios oppetiisse libens:"
            },
            {
                "verse": "Tabida pestiferi cernens contagia morbi"
            },
            {
                "verse": "Franciscus patriam corripuisse suam,"
            },
            {
                "verse": "Constituit certo caput obiectare periclo,"
            },
            {
                "verse": "Quo foret huic propria morte redempta salus."
            },
            {
                "verse": "Si qua fides vero est, non est mors ista, sed inter"
            },
            {
                "verse": "Romuleos vivet Cecropiosque patres."
            }
        ],
        [
            {
                "verse": "Mundi gloria vana, cui voluptas"
            },
            {
                "verse": "Neglecta est veneris libidinosae;"
            },
            {
                "verse": "Vivens qui vitium cavebat omne"
            },
            {
                "verse": "Et quicquid dominus deus vetavit:"
            },
            {
                "verse": "Antistes eremi remotioris,"
            },
            {
                "verse": "Marinus iacet hac sepultus urna."
            }
        ],
        [
            {
                "verse": "Tyndaris, Andromache, Niobe, Lucretia, Pallas"
            },
            {
                "verse": "Hic Catherineo corpore sunt positae."
            },
            {
                "verse": "Haec novies matrona decem compleverat annos."
            },
            {
                "verse": "Nec mirum: semper vivere digna fuit."
            }
        ],
        [
            {
                "verse": "Ascanius, Leonarde, tuus consurgat, Iulus"
            },
            {
                "verse": "Quantus erat Phrygia nobilitate puer;"
            },
            {
                "verse": "Instauret patriae renascentia moenia lapsae,"
            },
            {
                "verse": "Qualiter in Latio fecerat ille solo."
            },
            {
                "verse": "Collocet imperium felix tibi Daunia tellus,"
            },
            {
                "verse": "Romuleos fasces transferat inque tuos."
            },
            {
                "verse": "Nomen ab exculto deductum nomine claros"
            },
            {
                "verse": "Sortiri effectus, credito, saepe solet."
            },
            {
                "verse": "Dent. modo fata tibi natum informare colendis"
            },
            {
                "verse": "Artibus, in caelum qua via monstrat iter."
            },
            {
                "verse": "Di tibi dentque sibi longaevae saecula vitae,"
            },
            {
                "verse": "Saecula multiplici non caritura bono."
            }
        ],
        [
            {
                "verse": "Grandis Apolloni, priscorum regula morum,"
            },
            {
                "verse": "Temporis o nostri fama decusque recens."
            },
            {
                "verse": "Qui perplexarum enodas aenigmata legum,"
            },
            {
                "verse": "Rectius examen cui trutinare datur."
            },
            {
                "verse": "Pectore qui niveo nil ficti nilque dolosi,"
            },
            {
                "verse": "Nil retines quod non cum probitate foret."
            },
            {
                "verse": "Veridico tibi ab ore fluunt pietasque fidesque;"
            },
            {
                "verse": "Os tibi corde sedet, pectus in ore geris."
            },
            {
                "verse": "Vir bonus astutam non fert sub pectore vulpem;"
            },
            {
                "verse": "Vir bonus est docta simplicitate fruens."
            },
            {
                "verse": "Munus ob acceptum Natalis deditus ille,"
            },
            {
                "verse": "Ille tibi grates milia mille refert."
            },
            {
                "verse": "Et referet donec procellosis fluctibus aequor"
            },
            {
                "verse": "Saeviet, astrigeri stabit imago poli."
            },
            {
                "verse": "Dum volucres liquidum tentabunt aethera pennis"
            },
            {
                "verse": "Praepetibus, fuero dum memor ipse mei."
            }
        ],
        [
            {
                "verse": "Hic Lucieta iacet, natalibus edita claris,"
            },
            {
                "verse": "Ut rosa, quae verno tempore lapsa fluit."
            },
            {
                "verse": "Vix puto ter denos compleverat parvula menses,"
            },
            {
                "verse": "Et vetulos tenero dabat ab ore sonos;"
            },
            {
                "verse": "Talia verba dabat, tales dabat ore profatus,"
            },
            {
                "verse": "Ut merito quisquis dicere posset anum."
            },
            {
                "verse": "Si vixisse diu potuisset, moribus istis"
            },
            {
                "verse": "- Proh dolor! - huic similis femina nulla foret."
            },
            {
                "verse": "Invidit tantis fortuna parentibus; hinc est"
            },
            {
                "verse": "Dictum de fatis quod meliora legunt."
            }
        ],
        [
            {
                "verse": "Paule, triumphalis non ultima gloria Romae;"
            },
            {
                "verse": "O Capitolinae nobilitatis honos!"
            },
            {
                "verse": "Alme pater, toto nihil est quo sanctius orbe;"
            },
            {
                "verse": "Pontifices inter lux veneranda sacros."
            },
            {
                "verse": "Claviger aeternae deitatis maxime, salve;"
            },
            {
                "verse": "Cui Deus in terris ius dedit omne suum."
            },
            {
                "verse": "Omnimodas tribuere vices cui numina sancta,"
            },
            {
                "verse": "Flaminis ut summi nobilitetur apex."
            },
            {
                "verse": "Quem penes est nostrae felix tutella salutis,"
            },
            {
                "verse": "Ad superos per quem leve patescit iter."
            },
            {
                "verse": "Cymba procellosis Petri non fluctuat undis"
            },
            {
                "verse": "Quo duce, praecipites nec timet illa notos."
            },
            {
                "verse": "Quo pastore lupus clauso non instat ovili,"
            },
            {
                "verse": "Grex satur at circum pascua laeta salit."
            },
            {
                "verse": "Suppliciter tristis caelestia numina vexas"
            },
            {
                "verse": "Fundis et ad superos vota precesque tuos."
            },
            {
                "verse": "Pro populi feritate tui, pro crimine, ut Abram,"
            },
            {
                "verse": "Niteris offensum conciliare Deum."
            },
            {
                "verse": "Sordidiora lavas tu nostra piacula, Moses"
            },
            {
                "verse": "Ut sacer humanum laverat ante nefas."
            },
            {
                "verse": "Ergo salutiferi decus immortale magistri,"
            },
            {
                "verse": "Illyricis populis auxiliare, precor."
            },
            {
                "verse": "Adria deserta est, subiecta potentibus armis;"
            },
            {
                "verse": "Turcarum insidiis Adria paene perit."
            },
            {
                "verse": "Dalmatia infelix vacua est opibusque virisque;"
            },
            {
                "verse": "Urbibus eversis nocte dieque gemit."
            },
            {
                "verse": "Sensimus adversam divini numinis iram;"
            },
            {
                "verse": "- Proh dolor! - iratos sensimus esse deos."
            },
            {
                "verse": "Barbaries truculenta, ferox, immanis, acerba"
            },
            {
                "verse": "Continuam nobis praebet amaritiem:"
            },
            {
                "verse": "Virginibus raptis trucidantur parvula matrum"
            },
            {
                "verse": "Pignora, pectoribus dissociata piis."
            },
            {
                "verse": "Insolita feritate senes trepidaeque puellae"
            },
            {
                "verse": "Hoste lupis tamquam dilacerantur oves."
            },
            {
                "verse": "Ducimur heu miseri captarum more ferarum"
            },
            {
                "verse": "Per iuga, per salebras insuetasque vias."
            },
            {
                "verse": "Provehimur nudi, vinctis post terga lacertis,"
            },
            {
                "verse": "Quam procul a patrii nos regione soli."
            },
            {
                "verse": "Omnia plena madent lacrimarum fontibus, urgent"
            },
            {
                "verse": "Nos mala tot, luctus perpetuusque dolor."
            },
            {
                "verse": "Turba ferox urunt rapidis quaeque obvia flammis:"
            },
            {
                "verse": "Frugiferos cultus et cereale satum."
            },
            {
                "verse": "Undique sanctorum fumant delubra deorum;"
            },
            {
                "verse": "In laribus propriis undique flamma micat."
            },
            {
                "verse": "Prostibula in templis, sordes altaria circum"
            },
            {
                "verse": "- Proh scelus! - alipedes et stabulantur equi."
            },
            {
                "verse": "Christe, nefanda tuis committit turba sacellis:"
            },
            {
                "verse": "Affer opem, Christi qui geris alme vices!"
            },
            {
                "verse": "Vivimus et vitae desunt alimenta misellae:"
            },
            {
                "verse": "Quicquid abest gladio, subtrahit aucta fames."
            },
            {
                "verse": "Adde quod accedunt saevae contagia pestis"
            },
            {
                "verse": "Saepius his damnis temporibusque locis."
            },
            {
                "verse": "Haud secus expertum iam saepe pavescimus hostem,"
            },
            {
                "verse": "Quam pavet iratum quassa carina fretum."
            },
            {
                "verse": "Turcarum obscenis nostrates ultibus horrent,"
            },
            {
                "verse": "Horret ut inspectis agna tenella lupis."
            },
            {
                "verse": "Non minus incursant hostes truculentibus armis,"
            },
            {
                "verse": "Terrificas nobis incutiendo minas,"
            },
            {
                "verse": "Pinifero adversis Pindo quam flatibus instat"
            },
            {
                "verse": "Eurus et hinc boreas, hinc zephyrusque notus."
            },
            {
                "verse": "Christicolas vendunt miseros per compita Turcae:"
            },
            {
                "verse": "Affer opem, Christi qui geris alme vices."
            },
            {
                "verse": "Distrahimur, premimur trans aequora mittimur, heu heu"
            },
            {
                "verse": "Libera venduntur corpora capta dolo."
            },
            {
                "verse": "Proh dolor! - ut pecudes agimur ratione carentes,"
            },
            {
                "verse": "Pro quibus est caeli gloria passa crucem."
            },
            {
                "verse": "Crux veneranda quibus summum patefecit Olympum,"
            },
            {
                "verse": "Pollicita est nullos posse timere metus."
            },
            {
                "verse": "Crimine sed quoniam divina potentia laesa est,"
            },
            {
                "verse": "Tam foedum fas se crimine crimen alit."
            },
            {
                "verse": "Iam Phaethonteas meruissent nostra favillas"
            },
            {
                "verse": "Crimina, criminibus accumulata novis;"
            },
            {
                "verse": "Deucalionis aquae non possent tergere nostrum,"
            },
            {
                "verse": "Nec maris Oceani tolleret unda nefas."
            },
            {
                "verse": "Christicolas quoniam delicti paenitet, oro:"
            },
            {
                "verse": "Affer opem, Christi qui geris alme vices!"
            },
            {
                "verse": "Ignoscunt quodcumque scelus pia numina pravis,"
            },
            {
                "verse": "Si, quid agant, pravos paenituisse patet."
            },
            {
                "verse": "Criminibus parcit cunctis clementia divum,"
            },
            {
                "verse": "Crimine peccantes si doluere suo."
            },
            {
                "verse": "Parcere commissis non dedignabere nostris,"
            },
            {
                "verse": "Omnipotens, fateor, nos meruisse necem."
            },
            {
                "verse": "Da potius letum quam tot dispendia vitae:"
            },
            {
                "verse": "Non licet ulterius tanta pericla pati,"
            },
            {
                "verse": "Qualiter anne vides in nos tua vivit imago;"
            },
            {
                "verse": "En tua sub nostra stigmata fronte nitent."
            },
            {
                "verse": "Nos tua forma sumus, divino semine nati;"
            },
            {
                "verse": "Ipse suum nomen, Christe, tuere precor."
            },
            {
                "verse": "Christe, precor, miserere, precor, viden' ecce perimus:"
            },
            {
                "verse": "Affer opem, Christi qui geris alme vices!"
            },
            {
                "verse": "Affer opem, sic te crucifixi gloria Regis"
            },
            {
                "verse": "Sistat ad excelsi regna beata poli."
            },
            {
                "verse": "Affer opem, tibi sic spinis redimita corona"
            },
            {
                "verse": "Ornet honoratum terque quaterque caput."
            },
            {
                "verse": "Affer opem, sic te concreti sanguine crines"
            },
            {
                "verse": "Illaesum praestent caede, cruore, nece."
            },
            {
                "verse": "Affer opem, sic te passis amplexibus orbis"
            },
            {
                "verse": "Accipiat contra barbara signa ducem."
            },
            {
                "verse": "Affer opem, fixura pedum fixura manumque"
            },
            {
                "verse": "Figat in hostiles sic tua vota manus."
            },
            {
                "verse": "Affer opem, sic te sanctissima lancea semper"
            },
            {
                "verse": "Protegat a cunctis liberet atque malis."
            },
            {
                "verse": "Affer opem, sic te durissima vincula stringant"
            },
            {
                "verse": "Ad commune bonum propositumque tenax."
            },
            {
                "verse": "Affer opem, tenui sub arundine spongia sic te,"
            },
            {
                "verse": "Ad superos tumidum nobilis ardor agat."
            },
            {
                "verse": "Affer opem, tibi sic tristissima pocula fellis"
            },
            {
                "verse": "Admoneant animum tristia posse pati."
            },
            {
                "verse": "Affer opem, tua sic capitolia sancta columna"
            },
            {
                "verse": "Fulciat, exitii non subitura luem."
            },
            {
                "verse": "Affer opem, vexilla crucis veneranda beatae"
            },
            {
                "verse": "Signiferum statuant te super astra suum."
            },
            {
                "verse": "Omnia sic demum passi mysteria Christi"
            },
            {
                "verse": "Auxilio tibi sint: auxiliare tuis."
            },
            {
                "verse": "Anne vides quantis miseri submergimur undis,"
            },
            {
                "verse": "Quam tetrica positi conditione sumus?"
            },
            {
                "verse": "Anne vides quantis premimur nos casibus ecce,"
            },
            {
                "verse": "Damnorum extremus quam prope limes adest?"
            },
            {
                "verse": "Quod petimus dabitur; votorum summa piorum"
            },
            {
                "verse": "Cedet et afflictis affluet omne bonum."
            },
            {
                "verse": "Castrum fore tuo defensum numine Chlissae,"
            },
            {
                "verse": "Ni cadat hostiles deveniatque manus."
            },
            {
                "verse": "Quod quia nescitur, paucis, adverte, docebo;"
            },
            {
                "verse": "Admoneam mentem quo, pater alme, tuam."
            },
            {
                "verse": "Montibus Illyricis locus est in vertice celso"
            },
            {
                "verse": "Arduus; ipse suo provocat astra iugo."
            },
            {
                "verse": "Praecipuam posuit stabili munimine sedem"
            },
            {
                "verse": "Cui natura loco, daedala, larga, potens."
            },
            {
                "verse": "Viribus haec hominum non est superabilis ulli,"
            },
            {
                "verse": "Arx avibus vix est, vix adeunda feris."
            },
            {
                "verse": "Hanc veteres Graio dixerunt nomine Chlissam,"
            },
            {
                "verse": "Quod bene finitimos clauderet illa locos."
            },
            {
                "verse": "Clavis enim tamquam remorantia limina claudit,"
            },
            {
                "verse": "Chlissa viam reserat, Chlissa viamque serat."
            },
            {
                "verse": "Audierant hostes aberat quod praetor ab arce,"
            },
            {
                "verse": "Crusicius clara nobilitate potens."
            },
            {
                "verse": "Vir probus et prudens totiensque expertus in armis;"
            },
            {
                "verse": "Dextera magnificum quem facit atque fides."
            },
            {
                "verse": "Hic quia defendens contruserat omnia castrum,"
            },
            {
                "verse": "Forte peregrinam circumiebat opem."
            },
            {
                "verse": "Restitit hoc castrum spoliatum munere vitae;"
            },
            {
                "verse": "Cui nec erat potus, nec cibus ullus erat."
            },
            {
                "verse": "Protinus adversum conflatis viribus agmen"
            },
            {
                "verse": "Venit et hanc circum castra superba locat."
            },
            {
                "verse": "Praetulerat quoniam sollers vigilantia castro"
            },
            {
                "verse": "Praesidium, tribuit quod tua sancta fides;"
            },
            {
                "verse": "Numina magna deum, pater o sanctissime, pectus"
            },
            {
                "verse": "Admonuere tuum, quod cito misit opem."
            },
            {
                "verse": "Qua nisi iuvisset te committente Iacobus"
            },
            {
                "verse": "Hermoleos, certe perdita Chlissa foret."
            },
            {
                "verse": "Hic quia consilio praeviderat omnia miro,"
            },
            {
                "verse": "Praesidium castro nocte dieque tulit."
            },
            {
                "verse": "Hoc ubi cognovit vana spe lusus at hostis,"
            },
            {
                "verse": "Fortiter accensus, castra levare iubet."
            },
            {
                "verse": "Talia Chlissa videns animis plaudentibus tolli,"
            },
            {
                "verse": "Exhilarant curas, thurea dona cremant."
            },
            {
                "verse": "Te celebrant votis laetum paeana canentes;"
            },
            {
                "verse": "Te servatorem constituere suum."
            },
            {
                "verse": "Nos quoque vitales Chlissa qui ducimus auras"
            },
            {
                "verse": "Pendet et a cuius nostra salute salus,"
            },
            {
                "verse": "Offerimus dignas tanto pro munere laudes,"
            },
            {
                "verse": "Mille tibi grates turba recepta refert."
            },
            {
                "verse": "Dona dedere tuae pietatis maxima nobis,"
            },
            {
                "verse": "Quod liceat vita prosperiore frui."
            },
            {
                "verse": "Una dies Chlissam servavit sola, salutem"
            },
            {
                "verse": "Omnibus et nobis praestitit una dies."
            },
            {
                "verse": "Vivimus hic quod nos, tribuit tua mansuetudo;"
            },
            {
                "verse": "Quod procul hostis abest, haec tua cura fuit."
            },
            {
                "verse": "Quod sperare tuus suasit meliora Iacobus,"
            },
            {
                "verse": "Illius et praestans sollicitudo tuum est."
            },
            {
                "verse": "Hic parat, adversis extinguat ut hostibus alas"
            },
            {
                "verse": "Addat et ut nostris spemque animumque fidem."
            },
            {
                "verse": "Firmius hic castrum valido munimine firmat,"
            },
            {
                "verse": "Obstruit obstructum calce virisque locum."
            },
            {
                "verse": "Subiacet huic portus castro tutissimus; omnes"
            },
            {
                "verse": "Acciperet classes, quas reor orbis habet."
            },
            {
                "verse": "Stant in eo latices fracti maris, insula circum"
            },
            {
                "verse": "Claudit et oppositum temperat illa fretum."
            },
            {
                "verse": "Funibus hic tortis non est opus, ancora fessas"
            },
            {
                "verse": "Non retinet curvis dentibus ulla rates."
            },
            {
                "verse": "Ostia per medium gratissima fluminis extant,"
            },
            {
                "verse": "Ex quibus haud subitis exit Iader aquis."
            },
            {
                "verse": "Haec loca si raperent Turcae (procul omen abesto!),"
            },
            {
                "verse": "In gremio Latii barbarus hostis erit."
            },
            {
                "verse": "Litus in Hesperium, qua Dorica cernitur Anchon"
            },
            {
                "verse": "Hora vehet Turcas hinc duodena rates."
            },
            {
                "verse": "Tota Liburna cadet sedes, si Chlissa peribit;"
            },
            {
                "verse": "Illyris, Istrenses Adriacusque sinus."
            },
            {
                "verse": "Dalmatia imprimis Segniensis et ora, tot urbes,"
            },
            {
                "verse": "Tot Chorvatorum regna beata ducum."
            },
            {
                "verse": "Additur Italiae regio regionibus istis"
            },
            {
                "verse": "Armisona, innumeros haec habet orbis equos."
            },
            {
                "verse": "Haec est ora Tagum vincit quae vincit et Hermum;"
            },
            {
                "verse": "Dives opum, celebri classe virisque potens."
            },
            {
                "verse": "Sola ducum genitrix, regnorum sola potestas;"
            },
            {
                "verse": "Sola triumphatrix, sola perenne caput."
            },
            {
                "verse": "Barbarus hostis habet Scythicas orientis et oras"
            },
            {
                "verse": "Quaque tepet Mediae zona perusta plagae."
            },
            {
                "verse": "Restat ad occiduam sibi nunc protendere Thulem"
            },
            {
                "verse": "Nomen, et hic princeps totius orbis erit."
            },
            {
                "verse": "Quare age barbariem Latio depelle superbam;"
            },
            {
                "verse": "Finibus Ausoniis Turcica bella move."
            },
            {
                "verse": "Sanguinolenta feri procul hinc, procul arma tyranni,"
            },
            {
                "verse": "Pellito magnanima signa profana manu."
            },
            {
                "verse": "Porriget alma fides animosae praemia dextrae"
            },
            {
                "verse": "Grandia, subsidium Virgo beata dabit."
            },
            {
                "verse": "Omnipotens clipeum, traddet tibi Filius ensem;"
            },
            {
                "verse": "Aegide concludet pectora Pneuma sacrum."
            },
            {
                "verse": "Claviger o caeli, clavem defendito terrae,"
            },
            {
                "verse": "Quae varios populos et tua regna serat."
            },
            {
                "verse": "Donec erit castrum Chlissae sub nomine Pauli,"
            },
            {
                "verse": "IIlyris, Ausoniae nec ruet imperium."
            }
        ],
        [
            {
                "verse": "Irrita res mors est: non sunt obnoxia morti"
            },
            {
                "verse": "Corpora, si semper vivere posse datur."
            },
            {
                "verse": "Marulus aeternum diffusus nomen in aevum,"
            },
            {
                "verse": "Vivere post cineres incipit ecce magis."
            },
            {
                "verse": "Vive igitur quicumque sapis virtute magistra,"
            },
            {
                "verse": "Funereo cupias si superesse rogo."
            }
        ],
        [
            {
                "verse": "Quis iacet hic? Marcus. Quis Marcus? Marulus ille,"
            },
            {
                "verse": "Cuius honos terras, spiritus astra tenet."
            },
            {
                "verse": "Tanta quibus meruit tantus vir dotibus? Orbem"
            },
            {
                "verse": "Vindicat eloquio, religione polum."
            },
            {
                "verse": "Vix, puto, credibile est dominis placuisse duobus;"
            },
            {
                "verse": "Hic placuit: tanto vir fuit ingenio."
            },
            {
                "verse": "Macte, viator ades quisquis, virtutibus esto,"
            },
            {
                "verse": "Qui cupis et mundo gratus et esse deo."
            }
        ],
        [
            {
                "verse": "Exemplar nitidum beatioris"
            },
            {
                "verse": "Vitae, Marulus hic situs quiescit."
            },
            {
                "verse": "Cuius pars melior polum petivit,"
            },
            {
                "verse": "Fama sed celebrem magis superstes"
            },
            {
                "verse": "Reddit post cineres diuque reddet."
            },
            {
                "verse": "Famam vivida (quis neget?) perennem"
            },
            {
                "verse": "Virtus, religio polum meretur."
            }
        ],
        [
            {
                "verse": "Virtutum exemplar, securae regula vitae,"
            },
            {
                "verse": "Marcus in hoc tumulo Marullus ille iacet."
            },
            {
                "verse": "Marullus ille, inquam, dicendi atque certe canendi"
            },
            {
                "verse": "Notus in Eois Hesperiisque plagis."
            },
            {
                "verse": "Et licet extiterit proavorum stemmate clarus,"
            },
            {
                "verse": "Ingenii vicit nobilitate genus."
            },
            {
                "verse": "Urna tegit cineres, expers sua fama sepulchri est;"
            },
            {
                "verse": "Pro meritis animus regna superna colit."
            }
        ],
        [
            {
                "verse": "Carpe, viator, iter Marci nec funera fletu"
            },
            {
                "verse": "Prosequere: haec tristi funera morte carent."
            },
            {
                "verse": "Ossea pars terra si conditur, ignea Olympum"
            },
            {
                "verse": "Ast colit et nomen cuncta per ora volat."
            }
        ],
        [
            {
                "verse": "Maesta Camenarum nigra cum veste caterva"
            },
            {
                "verse": "Exsequias Maruli, flebile tractat opus."
            },
            {
                "verse": "Quo gaudent socio superi, terra ipsa superbit"
            },
            {
                "verse": "Talis honoratum corpus habere viri."
            }
        ],
        [
            {
                "verse": "Cuius honoratum rutilantia sidera nomen"
            },
            {
                "verse": "Transvolat et solis pulsat utramque domum;"
            },
            {
                "verse": "Pagina sacra viget cuius, vulgata per orbem,"
            },
            {
                "verse": "Vitaque: sub tumulo Marulus ecce iacet."
            },
            {
                "verse": "Sit licet iste cinis, beneolentes fundit odores,"
            },
            {
                "verse": "Maius et extincto corpore nomen habet."
            }
        ],
        [
            {
                "verse": "Cipicus hic iaceo felix Antonius o quam,"
            },
            {
                "verse": "Si mihi delicius non placuisset Hymen."
            },
            {
                "verse": "Fugerat hinc tamquam deductus ab mine laevo,"
            },
            {
                "verse": "Restitui tamen hunc in mea damna miser."
            },
            {
                "verse": "Cedere qui nescit fatis, mirabile non est"
            },
            {
                "verse": "Fine cruentato si sua busta rubent."
            }
        ],
        [
            {
                "verse": "Quis iacet hic tumulo? Petrus, qui praemia legum"
            },
            {
                "verse": "Cepit et aureolam clarus in urbe tulit."
            },
            {
                "verse": "Spiritus astra petens Natalis ponderat artes;"
            },
            {
                "verse": "Proveniunt genio gaudia quanta suo."
            },
            {
                "verse": "At modo lugent Nereides et caesia Pallas,"
            },
            {
                "verse": "Naiades et Musae, turba sacrata, virum."
            },
            {
                "verse": "Terra tegit carnem; nunc lilia pone, viator;"
            },
            {
                "verse": "Nomen et aeternum personet usque polos."
            }
        ],
        [
            {
                "verse": "Iam pridem mihi mens ardenti exaestuat igne"
            },
            {
                "verse": "In laudes, urbs, alma, tuas, Spalatensis, in omnes"
            },
            {
                "verse": "Gentes et populos, passim pleno ore canendas."
            },
            {
                "verse": "Nam tua me pietas et amor cultusque deorum,"
            },
            {
                "verse": "Prona fides animusque augendo semper honori"
            },
            {
                "verse": "Principis hospitibus mens et frons laeta receptis"
            },
            {
                "verse": "Addixere tibi et clavo fixere tenaci."
            },
            {
                "verse": "Sed Proculeiani quis nam praeconia verbis"
            },
            {
                "verse": "Aut aequare sciat, propius ut accedere possit."
            },
            {
                "verse": "Quae summis in te studiis, conamine summo"
            },
            {
                "verse": "Conscripsit Spalatique tulit super aethera nomen."
            },
            {
                "verse": "Urbis et illius quam princeps ille locavit,"
            },
            {
                "verse": "Qui sibi deposito requiem diademate fecit."
            },
            {
                "verse": "Impius at Totilas immo exsecrabile monstrum"
            },
            {
                "verse": "Subruit evertitque urbis decora alma vetustae."
            },
            {
                "verse": "At Proculeiani virtus collapsa reponit"
            },
            {
                "verse": "Et rediviva simul iam subruta moenia, fecit"
            },
            {
                "verse": "Ingenio et scriptis vobis per saecula famam."
            },
            {
                "verse": "Exstruxit muros hic instauravit et urbem,"
            },
            {
                "verse": "Hic tibi, gens felix, servavit et auxit honores."
            },
            {
                "verse": "Donaque, quae reges, quae princeps unus et alter"
            },
            {
                "verse": "Contulerant, faciens brevibus illustria chartis."
            },
            {
                "verse": "... pinxit velut alter Apelles"
            },
            {
                "verse": "... avis patrum monumenta tuorum"
            },
            {
                "verse": "... longinquas gentes hic hic, littora et urbes"
            },
            {
                "verse": "Implevit voce, ac famae Spalatensis honore,"
            },
            {
                "verse": "Atque adeo ut gentes miro inflammentur amore,"
            },
            {
                "verse": "Ut videant, ut te noscant possintque tueri."
            },
            {
                "verse": "Ergo felicem quis te non dicere possit,"
            },
            {
                "verse": "Urbs Spalati, et solis passim candore micantem?"
            },
            {
                "verse": "Tot Proculeiani scriptis decorata, tot, inquam,"
            },
            {
                "verse": "Laudibus, ut nullo sis interitura sub aevo."
            },
            {
                "verse": "Qui magis in vita nihil expetit, aut prius optat,"
            },
            {
                "verse": "Nil studet, o cives Spalatenses, quam pius in vos,"
            },
            {
                "verse": "Quam memor et gratus vobis cunctisque videri"
            },
            {
                "verse": "Et decus et laudes vestras per cuncta patere."
            }
        ],
        [
            {
                "verse": "Alta ego cantans Maruli nunc carmina ...,"
            },
            {
                "verse": "Carmina sublimi calamo celebranda Maroni,"
            },
            {
                "verse": "Qui Troiae pinxit fatum, dignissima Homero,"
            },
            {
                "verse": "Per Lati populos, Graias spargenda per urbes,"
            },
            {
                "verse": "Ore avido legi, mens nec satiata recessit."
            },
            {
                "verse": "Aurea verba sonant numeris aptissima, sensus"
            },
            {
                "verse": "Et modis et formae. Quid dicam? Ridet Apollo."
            },
            {
                "verse": "Rident et Musae, Parnasi numina montis;"
            },
            {
                "verse": "Et celebrem celebrant vatem, pendentia nectunt"
            },
            {
                "verse": "Serta suo capiti, variis contexta corollis."
            },
            {
                "verse": "Felix ingenio, felix et carmine, felix"
            },
            {
                "verse": "Laude sua, felix, felix, super omnia felix."
            },
            {
                "verse": "Nam dextra e tenebris ad lucem extraxit amica."
            },
            {
                "verse": "Illyricae gentes belli virtutis superbae"
            },
            {
                "verse": "Vati suo gaudent, orbis te vite coronat;"
            },
            {
                "verse": "Ne pugnas vati laedat cariosa vetustas."
            },
            {
                "verse": "Grates laetus ago tibi, semper ad omnia praesto."
            },
            {
                "verse": "Mille tuis manibus virtutum basia plenis"
            },
            {
                "verse": "Do, simul amplexu pectora dulci ..."
            }
        ],
        [
            {
                "verse": "Proelia alta videns saepe multaque lacessus,"
            },
            {
                "verse": "Contuli fulmineo turra donanda deo;"
            },
            {
                "verse": "Ut me a canis tueatur morbido morsu,"
            },
            {
                "verse": "Heu qui pestifero detrahit ore verris."
            },
            {
                "verse": "Syllaba usque deo cunctarum prima ponatur:"
            },
            {
                "verse": "Hic est qui poenas semper in igne luet."
            }
        ],
        [
            {
                "verse": "Carpe collo vires, quae inani cursu locutas;"
            },
            {
                "verse": "Fulgura dum mittis subiis nota tuis."
            },
            {
                "verse": "Hoc lac cum tu bibis, turpibus sucsis ab annis;"
            },
            {
                "verse": "Hoc semen paternum promptorique equis tuum."
            },
            {
                "verse": "Nil nocuisse valet animo maledicta referre,"
            },
            {
                "verse": "Cum mala tibi pilis turpibus floret cunis."
            },
            {
                "verse": "Praemiis quot tua geminantur desuper cernes,"
            },
            {
                "verse": "Arbori carminum ni flat rubigo tuum."
            }
        ],
        [
            {
                "verse": "Accidisset si te facientem verba, Lipee,"
            },
            {
                "verse": "Exciperet plausu Tullius illa suo."
            },
            {
                "verse": "Si noscet quanto scruteris acumine verum,"
            },
            {
                "verse": "Diceret: \"hic callet dogmata nostra\" Plato."
            },
            {
                "verse": "Si quoque vidisset qua praestas arte medendi,"
            },
            {
                "verse": "Te sobolem Phoebus crederet esse suam."
            },
            {
                "verse": "Ipse tuos etiam si possit cernere mores,"
            },
            {
                "verse": "Ut puto, non alios vellet habere Cato."
            },
            {
                "verse": "Felix quem praesens et postera conferet aetas"
            },
            {
                "verse": "Ingenio claris et pietate viris."
            }
        ]
    ]
}