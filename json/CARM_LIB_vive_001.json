{
    "author": "carmina libraria",
    "title": "Iohannes Lodovicus Vives, opera",
    "url": "http://www.poetiditalia.it/texts/CARM_LIB|vive|001",
    "text": [
        [
            {
                "verse": "Ioannis Ludovici Vivis tumulus ex libro epicediorum epitaphiorumque Conradi Licothensis"
            }
        ],
        [
            {
                "verse": "Hoc tegitur Vives tumulo, subsiste viator,"
            },
            {
                "verse": "Expresso pacis verba precare gradu;"
            },
            {
                "verse": "Quin etiam costum, violas et thuris honores,"
            },
            {
                "verse": "Vivi da prompta debita dona manu."
            },
            {
                "verse": "Qui dum sic verbis rebusque exornat ad unguem"
            },
            {
                "verse": "Per non tentatas maxima quaeque vias."
            },
            {
                "verse": "Nostra aetas vincit veteres atque omnibus illis"
            },
            {
                "verse": "Vivem, quem contra ponere possit habet."
            }
        ],
        [
            {
                "verse": "Aliud"
            }
        ],
        [
            {
                "verse": "Parca ferox Vivi vellet dum scindere filum,"
            },
            {
                "verse": "Hoc capiti assistens edidit ore sinos."
            },
            {
                "verse": "Corpore te solvam, tua sed monumenta manebunt,"
            },
            {
                "verse": "Namque horum potui iuris habere nihil."
            }
        ],
        [
            {
                "verse": "$Aliud"
            },
            {
                "verse": "Quis iacet hic? Vives heu, heu fata aspera tantum"
            },
            {
                "verse": "De tanto his etiam  sumere, vive licet?"
            }
        ],
        [
            {
                "verse": "Aliud"
            }
        ],
        [
            {
                "verse": "Doctrinae columen decusque vitae"
            },
            {
                "verse": "Vivem, ne tumulo puta viator"
            },
            {
                "verse": "Condi sed tenues soli favillas."
            },
            {
                "verse": "Nam non mors voilenta, non edaces"
            },
            {
                "verse": "Ignes, non series vetusta saecli."
            },
            {
                "verse": "Non vires chalybis licet potentis,"
            },
            {
                "verse": "Non fluctus pelagi licet ferocis"
            },
            {
                "verse": "De vita poterunt tulisse Vivem"
            },
            {
                "verse": "Doctrinae columen decusque vitae."
            }
        ]
    ]
}