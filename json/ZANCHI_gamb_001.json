{
    "author": "Basilio Zanchi",
    "title": "ad Laurentium Gambaram",
    "url": "http://www.poetiditalia.it/texts/ZANCHI|gamb|001",
    "text": [
        [
            {
                "verse": "Laurenti, vita ipsa, oculis mihi charior ipsis,"
            },
            {
                "verse": "Cui sacer ipse chorus laurea serta dedit."
            },
            {
                "verse": "Nunc tu, sive canis Phrygii pastoris amores,"
            },
            {
                "verse": "Sive tuo Boreas carmine Pityn amat,"
            },
            {
                "verse": "Cymothoenque vagus sequitur per caerula Triton,"
            },
            {
                "verse": "Orionque aliis concidit aequoribus,"
            },
            {
                "verse": "Sive feros magno ore sonas in bella Gigantes,"
            },
            {
                "verse": "Horridaque invicto fulmina missa love;"
            },
            {
                "verse": "Linque precor, glaciale solum, qua turbidus Ister"
            },
            {
                "verse": "Horret, et incanis barbara terra iugis."
            },
            {
                "verse": "Iam tibi laurentes concordi nomine Nymphae,"
            },
            {
                "verse": "Et Tybris vari maxima dona parant."
            }
        ],
        [
            {
                "verse": "Laurenti, pomosa colis dum Tiburis arva,"
            },
            {
                "verse": "Scribis apollinea carmina digna lyra,"
            },
            {
                "verse": "Dum canis et nautas, Xantippi et tristia fata,"
            },
            {
                "verse": "Dum Mopsum absentem dulcia ad arva vocas,"
            },
            {
                "verse": "Venator dum Lina docct disponere Theron,"
            },
            {
                "verse": "Sectari et celebres per iuga longa feras,"
            },
            {
                "verse": "Leucothoae divina Venus dum lumina reddit,"
            },
            {
                "verse": "Pierias vena divite fundis opes,"
            },
            {
                "verse": "Dumque elegis fontem celebras, quem magnus Iulus"
            },
            {
                "verse": "Edidit, et rarum surgere iussit opus,"
            },
            {
                "verse": "Hic ubi laeta capit somnos laurentia Leuce,"
            },
            {
                "verse": "Hic ubi vergineus temperat ora liquor"
            },
            {
                "verse": "Et cum principibus versaris culte latini"
            },
            {
                "verse": "Carminis, et dulci pasceris ambrosia,"
            },
            {
                "verse": "Dum silvas, dum rura legis, dum martia bella,"
            },
            {
                "verse": "Dum Nemesis, et dum Delia in ore sonat:"
            },
            {
                "verse": "Felix, cui viridem lauru, myrtoque coronam"
            },
            {
                "verse": "Pierides texunt, Pieridumque pater."
            }
        ]
    ]
}