{
    "author": "Maffeo Vegio",
    "title": "elegiae",
    "url": "http://www.poetiditalia.it/texts/VEGIO|eleg|001",
    "text": [
        [],
        [
            {
                "verse": "Maphaei Vegii Laudensis elegiarum liber primus"
            }
        ],
        [
            {
                "verse": "AD QUINTILIANUM"
            },
            {
                "verse": "Forte ubi sim quaeris, quae me nunc hospita salvum"
            },
            {
                "verse": "Terra tenet forsan, Quintiliane, petis."
            },
            {
                "verse": "Nuper enim tanta fervescit Iuppiter ira,"
            },
            {
                "verse": "Ut quemque in tutam iusserit ire fugam."
            },
            {
                "verse": "Ipse, licet cara, cara tamen urbe relicta,"
            },
            {
                "verse": "Secessi in tenues, incola ruris, opes."
            },
            {
                "verse": "Hoc coluit primo Pompeius; nomine post hinc"
            },
            {
                "verse": "Pompeiana suo Villa vocata fuit."
            },
            {
                "verse": "Condidit extemplo quam dici a laudibus urbem"
            },
            {
                "verse": "Iussit, et hinc Laudam nomen habere ferunt."
            },
            {
                "verse": "Pompeiana igitur proavorum rura meorum,"
            },
            {
                "verse": "Infesti fugiens aeris arma, colo."
            },
            {
                "verse": "Hic ego moestus ago; triste hic inglorius aevum"
            },
            {
                "verse": "Duco, et deserta quod fuger urbe queror."
            },
            {
                "verse": "Mille meam subeunt curarum pondera mentem;"
            },
            {
                "verse": "Insurgunt animo tedia mille meo."
            },
            {
                "verse": "Saepe meos vocito aequales carosque sodales,"
            },
            {
                "verse": "Quorum colloquiis mulcear et recreer."
            },
            {
                "verse": "Mira loquar: vacuas ferio dum questibus auras,"
            },
            {
                "verse": "In laribus pulcher visus Apollo meis;"
            },
            {
                "verse": "Visus Apollo inter divas adstare sorores,"
            },
            {
                "verse": "Marmoreaque lyram solicitare manu."
            },
            {
                "verse": "Obstupui et tanto correptus numine dixi:"
            },
            {
                "verse": "\u00c2\u00abQuid tibi in hac humili, quid tibi, Phoebe, casa?"
            },
            {
                "verse": "Quid tibi praecipuum sub agresti vivere tecto,"
            },
            {
                "verse": "O, vatem, o, forsan commiserate tuum?\u00c2\u00bb."
            },
            {
                "verse": "Pauca haec iactabam, quando formosus Apollo"
            },
            {
                "verse": "Iniecit verbis talia verba meis:"
            },
            {
                "verse": "\u00c2\u00abNon - licet extremas mundi veherere sub oras,"
            },
            {
                "verse": "Sive sub eoas, sive sub occiduas -,"
            },
            {
                "verse": "Non tamen extremas fugerem tecum ire sub oras,"
            },
            {
                "verse": "Sive sub eoas, sive sub occiduas:"
            },
            {
                "verse": "Qui te cumque etenim casus, quaecumque vocat sors,"
            },
            {
                "verse": "Idem me casus, sors eademque vocat."
            },
            {
                "verse": "Te, quem Mnemonides enutrivere puellae,"
            },
            {
                "verse": "Te, quem Thespiades erudiere deae,"
            },
            {
                "verse": "Cui semper cordi cytharae, cui carmina semper,"
            },
            {
                "verse": "Cui nunquam sine me vivere dulce fuit,"
            },
            {
                "verse": "Tene adeo obscuram paterer consumere vitam,"
            },
            {
                "verse": "Ut penitus nostra deserereris ope?\u00c2\u00bb."
            },
            {
                "verse": "Haec mihi dicta dabat, medium quem deinde recepit"
            },
            {
                "verse": "Inter virgineum Callyopea chorum,"
            },
            {
                "verse": "Atque, ut eram curis multum vexatus amaris,"
            },
            {
                "verse": "Ut nulli ob poenas invidiosus eram,"
            },
            {
                "verse": "\u00c2\u00abPone has solicito tristes e pectore curas\u00c2\u00bb,"
            },
            {
                "verse": "Dixerunt uno tum simul ore deae."
            },
            {
                "verse": "Hinc et blanditias raptim properare iocosque"
            },
            {
                "verse": "Coepere et dulces conciliare modos."
            },
            {
                "verse": "Mox humiles sese (mirum est) adcingere divas"
            },
            {
                "verse": "Conspiceresque meo se dare servitio."
            },
            {
                "verse": "Obficiosa meas in res, subcurrit alumno"
            },
            {
                "verse": "Quaeque suo, in curas anxia quaeque meas:"
            },
            {
                "verse": "Callyope, Aonidum quamquam regina dearum,"
            },
            {
                "verse": "Inclinata levem spirat in igne animam,"
            },
            {
                "verse": "Excitat et siccis profert ramalibus ignes;"
            },
            {
                "verse": "Mundat Clio lares; Melpomene haurit aquas;"
            },
            {
                "verse": "Adcipit Euterpe lymphasque infundit aheno,"
            },
            {
                "verse": "Abluat ut fessos inde Thalia pedes,"
            },
            {
                "verse": "Agrestesque dapes et agrestia pocula quamvis,"
            },
            {
                "verse": "Pocula fert Eratho, Thersicorea dapes."
            }
        ],
        [
            {
                "verse": "Tum, licet horridulum, sternit Polyhymnia lectum,"
            },
            {
                "verse": "Lectulus inque vicem cura tibi, Uranie, est."
            },
            {
                "verse": "Ipse deas inter fertur Latonius, huc nunc,"
            },
            {
                "verse": "Nunc illuc, omni sedulus officio."
            },
            {
                "verse": "Ipsa, pererrabat vicina ut pascua forsan,"
            },
            {
                "verse": "Non longe Aonidas sensit abesse Pales."
            },
            {
                "verse": "Intrat laeta lares, et divas diva revisit,"
            },
            {
                "verse": "Et mihi quae donat munera lactis habet."
            },
            {
                "verse": "Fauni praeterea et satyri, fontana simulque"
            },
            {
                "verse": "Numina, monticolae conveniuntque dei."
            },
            {
                "verse": "Conveniunt omnes quos cantavere poetae"
            },
            {
                "verse": "Semidei, poenas deminuuntque meas."
            },
            {
                "verse": "Hac, ut nunc ad te, mi Quintiliane, revertar,"
            },
            {
                "verse": "Hac ego divorum commoditate fruor,"
            },
            {
                "verse": "Qui patria atque domo profugus, qui solus egensque"
            },
            {
                "verse": "Sub rigido vitam rure coactus ago."
            },
            {
                "verse": "Pieridas habeo saltem, quae tedia fallant,"
            },
            {
                "verse": "Quae mea solentur duraque fata levent."
            }
        ],
        [
            {
                "verse": "Me solae miserantur opemque Aganippides ultro,"
            },
            {
                "verse": "Valle ab Hyantea turba profecta, ferunt,"
            },
            {
                "verse": "Seque mihi aeternum comites, quocunque vocarer,"
            },
            {
                "verse": "Iurarunt, quaevis sors subeunda foret."
            },
            {
                "verse": "Haec satis et nostrae tecum lusere Camenae:"
            },
            {
                "verse": "Longius haec ludens commemorasse velim."
            }
        ],
        [
            {
                "verse": "AD FLACCUM"
            },
            {
                "verse": "Rura colo et frustra, carissime Flacce, moraris"
            },
            {
                "verse": "Quae tibi de nostro munera rure feras."
            },
            {
                "verse": "Namque vel aucupiis agilem me ducere vitam,"
            },
            {
                "verse": "Tendere vel liquidis retia reris aquis,"
            },
            {
                "verse": "Aut canibus lepores damasque agitare fugaces,"
            },
            {
                "verse": "Sive petam campos, seu nemora alta petam."
            },
            {
                "verse": "At mihi nec volucres cura est neque ducere pisces,"
            },
            {
                "verse": "Non hamo pisces, non laqueo volucres,"
            },
            {
                "verse": "Nec mihi venandi studium; non denique quicquid"
            },
            {
                "verse": "Iucundum lassis mentibus esse solet."
            },
            {
                "verse": "Solus hic ignavae consumo tempora vitae,"
            },
            {
                "verse": "Hic ego tristi torpeo desidia."
            },
            {
                "verse": "Expectas igitur nequicquam quae tibi donet"
            },
            {
                "verse": "Munera, quas noster mittat agellus opes."
            },
            {
                "verse": "Verum, adeo ne te tua spes frustrata relinquat,"
            },
            {
                "verse": "Haud indonatum prorsus abire sinam."
            },
            {
                "verse": "Quando mihi nec aves, neque sunt quos mittere pisces,"
            },
            {
                "verse": "Nec sunt, quas possim dona parare, ferae,"
            },
            {
                "verse": "Mitto tibi saltem nostrae munuscula Musae,"
            },
            {
                "verse": "Si cura est Musae forsitan ulla tibi."
            },
            {
                "verse": "Cum mea venturi percurrent scripta nepotes,"
            },
            {
                "verse": "\u00c2\u00abHic - dicent - Musis, hic quoque dignus erat\u00c2\u00bb."
            }
        ],
        [
            {
                "verse": "AD BRIPIUM"
            },
            {
                "verse": "Quos mihi scripsisti, vir mansuetissime Bripi,"
            },
            {
                "verse": "Perlegi numeros terque quaterque tuos."
            },
            {
                "verse": "Parce meas tanto celebrari nomine Musas:"
            },
            {
                "verse": "Namque mihi nomen vel mediocre sat est."
            },
            {
                "verse": "Nunc redeo ad quod me primum tua littera poscit."
            },
            {
                "verse": "Ad vada vicini fluminis ire paras;"
            },
            {
                "verse": "Sic tibi visa loqui est, mater sic iussit aquarum:"
            },
            {
                "verse": "\u00c2\u00abRetia tende\u00c2\u00bb. Leves illa parabit aquas."
            },
            {
                "verse": "Ipse etiam, quando, ut scribis, me diva vocavit,"
            },
            {
                "verse": "En venio, Aonidum sanctaque turba venit."
            },
            {
                "verse": "Musas duco meas Phoebumque et multa deorum"
            },
            {
                "verse": "Numina, si pro tot commodus hospes eris."
            }
        ],
        [],
        [
            {
                "verse": "AD LAELIUM"
            },
            {
                "verse": "Agricolas inter duros, dulcissime Laeli,"
            },
            {
                "verse": "Vivo - si quae sit sors mea scire velis -"
            },
            {
                "verse": "Qui fas atque bonum temnant, qui sancta prophanent,"
            },
            {
                "verse": "Qui divum atque hominum iura fidemque negent."
            },
            {
                "verse": "Mallem inter quae sunt terrae, quae plurima ponti"
            },
            {
                "verse": "Monstra, inter manes vivere tartareos."
            },
            {
                "verse": "Quod, nisi Musarum vis est frustrata mearum,"
            },
            {
                "verse": "Nimirum agrestes paenituisse velint!"
            }
        ],
        [],
        [
            {
                "verse": "AD LAELIUM"
            },
            {
                "verse": "Parce quod agricolas carpant mea carmina, Laeli,"
            },
            {
                "verse": "Quod linquam solitas resque aciesque ducum."
            },
            {
                "verse": "Dum colerem patriam, praelustria gesta canebam."
            },
            {
                "verse": "Rus habito: sine nunc rustica facta canam."
            },
            {
                "verse": "Bella velis levibus praeponam fortia nugis;"
            },
            {
                "verse": "Bella etiam nugis praeposuisse velim."
            },
            {
                "verse": "Quando libet, nostros licet experiare labores."
            },
            {
                "verse": "Otia sint: digitis pendula canna manet."
            },
            {
                "verse": "Qui canere arma virosque et splendida facta solebam,"
            },
            {
                "verse": "Nunc viles nugas, rura virosque cano."
            }
        ],
        [
            {
                "verse": "AD LAELIUM"
            },
            {
                "verse": "Quae nos laeva dies, Laeli suavissime, iussit"
            },
            {
                "verse": "Dividier, certe est illa dolenda dies."
            },
            {
                "verse": "Tu solamen eras, requies tu certa malorum;"
            },
            {
                "verse": "Tu mihi delicii mellis et instar eras;"
            },
            {
                "verse": "Tu duros casus quo possem ferre docebas:"
            },
            {
                "verse": "Dux fueras studiis consiliisque meis."
            },
            {
                "verse": "Nunc - te oro per si qua hominum superumve fides est -"
            },
            {
                "verse": "An memor es nostri sicut amoris eras?"
            },
            {
                "verse": "Si memor es, carum tantis en aspice vatem"
            },
            {
                "verse": "Expositum curis, expositumque malis."
            }
        ],
        [
            {
                "verse": "AD LAELIUM"
            },
            {
                "verse": "Nulla meas mulcent curas solatia, Laeli,"
            },
            {
                "verse": "Cui praeter Musas caetera tristia sunt."
            },
            {
                "verse": "Immo, etiam quae me totiens fovere canentem,"
            },
            {
                "verse": "Aonides, vatem destituere suum."
            },
            {
                "verse": "Hoc mihi, ut iratae fierent in carmina Musae,"
            },
            {
                "verse": "Restabat, rursum hoc unde gravarer erat!"
            }
        ],
        [
            {
                "verse": "AD MAECENATEM"
            },
            {
                "verse": "Maecenas, noli solitos sperare coturnos:"
            },
            {
                "verse": "Scribo elegos; nova sunt scripta legenda tibi."
            },
            {
                "verse": "Forte cupis reges et regum bella ducumque."
            },
            {
                "verse": "Da: referam reges; da mihi: bella canam."
            },
            {
                "verse": "Tunc abeat nostris numeris elegia iubebo,"
            },
            {
                "verse": "Tunc redeat quicquid roboris antefuit."
            },
            {
                "verse": "Interea, quando sileam facta ardua mavis,"
            },
            {
                "verse": "Res humiles saltem posse referre sines."
            }
        ],
        [
            {
                "verse": "AD MAECENATEM"
            },
            {
                "verse": "Maecenas, te dux noster commendat amatque"
            },
            {
                "verse": "Perfruiturque tuo iudicio atque fide."
            },
            {
                "verse": "Te sancti vates laudantque probantque coluntque:"
            },
            {
                "verse": "Signa haec virtutis sat manifesta tuae."
            },
            {
                "verse": "Magnus es ergo, ducis tanti qui dignus amore es,"
            },
            {
                "verse": "Qui sua consiliis credidit arma tuis;"
            },
            {
                "verse": "Maior item, quando celebrant tua nomina vates,"
            },
            {
                "verse": "Quando poetarum dignus amore venis."
            }
        ],
        [
            {
                "verse": "AD MAECENATEM"
            },
            {
                "verse": "Maecenas, sine carminibus praeclara reponi,"
            },
            {
                "verse": "Ac demum nostri principis arma legi."
            },
            {
                "verse": "Aspice quae nostro vatum revirescat in aevo"
            },
            {
                "verse": "Gratia, quis sacri carminis extet honos."
            },
            {
                "verse": "Si tibi cura, tuus Musis celebrabitur heros"
            },
            {
                "verse": "Sicque e Lethaeis eripietur aquis."
            },
            {
                "verse": "At sua, quod careant scriptis, si gesta peribunt,"
            },
            {
                "verse": "Tu reus et tanti causa caputque mali."
            }
        ],
        [
            {
                "verse": "AD MARCELLINUM"
            },
            {
                "verse": "Marcelline, quibus dignum te laudibus ornem?"
            },
            {
                "verse": "Quis te nunc titulis carmina nostra ferent?"
            },
            {
                "verse": "Longa seges superest, virtutum magna tuarum"
            },
            {
                "verse": "Copia, nec nostris nunc adeunda modis."
            },
            {
                "verse": "Ut vero paucis complectar plurima verbis,"
            },
            {
                "verse": "Virtute es fratri paene tuo similis."
            },
            {
                "verse": "Tu Maecenatem probitate aequare videris:"
            },
            {
                "verse": "Inde et germano carus es ipse tuo."
            }
        ],
        [
            {
                "verse": "AD LAELIUM"
            },
            {
                "verse": "Noli humiles nostras, Laeli, adcusare Camenas:"
            },
            {
                "verse": "Convenit auctori nostra elegia suo."
            },
            {
                "verse": "At certe grandes capiunt mea vota coturnos,"
            },
            {
                "verse": "Et mallem tragicis magna referre modis;"
            },
            {
                "verse": "Et faciam, si quando sinent placida otia; nec me"
            },
            {
                "verse": "Defecisse animis viderit ulla dies."
            },
            {
                "verse": "Gloria magna mihi est longos superare labores:"
            },
            {
                "verse": "Haec sola e cunctis gloria magna mihi est."
            }
        ],
        [
            {
                "verse": "AD LAELIUM"
            },
            {
                "verse": "Vidimus hac, Laeli, sub tempestate potentes"
            },
            {
                "verse": "In fera quam multos bella ruisse duces!"
            },
            {
                "verse": "Quisque tamen miro famae succensus amore,"
            },
            {
                "verse": "Quemque tamen proprii nominis arsit amor."
            },
            {
                "verse": "At vero quid erunt tot grandia gesta? Quid ardens"
            },
            {
                "verse": "Gloria? Quid clarum nomen in orbe suum,"
            },
            {
                "verse": "Si studiis careant vatum, nisi sancta poetae"
            },
            {
                "verse": "Reddat inextinctos carmine cura viros?"
            }
        ],
        [
            {
                "verse": "AD LAELIUM"
            },
            {
                "verse": "Si scribam pugnas, si scribam proelia, Laeli,"
            },
            {
                "verse": "Tune putas versu saepe carere meo?"
            },
            {
                "verse": "Ne dubites: nostris etiam cantabere Musis"
            },
            {
                "verse": "Et sub venturo tempore notus eris."
            },
            {
                "verse": "Ne dubites: tibi se dudum mea carmina servant,"
            },
            {
                "verse": "Nostra Thalia tua est, nostra Thalia tua est."
            },
            {
                "verse": "Ergo vale et carum me tandem suscipe, Laeli,"
            },
            {
                "verse": "O Maecenatis proxima cura mei."
            }
        ],
        [
            {
                "verse": "AD LAELIUM"
            },
            {
                "verse": "Si tua te, Laeli, sub prisca aetate tulisset,"
            },
            {
                "verse": "Si virtus priscis nota fuisset avis,"
            },
            {
                "verse": "Te quotiens credis sanctorum carmina vatum"
            },
            {
                "verse": "Misissent, quotiens nomen ad astra tuum?"
            },
            {
                "verse": "Tunc praeclara tui scripsissent principis arma"
            },
            {
                "verse": "Scripsissentque simul teque tuumque genus,"
            },
            {
                "verse": "Quantum consilio posses animoque fideque"
            },
            {
                "verse": "Inter et heroes et canerere duces,"
            },
            {
                "verse": "Staret in aeterno celebratum tempore nomen,"
            },
            {
                "verse": "Nomen in aeterna posteritate tuum."
            }
        ],
        [
            {
                "verse": "AD LAELIUM"
            },
            {
                "verse": "Sive ego grandiloquo, tenui seu carmine dicam,"
            },
            {
                "verse": "Te certo, Laeli, nostra Camena feret."
            },
            {
                "verse": "Te claudam numeris memorique in tempore tantus"
            },
            {
                "verse": "Diceris, quantum nostra Thalia volet."
            },
            {
                "verse": "Oscula mille feres nostris aliquando tabellis"
            },
            {
                "verse": "Cum tua cantatus nomina scripta leges,"
            },
            {
                "verse": "Et te sub nostro natum laetaberis aevo"
            },
            {
                "verse": "Et reddes magno debita vota Iovi."
            },
            {
                "verse": "Interea hoc nostri servabis pignus amoris:"
            },
            {
                "verse": "Hoc certum nostrae pignus amicitiae."
            }
        ],
        [
            {
                "verse": "AD LAELIUM"
            },
            {
                "verse": "Rara celebratos viderunt saecula vates,"
            },
            {
                "verse": "Vera poetarum gloria rara fuit."
            },
            {
                "verse": "At quaecunque illa est vatem quae protulit aetas,"
            },
            {
                "verse": "Gaudeat et superis det pia vota deis."
            },
            {
                "verse": "Nostra igitur doctos quae progenuere poetas"
            },
            {
                "verse": "Saecula, sunt ipsis facta beata viris."
            },
            {
                "verse": "Proinde etiam Musis, Laeli carissime, nostris"
            },
            {
                "verse": "Felix iudicio posteritatis eris."
            },
            {
                "verse": "Nam quantum stabunt, quantum mea carmina vivent,"
            },
            {
                "verse": "Tantum te celebri nomine fama feret."
            },
            {
                "verse": "Et quaenam magno possit spes dignior ulla,"
            },
            {
                "verse": "Quam famae et clari nominis esse viro?"
            }
        ],
        [
            {
                "verse": "AD AULUM"
            },
            {
                "verse": "Magne vir Aule, cupis Galli ut celeberrima regis,"
            },
            {
                "verse": "Ut scribam numeris Gallica bella meis."
            },
            {
                "verse": "Novi equidem quantas fert secum Gallia vires,"
            },
            {
                "verse": "Anglia quot fortes mittit in arma viros."
            },
            {
                "verse": "Novi praeterea ducis inclita facta Philippi,"
            },
            {
                "verse": "Inclita Burgundi bellica facta ducis."
            },
            {
                "verse": "Nota satis nostris etiam narratur in oris"
            },
            {
                "verse": "Ducens belligeras mascula virgo manus,"
            },
            {
                "verse": "Quae demum (sic est fatis vertentibus actum)"
            },
            {
                "verse": "Sub duce Burgundo femina victa iacet."
            },
            {
                "verse": "Magna haec eximiis et sunt memoranda poetis"
            },
            {
                "verse": "Et sunt aeternae posteritatis opus."
            },
            {
                "verse": "Quaere alios: aderunt qui rerum pulchra tuarum,"
            },
            {
                "verse": "Qui regisque tui scribere gesta velint."
            }
        ],
        [
            {
                "verse": "AD COSMAM"
            },
            {
                "verse": "Me dudum pulchro celebrasti carmine, Cosma,"
            },
            {
                "verse": "Verum nec tanta laude ferendus eram."
            },
            {
                "verse": "Quaeris praeterea magnorum ut grandia dicam"
            },
            {
                "verse": "Bella ducum, tragicis bella canenda modis."
            },
            {
                "verse": "Non mihi sufficiunt scribenda in proelia vires,"
            },
            {
                "verse": "Nec tanta est Musae spes mihi nata meae."
            },
            {
                "verse": "Bella canant alii; me bella Elegia fovebit,"
            },
            {
                "verse": "Illa mihi amplexus osculaque una dabit."
            },
            {
                "verse": "Vos ego, grandisonae, quondam mea cura, Camenae,"
            },
            {
                "verse": "Linquo, nec heroes, nec fera bella canam."
            },
            {
                "verse": "Me mea Musa feret; tenui nunc voce canendum est,"
            },
            {
                "verse": "Nunc venient claudo carmina nostra pede."
            },
            {
                "verse": "Tu vero, quoniam tantum te cura fatigat,"
            },
            {
                "verse": "Exornes Musis fortia facta tuis."
            },
            {
                "verse": "Scribe, age, ferque duces meritos ad sidera cantu:"
            },
            {
                "verse": "Tu cum principibus laude perennis eris."
            }
        ],
        [
            {
                "verse": "AD BARTHOLOMEUM CAPRAM"
            },
            {
                "verse": "Magne Capra, Insubris terrae sanctissime praesul,"
            },
            {
                "verse": "Miraris Musae carmen inerme meae,"
            },
            {
                "verse": "Quod celebrat nostras totiens Elegia tabellas,"
            },
            {
                "verse": "Quod totiens sermo mollis in ore mihi est."
            },
            {
                "verse": "Proinde petis magnosque duces clarosque senatus,"
            },
            {
                "verse": "Fortia tot nostri temporis acta canam,"
            },
            {
                "verse": "Tot referam quae sunt totum celebrata per orbem"
            },
            {
                "verse": "Et terrae et vasti grandia gesta maris,"
            },
            {
                "verse": "Tot narrem pugnas caelesti Aeneide dignas,"
            },
            {
                "verse": "Omne suas Latium conseruisse manus,"
            },
            {
                "verse": "Et praeter partes Italas iurasse potentes,"
            },
            {
                "verse": "Inque fera externos arma coisse viros."
            },
            {
                "verse": "Sed verear ne, cum mea sex geminaverit annos"
            },
            {
                "verse": "Musa, sit ut solis pasta cicada modis."
            },
            {
                "verse": "Sunt alii, scribant alii nova bella poetae;"
            },
            {
                "verse": "Ut libet, ipse graves res humilesque sequar."
            },
            {
                "verse": "Tu celeber nostrae vates aetatis haberis;"
            },
            {
                "verse": "Tu, vates, potius bellica facta cane."
            }
        ],
        [
            {
                "verse": "AD FLACCUM"
            },
            {
                "verse": "Quae tu, Flacce, mones scribam, confecta per omnem"
            },
            {
                "verse": "Italiam sat sunt cognita gesta ducis."
            },
            {
                "verse": "Bergomeae quis enim vallis praestantia nescit"
            },
            {
                "verse": "Facta, et bis domitum Pulciferense solum?"
            },
            {
                "verse": "Quis Tharri insignem palmam? Quis, martia quamvis"
            },
            {
                "verse": "Moenia Pontremuli, moenia victa tamen?"
            },
            {
                "verse": "Mira etiam certe est Lucensis pugna relatu,"
            },
            {
                "verse": "Dum rapidum medias scinderet agmen aquas."
            },
            {
                "verse": "An referam pulchrae bellum navale Cremonae,"
            },
            {
                "verse": "Quae victor liquidis proelia gessit aquis?"
            },
            {
                "verse": "Magna etiam res est Tanagri trans fluminis undas"
            },
            {
                "verse": "Tam parva tot sint oppida capta manu."
            },
            {
                "verse": "Quem lateant clari Tellinae Vallis honores,"
            },
            {
                "verse": "Quae capta est equitum, quae peditumque cohors?"
            },
            {
                "verse": "Quid Troes? Quid Romulidas miramur et Afros?"
            },
            {
                "verse": "Non sunt haec factis inferiora suis?"
            },
            {
                "verse": "Caetera quid demum divulgatissima dicam?"
            },
            {
                "verse": "Quid dicam? Sat sunt cognita gesta ducis."
            }
        ],
        [
            {
                "verse": "AD CAMBIUM"
            },
            {
                "verse": "Quod sileam quereris, Cambi, tacitumque videris"
            },
            {
                "verse": "Arguere et studium debile inersque meum."
            },
            {
                "verse": "Visne inter tantos animi rerumque labores,"
            },
            {
                "verse": "Vis revocem sanctas ad mea scripta deas?"
            },
            {
                "verse": "Vera loquar (sic me superi, sic numina servent,"
            },
            {
                "verse": "Sic faveat Musis pulcher Apollo meis):"
            },
            {
                "verse": "Me, quotiens verto ad numeros et carmina tento,"
            },
            {
                "verse": "Me fontem magni criminis esse reor."
            },
            {
                "verse": "Hinc sacrae leges, hinc blanda poemata mentem"
            },
            {
                "verse": "Intrant et rapidi fluminis instar agor."
            }
        ],
        [
            {
                "verse": "Seu Natura potens, seu quis sit nescio divum,"
            },
            {
                "verse": "Mens licet aufugiat, dicere Clio iubet."
            },
            {
                "verse": "Sponte sua veniunt contra mea vota Camenae"
            },
            {
                "verse": "Et, quamvis nollem scribere, scribo tamen."
            },
            {
                "verse": "Verum nec tacitum neque me accusabis inertem,"
            },
            {
                "verse": "Nec dices, Cambi, \u00c2\u00abQuid silet iste diu?\u00c2\u00bb."
            },
            {
                "verse": "Nuper enim gemini pendent mihi ab ubere fetus,"
            },
            {
                "verse": "Quos nostra haud parvo cura labore tulit."
            },
            {
                "verse": "Nunc illos lingo; nunc illos pectine como:"
            },
            {
                "verse": "Parva mora, in lucem, parva mora est, venient."
            }
        ],
        [
            {
                "verse": "AD CAMBIUM"
            },
            {
                "verse": "Te moneo: sanctas, Cambi, venerare Camenas,"
            },
            {
                "verse": "Quodque facis, vates atque Helicona cole."
            },
            {
                "verse": "Mira quidem vis est Musae neque viribus ulli"
            },
            {
                "verse": "Cederet; Aeneadas sterneret illa duces;"
            },
            {
                "verse": "Sterneret Aeacidam, qui fortem se Hectora contra"
            },
            {
                "verse": "Misit et Hectoreum contudit ense caput."
            },
            {
                "verse": "Quo nunc Roma potens, quo nunc abiere triumphi,"
            },
            {
                "verse": "Quo sceptra et veterum gloria magna ducum"
            },
            {
                "verse": "(Ne memorem notos ubi tot sine nomine reges,"
            },
            {
                "verse": "Et qui tot numero deperiere duces)?"
            },
            {
                "verse": "Verum quos docti celebrarunt carmine vates,"
            },
            {
                "verse": "Hi tantum claris laudibus astra petunt."
            },
            {
                "verse": "Caetera turba suo nomen cum corpore busto"
            },
            {
                "verse": "Condidit et cinerem fama sepulta colit."
            },
            {
                "verse": "Sola audet durae se Musa opponere morti"
            },
            {
                "verse": "Claraque in aeternos nomina ferre dies;"
            },
            {
                "verse": "Sola audet superum Musa immortalis honores"
            },
            {
                "verse": "Quaerere, nec magnis invidet ipsa deis."
            },
            {
                "verse": "Non timet illa feros enses, non tela nec ignes,"
            },
            {
                "verse": "Nec timet irato fulmina iacta Iove."
            },
            {
                "verse": "Maxima sunt certe vatum, sunt splendida certe"
            },
            {
                "verse": "Dona, quibus superi tanta licere sinunt."
            },
            {
                "verse": "Te moneo: sanctas, Cambi, venerare Camenas,"
            },
            {
                "verse": "Quodque facis, vates atque Helicona cole."
            }
        ],
        [
            {
                "verse": "AD CAMBIUM"
            },
            {
                "verse": "Clarus es et celebrant omnes tua nomina, Cambi,"
            },
            {
                "verse": "Et longe et late fama recepta tua est."
            },
            {
                "verse": "Quisque tuas meritis virtutes laudibus effert;"
            },
            {
                "verse": "Quisque tuum digno nomen honore colit."
            },
            {
                "verse": "Una, sed ante omnes multo praestantior, extat"
            },
            {
                "verse": "Quae caput ad superos evehet una tuum:"
            },
            {
                "verse": "Scilicet egregia sanctos probitate poetas"
            },
            {
                "verse": "Diligis et vatum te pia cura movet."
            },
            {
                "verse": "Haec tua te virtus aeternum nomine reddet"
            },
            {
                "verse": "Et tibi inextinctum gloria nomen alet."
            },
            {
                "verse": "Nam quot erunt docti, tibi tot nova carmina vates"
            },
            {
                "verse": "Inscribent: merita laude canendus eris."
            },
            {
                "verse": "Quid, quod apud reges vigeat tua fama ducesque?"
            },
            {
                "verse": "Quid, quod sis toti cognitus Ausoniae?"
            },
            {
                "verse": "Quid genus et proavi tibi erunt? Haec omnia perdit"
            },
            {
                "verse": "Tempus edax; tenui cum cinere ista cadunt."
            },
            {
                "verse": "Verum quod celebres te dilexere poetae,"
            },
            {
                "verse": "Hinc tibi, quae praestat, fama perennis erit."
            },
            {
                "verse": "Si Maecenatem, si, quondam, Caesar amavit,"
            },
            {
                "verse": "Non ideo quovis lautus in ore sedet;"
            },
            {
                "verse": "Illum, si coluit magnorum gloria vatum,"
            },
            {
                "verse": "Inde est quod nomen claret in orbe suum."
            },
            {
                "verse": "Fortunate, piis o multum care poetis,"
            },
            {
                "verse": "Cuius in aeterno tempore vivet honos."
            },
            {
                "verse": "Vivet et in nullo, Cambi, reticeberis aevo,"
            },
            {
                "verse": "O Cambi, o Musis saepe canende novis!"
            }
        ],
        [
            {
                "verse": "AD NICOLAUM STROZAM"
            },
            {
                "verse": "Ut colerem nostras monuisti, Stroza, Camenas,"
            },
            {
                "verse": "Ut colerem nostrum si quod et ingenium est."
            },
            {
                "verse": "Accepi et, monitus ultro complexus amicos,"
            },
            {
                "verse": "Parebam dictis ocius ipse tuis."
            },
            {
                "verse": "Iam Phoebum et divas vocitabam ex more puellas,"
            },
            {
                "verse": "Firmarent nutu quo mea coepta suo."
            },
            {
                "verse": "Nec mora, quem nunquam frustra in mea vota vocavi,"
            },
            {
                "verse": "Redditus est oculis doctus Apollo meis,"
            },
            {
                "verse": "Non qualis blando suetus pulcherrimus ore,"
            },
            {
                "verse": "Non qualis compta suetus adesse coma."
            },
            {
                "verse": "Aurea non illum quae quondam palla tegebat,"
            },
            {
                "verse": "Nec sacrum ornabat fulva corona caput,"
            },
            {
                "verse": "Deiecta at facie, pallenti et tristior ore"
            },
            {
                "verse": "Et veste atque coma tristior horridula."
            },
            {
                "verse": "Non ea, qua adflari sese adventante solebam,"
            },
            {
                "verse": "Gratia divini luxque decoris erat."
            },
            {
                "verse": "Inde lyram lateri fractam pendere notavi"
            },
            {
                "verse": "Et caesos nervos caesaque plectra lyrae."
            },
            {
                "verse": "Obrigui tali aspectu, timor ossibus haesit."
            },
            {
                "verse": "Talia tunc coepi voce tremente loqui:"
            }
        ],
        [
            {
                "verse": "\u00c2\u00abQuo tua, Phoebe pater, facies? Quo splendidus, olim"
            },
            {
                "verse": "Qui fuerat, laeto fugit ab ore decor?"
            },
            {
                "verse": "Quo nunc frontis honos? Quo nunc quae semper honesti"
            },
            {
                "verse": "Ridebat vultus gratia pulsa tui?"
            },
            {
                "verse": "Quo tua, quae nunquam te mentiretur, imago"
            },
            {
                "verse": "Quique tuus radians vinceret astra nitor?"
            },
            {
                "verse": "Et cur Aonidum sine te nunc turba sororum,"
            },
            {
                "verse": "Quis nunquam dulcis te sine vita fuit?"
            },
            {
                "verse": "Quis mihi nunc numeros, quis nunc mihi carmina dictet,"
            },
            {
                "verse": "Dum cupio Strozae morigerare meo?\u00c2\u00bb."
            },
            {
                "verse": "Finieram. Stetit ille diuque silentia pressit;"
            },
            {
                "verse": "Tandem laxatos edidit ore sonos."
            },
            {
                "verse": "Tum satyros faunosque una venisse procaces"
            },
            {
                "verse": "Narrabat sanctas inque ruisse deas;"
            },
            {
                "verse": "Proinde illas, magno raptas terrore metuque,"
            },
            {
                "verse": "Fugisse et fontem deseruisse sacrum,"
            },
            {
                "verse": "Quaesitasque diu frustra frustraque vocatas"
            },
            {
                "verse": "Errasse inque atris delituisse locis;"
            },
            {
                "verse": "Quaerentem et sese valido et clamore vocantem,"
            },
            {
                "verse": "Paene per invisas disperiisse vias."
            },
            {
                "verse": "Dumque errat densis citharam fregisse rubetis"
            },
            {
                "verse": "Et crinem atque ipsam dilacerasse togam;"
            },
            {
                "verse": "Ulceribus multis etiam tenera ora manusque"
            },
            {
                "verse": "Foedasse innumeras perque tulisse plagas."
            },
            {
                "verse": "Inde ipsas sacri siccatas gurgitis undas"
            },
            {
                "verse": "Nuncque illi immanes incubuisse feras;"
            },
            {
                "verse": "Pro violis circumque herbas adolesse nocentes"
            },
            {
                "verse": "Proque rosis dumos atque adolesse rubos,"
            },
            {
                "verse": "Praeterea et montis fuerat quodcunque bicollis,"
            },
            {
                "verse": "Defectum penitus, nunc cecidisse decus."
            },
            {
                "verse": "Narrabat simul haec, simul ingentisque gravisque"
            },
            {
                "verse": "Singultus alto corde dolente dabat."
            },
            {
                "verse": "Nunc tu, qui nostras monuisti, Stroza, Camenas"
            },
            {
                "verse": "Ut colerem, nostrum si quod et ingenium est,"
            },
            {
                "verse": "Et pulsum Phoebum pulsas cernisque sorores,"
            },
            {
                "verse": "Et siccas cernis sacri Heliconis aquas,"
            },
            {
                "verse": "Infractos etiam nervos et plectra lyramque."
            },
            {
                "verse": "Ut cantem nunc me, nunc, bone Stroza, mone!"
            }
        ],
        [
            {
                "verse": "AD LUCIDUM GONZAGUM"
            },
            {
                "verse": "Dum meditor prisci felices temporis annos,"
            },
            {
                "verse": "Dum meditor veterum splendida facta virum,"
            },
            {
                "verse": "Mirari soleo, Gonzage, quid illa priorum"
            },
            {
                "verse": "Gloria, quid splendor cesserit ille patrum,"
            },
            {
                "verse": "Quid nostra antiquae tantum defecerit aetas,"
            },
            {
                "verse": "Quid tantum a priscis degenerarit avis."
            },
            {
                "verse": "At, cum virtutes repeto moresque vetustos"
            },
            {
                "verse": "Cordaque quae magnis digna fuere deis,"
            },
            {
                "verse": "Nimirum prisci mirari temporis annos,"
            },
            {
                "verse": "Mirari et veterum desino facta virum."
            },
            {
                "verse": "Non hic longa feram magnorum nomina regum,"
            },
            {
                "verse": "Longa nec hic regum gesta ducumque feram."
            },
            {
                "verse": "Ut facis, antiquos, hortor, percurre poetas;"
            },
            {
                "verse": "Percurre antiquas, ut facis, historias:"
            }
        ],
        [
            {
                "verse": "Quam fuerit veterum virtus praelustris avorum"
            },
            {
                "verse": "Offendes. Vates historiasque lege:"
            },
            {
                "verse": "Quanta illis animi lux et sapientia, quae vis"
            },
            {
                "verse": "Ingenii! Quae vis iudiciique fuit!"
            },
            {
                "verse": "Quo studio ingenuas artes coluere, quis illis"
            },
            {
                "verse": "Cultus erat divae, quis probitatis amor!"
            }
        ],
        [
            {
                "verse": "Quo studio gnaros homines doctosque secuti!"
            },
            {
                "verse": "Quanta illis famae cura perennis erat!"
            },
            {
                "verse": "Haud mirum, si vel bello vel pace potentes,"
            },
            {
                "verse": "Si longe veteres emicuere viri."
            },
            {
                "verse": "Haud mirum, si quae tunc floruit illa priorum"
            },
            {
                "verse": "Gloria, si splendor cesserit ille patrum,"
            },
            {
                "verse": "Si nostra antiquae tantum defecerit aetas,"
            },
            {
                "verse": "Si tantum a priscis degenerarit avis."
            },
            {
                "verse": "Namque, alia ut taceam, phoenice is rarior extat,"
            },
            {
                "verse": "Quem regum Aonides erudiere deae,"
            },
            {
                "verse": "Quem Pallas; certe corvo est is rarior albo"
            },
            {
                "verse": "Qui proinde et doctos gnorit amare viros,"
            },
            {
                "verse": "Qui gnorit celebres meritis extollere Musas,"
            },
            {
                "verse": "Qui colat et vates quique Helicona colat."
            },
            {
                "verse": "Ingenia atque bonas hominum si excluseris artes,"
            },
            {
                "verse": "Quae regum, quaenam vita futura ducum?"
            },
            {
                "verse": "Consilia et monitus aufer sanctosque gravesque:"
            },
            {
                "verse": "Quis status humanae conditionis erit?"
            },
            {
                "verse": "Nunc, quoniam divas reges sprevere Camenas,"
            },
            {
                "verse": "Nunc ideo a priscis degeneramus avis:"
            }
        ],
        [
            {
                "verse": "Et regum et pariter scriptorum gratia longe"
            },
            {
                "verse": "Facta minor, longe gloria facta minor,"
            },
            {
                "verse": "Ingenia alta illi quoniam temnantque premantque,"
            },
            {
                "verse": "Hi quoniam colere haud ingenia alta queant."
            },
            {
                "verse": "Fac sit ut Augustus vates qui diligat alter:"
            },
            {
                "verse": "Arma virumque Maro qui canat alter erit."
            },
            {
                "verse": "At vero, cum te magno de principe natum,"
            },
            {
                "verse": "Cum videam magnis perfruierque bonis"
            },
            {
                "verse": "Et tamen assidua studiis incumbere cura,"
            },
            {
                "verse": "Ut fama est, artes ingenuasque sequi,"
            },
            {
                "verse": "Praecipue Aoniis operam navare Camenis"
            },
            {
                "verse": "Ferreque apollinea carmina digna lyra,"
            },
            {
                "verse": "Temporibus nostris et nostro gratulor aevo,"
            },
            {
                "verse": "Quae talem, quae te parturiere virum;"
            },
            {
                "verse": "Proinde tuos, qui te talem erudiere, parentes,"
            },
            {
                "verse": "Non possum digna laude probare satis."
            },
            {
                "verse": "Gaudeat heroes meruit quae Mantua tales,"
            },
            {
                "verse": "Mantua principibus facta beata suis."
            },
            {
                "verse": "Te duce, magna licet studiis sperare latinis,"
            },
            {
                "verse": "Sperare et Musis otia magna sacris."
            },
            {
                "verse": "Iam video antiquos mores et prisca reverti"
            },
            {
                "verse": "Saecula. Io, placidis reddite vota deis."
            },
            {
                "verse": "Vos ego, Pegasei colitis qui fontis alumnas,"
            },
            {
                "verse": "Vos moneo: placidis reddite vota deis."
            },
            {
                "verse": "Laeti agite et meritis cumulate altaria donis:"
            },
            {
                "verse": "En facies prisci temporis illa redit;"
            },
            {
                "verse": "Nunc alii heroes, meliora exempla secuti,"
            },
            {
                "verse": "Quem laudent posthac quemque imitentur habent."
            },
            {
                "verse": "Laeta redit tandem felixque renascitur aetas,"
            },
            {
                "verse": "Nec certe augurio fallar ab ipse meo."
            },
            {
                "verse": "Gaudebunt Musae laetabunturque Latinae;"
            },
            {
                "verse": "Altera iam rerum frons, status alter erit."
            },
            {
                "verse": "At tu Castalias, coepisti ut, Lucide, divas,"
            },
            {
                "verse": "Perpetuoque fove perpetuoque cole."
            },
            {
                "verse": "Sic tua in aeterno virtus memorabitur aevo,"
            },
            {
                "verse": "Sic fugiet nullo nomen ab ore tuum."
            },
            {
                "verse": "Iamque vale, et munus non aspernare pusillum:"
            },
            {
                "verse": "Quantulacumque mea est, Lucide, Clio tua est."
            }
        ]
    ]
}