{
    "author": "Benedetto Varchi",
    "title": "carmina",
    "url": "http://www.poetiditalia.it/texts/VARCHI|carm|001",
    "text": [
        [
            {
                "verse": "Dum te defessum studiis curisque gravatum,"
            },
            {
                "verse": "Me sine ab urbe procul Signia rura tenent,"
            },
            {
                "verse": "Et sine me campis solus spatiatus apertis,"
            },
            {
                "verse": "Perfrueris coelo liberiore diu,"
            },
            {
                "verse": "An ne tibi effluxit nostrum de pectore nomen?"
            },
            {
                "verse": "An sumus, ut quondam, semper in ore tuo?"
            },
            {
                "verse": "Arbitror, ut quondam, sic nunc quoque Varchius ore est"
            },
            {
                "verse": "Saepe tuo, qui te vere amat ex animo."
            },
            {
                "verse": "Nos non ambitio unanimes vesana, nec auri"
            },
            {
                "verse": "Sacra fames, toto quod patet orbe malum,"
            },
            {
                "verse": "Sed studia et mores iungunt, eademque voluntas,"
            },
            {
                "verse": "Et coelum, quod nos invicem amare iubet."
            },
            {
                "verse": "Quod si non rident aedis laquearia nostrae,"
            },
            {
                "verse": "Fulget ab antiquis nec mihi splendor avis."
            },
            {
                "verse": "Arva nec innumeris finduntur nostra iuvencis,"
            },
            {
                "verse": "Sed modicas messeis area parva terit,"
            },
            {
                "verse": "Quamquam o nec modicas olim, nec parva, sed amplas,"
            },
            {
                "verse": "Ampla dabat priscae simplicitatis avo."
            },
            {
                "verse": "Et mihi recta tamen mens est, ne tempore in ullo"
            },
            {
                "verse": "Arguor intactam commaculasse fidem."
            },
            {
                "verse": "A nobis laesum nec se pote dicere quisquam,"
            },
            {
                "verse": "Haec sunt pro magna nobilitate mihi."
            },
            {
                "verse": "Possum ego divitias, possum, Iuli optime, reges"
            },
            {
                "verse": "Spernere, prae Musis est mihi dulce nihil."
            },
            {
                "verse": "Quid iuvat ostrina tandem procedere veste,"
            },
            {
                "verse": "Et fultam Pario marmore habere domum?"
            },
            {
                "verse": "Stemmata quid proavum nobis longo ordine prosunt?"
            },
            {
                "verse": "Plurimaque in prima fixa trophea domo?"
            },
            {
                "verse": "Nascimur aequales omnes, foelicior ille"
            },
            {
                "verse": "Qui sua, non patrum facta referre potest!"
            },
            {
                "verse": "Te tua nobilitat virtus, te fama parentum,"
            },
            {
                "verse": "Quique tuo fulget plurimus ore pater."
            },
            {
                "verse": "Et tamen humanis subiectus casibus, ut nos"
            },
            {
                "verse": "Cottidie innumeris exagitare malis,"
            },
            {
                "verse": "Nec tibi divitiae possunt expellere morbos,"
            },
            {
                "verse": "Aut abigunt curas splendida facta patrum."
            },
            {
                "verse": "Crede mihi, studiis nil est iocundius iisdem,"
            },
            {
                "verse": "Nec quicquam, vera maius amicitia."
            },
            {
                "verse": "Pythias et Nisus testes, quique invia nigri"
            },
            {
                "verse": "Regna Dei et Stygias vivus adivit aquas,"
            },
            {
                "verse": "Quos inter ventura olim nos saecla reponent,"
            },
            {
                "verse": "Usque adeo est omni tempore rara fides."
            },
            {
                "verse": "Ergo tam sanctum fidumque sequamur amorem,"
            },
            {
                "verse": "Et simul incoeptum perficiamus iter."
            }
        ],
        [
            {
                "verse": "Ergo ego, ut incedam gemmis spectandus et ostro,"
            },
            {
                "verse": "Ionio credam turgida vela salo?"
            },
            {
                "verse": "Et visam terras primo sub sole calenteis,"
            },
            {
                "verse": "Ignotasque petam per maria alta domos?"
            },
            {
                "verse": "Et potero fratrem dulcesque relinquere amicos?"
            },
            {
                "verse": "Et patriam, qua nil carius esse potest?"
            },
            {
                "verse": "Ah ego vel potius gelidis in montibus opto"
            },
            {
                "verse": "Stem lapis, aut cautes fluctibus aequoreis,"
            },
            {
                "verse": "Quam me cura unquam gemmarum aut divitis auri"
            },
            {
                "verse": "Cogat natali longius ire solo."
            },
            {
                "verse": "Non ita me cupidum finxit natura benigna,"
            },
            {
                "verse": "Spernere divitias et Deus ipse dedit."
            },
            {
                "verse": "O pereat quicumque auri male captus amore,"
            },
            {
                "verse": "Caeruleas primus sollicitavit aquas,"
            },
            {
                "verse": "Nec timuit vastas ventis tollentibus undas,"
            },
            {
                "verse": "Quamque videt capiti semper adesse necem."
            },
            {
                "verse": "Me dulces, Busine, iuvent ante omnia Musae,"
            },
            {
                "verse": "Harum ego sim vates, harum ego sacra feram;"
            },
            {
                "verse": "Has propter primo terras sub sole calenteis,"
            },
            {
                "verse": "Et peterem ignotas per maria alta domos,"
            },
            {
                "verse": "Nec me terrerent vesani murmura ponti,"
            },
            {
                "verse": "Sydera cum aequalis montibus unda ferit."
            },
            {
                "verse": "Non mihi deest animus, me non ignavia tardat,"
            },
            {
                "verse": "In sola dicar lentus avaritia."
            },
            {
                "verse": "An tanti esse putas Syrios Arabosque liquores,"
            },
            {
                "verse": "Et ferre e tota divitias Asia,"
            },
            {
                "verse": "Ut fragilem adversis committere flatibus alnum"
            },
            {
                "verse": "Iratoque velis ducere vela salo?"
            },
            {
                "verse": "O nimium infoelix quicumque ut dives obiret!"
            },
            {
                "verse": "Mille tulit terrae; mille pericla maris,"
            },
            {
                "verse": "Et cras victurus, vivendi commoda semper"
            },
            {
                "verse": "Prorogat, et medio flumine quaerit aquas."
            },
            {
                "verse": "A contra, nimium foelix, qui rure paterno"
            },
            {
                "verse": "Exigua potuit conseruisse casa!"
            },
            {
                "verse": "Non fremitus pelagi, non hic horrentia castra,"
            },
            {
                "verse": "Nec timet armatas in sua membra manus."
            },
            {
                "verse": "Hunc non excruciant fasces, non gloria vulgi"
            },
            {
                "verse": "Sollicitat, tristis nec terit invidia,"
            },
            {
                "verse": "Sed facilem vitam proprio non dives in agro"
            },
            {
                "verse": "Vivit ab insidiis atque labore procul,"
            },
            {
                "verse": "Et tamen interdum maturas collegit uvas"
            },
            {
                "verse": "Pomaque quae manibus severat ipse suis."
            },
            {
                "verse": "Agricolae modo flaventia demetit arva,"
            },
            {
                "verse": "Dum canit agrestes rustica turba modos"
            },
            {
                "verse": "Ipse suas pecudes stabulis expellit, et ipse"
            },
            {
                "verse": "Vimina carpentes increpat usque boves."
            },
            {
                "verse": "Nunc cerasa in thyrsum legit et benevolentia serta"
            },
            {
                "verse": "Suspendit patrios sedulus ante lares,"
            },
            {
                "verse": "Et modo traducit lentos in gramine somnos"
            },
            {
                "verse": "Fusus humi ad strepitum dulce sonantis aquae"
            },
            {
                "verse": "Frigoraque ante focos, aestatem vitat in umbra"
            },
            {
                "verse": "Securus quicquid post ferat hora, sequens"
            },
            {
                "verse": "Hunc non turba procax sed simplex villica curat,"
            },
            {
                "verse": "Praeparat et tenues ipsa ministra dapes."
            },
            {
                "verse": "Hanc mihi, dii faciles, quaeso, concedite vitam,"
            },
            {
                "verse": "Qualis Saturno regna tenente fuit."
            }
        ],
        [
            {
                "verse": "Etsi te nostro tristari, Care, dolore,"
            },
            {
                "verse": "Pro magno inter nos mutuo amore scio,"
            },
            {
                "verse": "Vis tamen et morbi, et cordis labor intimus urgent,"
            },
            {
                "verse": "Ut tecum extremo hoc tempore pauca quaerar."
            },
            {
                "verse": "Certe ego, uti nolim, sic non cohorreo mortem,"
            },
            {
                "verse": "Sed mortis lentum tabificumque genus."
            },
            {
                "verse": "Et quamquam primo rapiar sub flore iuventae,"
            },
            {
                "verse": "Non tamen idcirco plus perire dolet,"
            },
            {
                "verse": "Vix dum septenos quater est traducta per annos"
            },
            {
                "verse": "Vita mihi nullo non labefacta malo."
            },
            {
                "verse": "An memorem, ut caros dulci cum fratre parentes"
            },
            {
                "verse": "Extulerim parvo tempore paene puer?"
            },
            {
                "verse": "Utque etiam occiderit vitae pars maxima nostrae"
            },
            {
                "verse": "Iulius humana conditione deus?"
            },
            {
                "verse": "Mox etiam meminisse potes, decessit et alter"
            },
            {
                "verse": "Iulius, Urbini fama, decusque sui."
            },
            {
                "verse": "An memorem Martellum etiam, Pardumque secutum"
            },
            {
                "verse": "Usque per Elisias Astyanacta domos?"
            },
            {
                "verse": "Foelices animae quae nunc florentibus arvis"
            },
            {
                "verse": "Antiquos laetae vivitis inter avos,"
            },
            {
                "verse": "Et modo divinas per mollia prata choreas"
            },
            {
                "verse": "Ducitis incomptas inter Amadryadas,"
            },
            {
                "verse": "Et modo iucundos prostrate in gramine somnos"
            },
            {
                "verse": "Carpitis ad murmur lene cadentis aquae!"
            },
            {
                "verse": "Cum tamen interea fatis ingentibus ipse"
            },
            {
                "verse": "Nec vita possum nec bene morte frui,"
            },
            {
                "verse": "Inter utramque diu conflictans, iam neque letum"
            },
            {
                "verse": "Sperare, aut vitae consuluisse queo."
            },
            {
                "verse": "Me miserum, fatique mali treis amplius annos"
            },
            {
                "verse": "Heu iaceo nulla restituendus ope!"
            },
            {
                "verse": "Quod si non alia formidine deterrerer,"
            },
            {
                "verse": "Maior et urgeret pectora nostra metus"
            },
            {
                "verse": "Tot gravibus curis finem daret una, brevisque"
            },
            {
                "verse": "Quaeque potest eadem solvere cuncta vita."
            },
            {
                "verse": "Foelices qui non venere in luminis auras,"
            },
            {
                "verse": "Abstulit aut siquos et tulit una dies!"
            },
            {
                "verse": "Non ego tam multis affligerer, undique curis"
            },
            {
                "verse": "Versaret nec me tantus ubique dolor,"
            },
            {
                "verse": "Quem tamen ut patiar moderate et pectore iusto,"
            },
            {
                "verse": "Ille rogat, qui mi cuncta iubere potest."
            },
            {
                "verse": "Ipse rogat Laurus, Lauro quis deneget unquam?"
            },
            {
                "verse": "Quo melius, quo nil gratius esse potest?"
            },
            {
                "verse": "Vivam, igitur, si vita potest tam triste vocari"
            },
            {
                "verse": "Supplicium, quamvis morte magis miserum."
            },
            {
                "verse": "Teque mihi ante oculos ponam quem pectore gesto,"
            },
            {
                "verse": "Care mihi atque oculis carior atque anima,"
            },
            {
                "verse": "Praesertim cum longa, nec infelicia prorsus"
            },
            {
                "verse": "Tempora dent viridi sydera canitie,"
            },
            {
                "verse": "Quod si etiam vitae decurso lumine nobis"
            },
            {
                "verse": "Instat iam summa meta suprema die."
            },
            {
                "verse": "Te, quaeso, o Laurumque mei servetis amorem,"
            },
            {
                "verse": "Quos etiam Elysiis vallibus umbra colam."
            },
            {
                "verse": "Hoc precor, hoc tantum verbis unum omnibus opto,"
            },
            {
                "verse": "Non moritur cuius vita duplex superest."
            }
        ],
        [
            {
                "verse": "Qui coeli spatia ampla hodie metitur et astra"
            },
            {
                "verse": "Cras nihil, aut cineres conteget urna brevis,"
            },
            {
                "verse": "Nec quisquam potis est celerem tardare senectam,"
            },
            {
                "verse": "Aut unum e gelida demere morte diem;"
            },
            {
                "verse": "Et dubitamus adhuc tristeis, Nerette, querelas,"
            },
            {
                "verse": "Abiicere, et curas pellere corde graveis?"
            },
            {
                "verse": "Non furor est etiam lacrimas adiungere damnis,"
            },
            {
                "verse": "Et quod erat mortale interiisse quaeri?"
            },
            {
                "verse": "Ipse ego, cui teneris rapuit fortuna sub annis"
            },
            {
                "verse": "Dilectum cara cum genitrice patrem,"
            },
            {
                "verse": "Mox etiam fratrem praestanti pectore et armis"
            },
            {
                "verse": "Amisi, nostrae spemque decusque domus,"
            },
            {
                "verse": "Tuque nihil, dilecte minus dulcissime Iuli,"
            },
            {
                "verse": "Occidis, aetatis gloria prima tuae."
            },
            {
                "verse": "Te, Martelle, etiam, primis te, Barde, sub annis,"
            },
            {
                "verse": "Te saepe Astianax, luximus, atque diu"
            },
            {
                "verse": "Quid referam, quantis post casibus atque periclis,"
            },
            {
                "verse": "Heu miser, externas cogere adire domos?"
            },
            {
                "verse": "Utque gravi post bella alieno tempore morbo"
            },
            {
                "verse": "Implicitus furvae limina mortis adi,"
            },
            {
                "verse": "Qua liquidis Sebethus aquis petit aequora propter"
            },
            {
                "verse": "Parthenopem, molli dum secat arva pede,"
            },
            {
                "verse": "Utque etiam, solo studiorum incensus amore,"
            },
            {
                "verse": "Pertulerim mille incommoda, mille feram?"
            },
            {
                "verse": "Adde quod oppressus damnis Laurentius iisdem,"
            },
            {
                "verse": "Felsinea dudum vivit in urbe procul."
            },
            {
                "verse": "An taceam de te duris exercite rebus"
            },
            {
                "verse": "Care, mihi quo nil carius esse potest?"
            },
            {
                "verse": "Hos tamen atque alios constanti pectore casus"
            },
            {
                "verse": "Fortuna exupero fortior ipse mea,"
            },
            {
                "verse": "Quin etiam solis inhiantes pectore toto"
            },
            {
                "verse": "Divitiis iuvat his increpuisse iocis."
            },
            {
                "verse": "An nequeunt tristes languenti e corpore morbos"
            },
            {
                "verse": "Pellere opes Tyrii strataque picta tori,"
            },
            {
                "verse": "An non et pauper coeli pulcherrima templa"
            },
            {
                "verse": "Aspicit, et solis regibus arva virent?"
            },
            {
                "verse": "Numquam ne insomnes intrant alta atria curae?"
            },
            {
                "verse": "Num mors purpureos horret adire lares?"
            },
            {
                "verse": "Ah miseri, num dulce minus vel gramine somnos"
            },
            {
                "verse": "Ducere vel puro fonte levare sitim,"
            },
            {
                "verse": "Praesertim cum vere novo ridentibus agris"
            },
            {
                "verse": "Mobilis herbarum suscitat aura comas"
            },
            {
                "verse": "Nympharumque chori sparsi per colla capillis"
            },
            {
                "verse": "Ludunt iucundo dum strepit unda sono."
            },
            {
                "verse": "Tunc genus omne avium pecudum pectora amorem"
            },
            {
                "verse": "Frondea per nemorum culmina dulce canit,"
            },
            {
                "verse": "Et laetae pecudes per pabula laeta vagantes"
            },
            {
                "verse": "Vespere vix superant limina, lacte graves;"
            },
            {
                "verse": "Dat tellus segetes, poma arbor, pocula fontes,"
            },
            {
                "verse": "Antra domum, tegmen fraxinus, herba torum."
            },
            {
                "verse": "Hic ego sepositus vulgo curisque remotus"
            },
            {
                "verse": "Optarim tecum vivere posse diu,"
            },
            {
                "verse": "Et tecum molli requiescere lentus in umbra,"
            },
            {
                "verse": "Dum gravis arentes aestus hiulcat arvos."
            },
            {
                "verse": "O quae tunc lauro modularer carmina, quamquam"
            },
            {
                "verse": "Longo est maiore dignior ille sono!"
            },
            {
                "verse": "Nec pudeat pastores inter me ludere turbas"
            },
            {
                "verse": "Interdum, et sacros transiluisse focos."
            },
            {
                "verse": "Talis vita olim cum nondum divitis auri"
            },
            {
                "verse": "Sacra fames animos ceperat orbe fuit;"
            },
            {
                "verse": "Non ensis, non vallus erat, non horrida bella,"
            },
            {
                "verse": "Cuncta tener placida pace regebat Amor"
            },
            {
                "verse": "Haec si ego, qui tecum collatus, iure videbor"
            },
            {
                "verse": "Esse nihil quanto te magis illa decent?"
            },
            {
                "verse": "Quem Musae Aoniis lactarunt vallibus, et cui"
            },
            {
                "verse": "Ipse dedit sacros phoebus inire choros,"
            },
            {
                "verse": "Qui rerum causas et vasti foedera mundi"
            },
            {
                "verse": "Ante alios docta condita mente tenes."
            },
            {
                "verse": "An ne aliquid nostri post fata relinquitur et quae"
            },
            {
                "verse": "Vita bonis, et quae sit data poena malis,"
            },
            {
                "verse": "Purpureo cur vere rosae, cur messibus aestas"
            },
            {
                "verse": "Gaudeat et nullis turgeat aequor aquis?"
            },
            {
                "verse": "Pluraque de genere hoc naturae arcana latentis,"
            },
            {
                "verse": "Omnia sunt animo cognita, Iane, tuo."
            },
            {
                "verse": "Ergo sollicitos aliis cedamus honores,"
            },
            {
                "verse": "Nobis sint, quaeso, florea rura satis ;"
            },
            {
                "verse": "Paupertas nulla est contentis vivere parvo,"
            },
            {
                "verse": "Plura petit semper, plurima quisquis habet."
            }
        ],
        [
            {
                "verse": "Exigui dum tu, Lenti, prope flumina Rheni"
            },
            {
                "verse": "Felsineos celebras, arva beata, lares,"
            },
            {
                "verse": "Illaque perplexi volvens enigmata iuris"
            },
            {
                "verse": "Immoreris nimium sedulus in studiis."
            },
            {
                "verse": "Nos hic Ethrusci non longe a fluminis unda,"
            },
            {
                "verse": "Qua tuus antiqua lar vetus arte nitet,"
            },
            {
                "verse": "Ocia florenti sine te traducere in urbe"
            },
            {
                "verse": "Non laeti, heu curis cogimur usque novis!"
            },
            {
                "verse": "Non tamen assiduo iuvat indulgere labori"
            },
            {
                "verse": "Et mortem exemplo pene vocare tuo."
            },
            {
                "verse": "Nam modo vulgus iners circum spaciamur ad aras,"
            },
            {
                "verse": "Nunc medio serimus verba iocosa foro."
            },
            {
                "verse": "Hic ubi marmoreus non integer astra colossus"
            },
            {
                "verse": "Vere humero insignis deficiente videt."
            },
            {
                "verse": "Stant ubi et Herculei nuper multa arte labores,"
            },
            {
                "verse": "Magnum equidem, sed longe inferioris opus."
            },
            {
                "verse": "Et tamen interea iocundos inter amicos"
            },
            {
                "verse": "Dignum aliquid semper colloquimurque grave;"
            },
            {
                "verse": "Hic etiam multum de te sermonis habetur,"
            },
            {
                "verse": "Ingenium laudat dum mihi quisque tuum."
            },
            {
                "verse": "Et modo Fesuleas, Lenti, conscedimus arces,"
            },
            {
                "verse": "Qua tibi adhuc nostra stant gemina antra manu,"
            },
            {
                "verse": "Et circum arboribus servant tua nomina trunci,"
            },
            {
                "verse": "Lentius hic, illic cortice Laurus habet."
            },
            {
                "verse": "Est etiam Lauri procero in stipite carmen,"
            },
            {
                "verse": "Quod sancti aeternum pignus amoris erit;"
            },
            {
                "verse": "Varchius hanc nullo nunquam celebrabit honore,"
            },
            {
                "verse": "Sat meritis faciet nec tamen ille suis."
            },
            {
                "verse": "Vive diu, mihi sancta arbor, te, quaeso, nec imber"
            },
            {
                "verse": "Verberet, aut ventus, sol ve nocere queat"
            },
            {
                "verse": "Ut ventura diu mirentur saecula laudem"
            },
            {
                "verse": "Desuetam, et puram puro in amore fidem."
            },
            {
                "verse": "Hic memini, cum tu defessus, Laure, iaceres,"
            },
            {
                "verse": "Insolitos volucres concinuisse modos,"
            },
            {
                "verse": "Certatim et zephiri circum strepitantibus auris"
            },
            {
                "verse": "Spirabant dulci frigora amico sono,"
            },
            {
                "verse": "Et leni aestivum suadebat murmure somnum,"
            },
            {
                "verse": "Quae liquida e claro fonte cadebat aqua."
            },
            {
                "verse": "Ipse tuis varias immiscens frondibus herbas"
            },
            {
                "verse": "Texueram flavis caerula serta comis,"
            },
            {
                "verse": "Et procul attonito mirabar pectore qualis"
            },
            {
                "verse": "Maiestas, quantus surgeret ore decor;"
            },
            {
                "verse": "Idem graminea fessum venantibus herba"
            },
            {
                "verse": "Arbitror Orthigium decubuisse deum."
            },
            {
                "verse": "At nunc assiduo studii nimioque labore"
            },
            {
                "verse": "E facie cessit vividus ille color,"
            },
            {
                "verse": "Et quae syderibus fulgebant aemula quondam"
            },
            {
                "verse": "Lumina, sunt lapsa languidiora rosa."
            },
            {
                "verse": "O pereant leges et inania nomina, iura"
            },
            {
                "verse": "Quae nos hoc aevi nil, nisi furta docent!"
            },
            {
                "verse": "Novi ego qui legum confisus diceret arte"
            },
            {
                "verse": "Omnia se tuto posse patrare mala,"
            },
            {
                "verse": "Atque reos legum inversis defendere verbis"
            },
            {
                "verse": "Ipsaque multiplici fallere iura dolo,"
            },
            {
                "verse": "Quin etiam miseros opibus spoliabat avitis."
            },
            {
                "verse": "Proh scelus, et cunctis iam timor unus erat!"
            },
            {
                "verse": "Tutius in terris fuerant sine legibus olim,"
            },
            {
                "verse": "O cur non illo tempore natus ego?"
            },
            {
                "verse": "Scilicet haec tantum spectant mala saecula fraudem,"
            },
            {
                "verse": "Omnes, divitias, fasque, piumque putant."
            },
            {
                "verse": "Hinc ipsos inter fratres natumque patremque"
            },
            {
                "verse": "Iurgia et insano lis agitanda foro,"
            },
            {
                "verse": "Hinc etiam nata est inter discordia amicos."
            },
            {
                "verse": "Ah miseri! sed non vera erat illa fides,"
            },
            {
                "verse": "Verus amor non curat opes, te, Laure, volente"
            },
            {
                "verse": "Dispeream, si non omnia regna darem."
            },
            {
                "verse": "Et potius quam tecum uno contendere verbo"
            },
            {
                "verse": "Praetulerim mille incommoda, nulle neces."
            },
            {
                "verse": "Quisque suos sequimur mores, mihi semper amicos"
            },
            {
                "verse": "Cura fuit sancta percoluisse fide,"
            },
            {
                "verse": "Et te praecipue, quem primis iunior annis"
            },
            {
                "verse": "Germani coepi fratris habere loco."
            },
            {
                "verse": "Vix bene adhuc puero decimus tibi fluxerat annus,"
            },
            {
                "verse": "Sed tamen ingenio tum quoque magnus eras."
            },
            {
                "verse": "Testis Picenae doctissimus Hannibal orae,"
            },
            {
                "verse": "Hannibal aeterno iunctus amore mihi,"
            },
            {
                "verse": "Ille tibi, ut nulla non esses parte beatus,"
            },
            {
                "verse": "Formator docilis contigit ingenii."
            },
            {
                "verse": "Foelix ille quidem tanto praeceptor alumno,"
            },
            {
                "verse": "Illo, sed foelix non minus ipse tamen!"
            },
            {
                "verse": "Si teneram palo teneram adiungere vitem"
            },
            {
                "verse": "Decidet, aut tanto non fluet uva mero,"
            },
            {
                "verse": "Ipse etiam valles Musarum atque ardua Phoebi"
            },
            {
                "verse": "Culmina monstrabam non mihi nota docens."
            },
            {
                "verse": "Et quamquam magnis currentes passibus, ambo,"
            },
            {
                "verse": "Vos tamen hortabar tam bene coepta sequi."
            },
            {
                "verse": "Ter quinum Titan sed cum tibi verteret annum,"
            },
            {
                "verse": "Deseris amisso patria tecta patre."
            },
            {
                "verse": "Illo me tristis tentabat tempore morbus,"
            },
            {
                "verse": "Nec socius potui, nec tibi adesse comes,"
            },
            {
                "verse": "Felsineosque Lares discenda ad iura profectus,"
            },
            {
                "verse": "Nullum unquam es vacuum passus adire diem."
            },
            {
                "verse": "Donec bis novies redeunt tibi tempora veris,"
            },
            {
                "verse": "Et tria sunt annis abdita lustra tribus"
            },
            {
                "verse": "Nullane finis erit tantorum, aut pausa laborum."
            },
            {
                "verse": "Ah miser, et nimium, prodige Laure, tui,"
            },
            {
                "verse": "Non quia te nolim studio praecedere cunctos,"
            },
            {
                "verse": "Sed quia noverunt omnia habere modum."
            },
            {
                "verse": "Alterna vivunt mortalia cuncta quiete."
            },
            {
                "verse": "Post tenebras semper fulget amica dies,"
            },
            {
                "verse": "Assiduis nunquam vexantur flatibus orni,"
            },
            {
                "verse": "Tu quoque post pluvias, Phoebe, redire soles,"
            },
            {
                "verse": "Sed bene quod studiis altus melioribus, artes"
            },
            {
                "verse": "Ingenuas, toto pectore amandus, amas."
            },
            {
                "verse": "Non tu fallaces, non res miraris inanes,"
            },
            {
                "verse": "Nec qui scit leges omnia. scire putas."
            },
            {
                "verse": "Scis me aliquem his studiis quondam impendisse laborem,"
            },
            {
                "verse": "Dum puer invitus iussa paterna sequor."
            },
            {
                "verse": "Testes Alpheae mihi sunt ab origine Pisae,"
            },
            {
                "verse": "Multaque ad exortum nox vigilata diem."
            },
            {
                "verse": "Et Decius fama toto notissimus orbe,"
            },
            {
                "verse": "Quique suos patruum solus avumque refert,"
            },
            {
                "verse": "Qui nunc Meduacus qua pinguia perluit arva"
            },
            {
                "verse": "Civica cum gnato compare iura docet."
            },
            {
                "verse": "Quid quod amore tuo nuper, linguaeque nitore,"
            },
            {
                "verse": "Ad studia haec longo tempore post redii?"
            },
            {
                "verse": "Et tibi nescio quid scriptis mandavimus omne,"
            },
            {
                "verse": "Quodcumque est, liquida deleat amnis aqua,"
            },
            {
                "verse": "Vel pater ardenti Vulcanus torreat igne,"
            },
            {
                "verse": "Et cinerem cauri diripiantque noti."
            },
            {
                "verse": "Non quia non iuris cupiam consultus haberi,"
            },
            {
                "verse": "Indigna ingenio sed reor illa tuo."
            },
            {
                "verse": "Nam matura licet nondum tibi venerit aetas,"
            },
            {
                "verse": "Doctrina ante annos iudiciumque venit."
            },
            {
                "verse": "Foelices illi, quorum non tempore lites,"
            },
            {
                "verse": "Non fora, non carcer, poena nec ulla fuit!"
            },
            {
                "verse": "Non rogo, non scelus est aliena pericula ludum"
            },
            {
                "verse": "Et lucrum alterius damna putare suum."
            },
            {
                "verse": "Quam melius rerum obscuras inquirere causas,"
            },
            {
                "verse": "Hoc mundi immensum quo moveatur opus,"
            },
            {
                "verse": "Unde benigna Venus, quae sit violentia Martis!"
            },
            {
                "verse": "Quid tellus ingens, quid velit unda sibi?"
            },
            {
                "verse": "Ulla ne sub terris maneat nos cura repostos,"
            },
            {
                "verse": "Cum cito Laetheas transierimus aquas,"
            },
            {
                "verse": "Altaque Pegasidum, magnorum more virorum,"
            },
            {
                "verse": "Ocia securum docta per antra sequi,"
            },
            {
                "verse": "Quos inter primus divino pectore Bembus,"
            },
            {
                "verse": "Adriaci Bembus gloria summa maris."
            },
            {
                "verse": "Solus hic Ethruscos inter Latiosque poetas"
            },
            {
                "verse": "Eminet, ut priscos non minor aequet avos;"
            },
            {
                "verse": "Unus is Argolicam Latio sermone Minervam,"
            },
            {
                "verse": "Et Latios Thusco temperat ore sales,"
            },
            {
                "verse": "Qui nunc res Venetas Romanis dicere verbis"
            },
            {
                "verse": "Aggressus, primas hac quoque parte feret."
            },
            {
                "verse": "Omnibus huic unum votis exposcite, docti:"
            },
            {
                "verse": "Tempora dent superi, quanta dedere bona"
            },
            {
                "verse": "Scilicet, ut Graiae tandem pomeria linguae"
            },
            {
                "verse": "Et clarae fines proferat Ausoniae."
            },
            {
                "verse": "Tu quoque, ni fallunt isti praesagia vultus,"
            },
            {
                "verse": "Et Phoebus vates falsa docere solet,"
            },
            {
                "verse": "Clarus eris triplici Romana per oppida lingua"
            },
            {
                "verse": "Et vivet nomen saecula cuncta tuum."
            },
            {
                "verse": "Tempus adest cum tu, Phoebi, iurisque sacerdos,"
            },
            {
                "verse": "Fulgebis gemino cinctus honore caput."
            },
            {
                "verse": "Tunc pater exoriens de rupibus Apennini"
            },
            {
                "verse": "Tybridis aequabit nobilis Arnus aquas;"
            },
            {
                "verse": "Tunc tua victuris intexent nomina cartis,"
            },
            {
                "verse": "Quique soluta modis, quique ligata canunt."
            },
            {
                "verse": "Certe ego, si tantis non essem dotibus impar,"
            },
            {
                "verse": "Si tali possem par facere ingenio,"
            },
            {
                "verse": "Nulla dies, nulla hora tuis sine laudibus iret,"
            },
            {
                "verse": "Unum te nostrum carmen haberet opus."
            },
            {
                "verse": "Quicquid Apollo tamen nobis, seu carmine Ethrusco,"
            },
            {
                "verse": "Seu dederit Latio serviet omne tibi,"
            },
            {
                "verse": "Quin etiam Argolicos nuper percurrere campos"
            },
            {
                "verse": "Ignotasque diu coepimus ire vias,"
            },
            {
                "verse": "Ut quandoque tuo possimus carmina sensu"
            },
            {
                "verse": "Digna dare, et iuvenis facta referre senes."
            },
            {
                "verse": "Interea frustra expertum, puer optime, vires,"
            },
            {
                "verse": "Sufficiat mentis signa dedisse bonae."
            }
        ],
        [
            {
                "verse": "Dum nos egregium properamus visere Bembum,"
            },
            {
                "verse": "Cui non ulla unquam saecla tulere parem,"
            },
            {
                "verse": "Qua vaga Medoaci tranquillo flumine sequitur"
            },
            {
                "verse": "Atque Antenoreos implicat unda Lares,"
            },
            {
                "verse": "Tu ad Tyberim parvi contempto gurgite Rheni,"
            },
            {
                "verse": "Tarpeiasque arceis, Molsa, redire paras,"
            },
            {
                "verse": "Quaeque modo absentis suspirant culmina nomen"
            },
            {
                "verse": "Adventu tandem laeta beare tuo."
            },
            {
                "verse": "Illic te procerum longa comitumque caterva"
            },
            {
                "verse": "Redducet medium sedula turba domum."
            },
            {
                "verse": "Interea dum tu passim occurentibus ultro"
            },
            {
                "verse": "Mille optata feres oscula, mille dabis"
            },
            {
                "verse": "Et septem laeti referent nova nuncia colles"
            },
            {
                "verse": "Mutua dicentum gaudia: Molsa redit,"
            },
            {
                "verse": "Molsa redit, date thura focis, costernite sacra"
            },
            {
                "verse": "Fronde vias, sileant iurgia, Molsa redit!"
            },
            {
                "verse": "Excitus qua voce pater Tyberinus alumno"
            },
            {
                "verse": "Ipse suo assurgens ora recludet aquis,"
            },
            {
                "verse": "Letitiaque manu mulcens ad pectora barbam,"
            },
            {
                "verse": "Signa dabit pleno mollius amne fluens."
            },
            {
                "verse": "Et Nymphae circum myrto lauroque virenti"
            },
            {
                "verse": "Certabunt doctas implicuisse comas,"
            },
            {
                "verse": "Bracchiaque in numerum iactantes dulcia dicent"
            },
            {
                "verse": "Carmina, Pieridum carmina digna viro."
            },
            {
                "verse": "O cui nec proavum decora alta, nec alta parentum"
            },
            {
                "verse": "Nobilitas, ullo pene fuere loco!"
            },
            {
                "verse": "Divitiasque patrum, contentus paupere cultu,"
            },
            {
                "verse": "Sprevisti, et patriae commoda multa damus;"
            },
            {
                "verse": "Te non ambitio, non regum purpura tangit,"
            },
            {
                "verse": "Cuncta putas studiis esse minora tuis,"
            },
            {
                "verse": "Solum Musarum tibi sunt commercia cordi,"
            },
            {
                "verse": "Quarum perculsus numine sacra geris."
            },
            {
                "verse": "Semper culta tibi rerum doctissima Roma est,"
            },
            {
                "verse": "Vix etiam ingenio par fuit illa tuo."
            },
            {
                "verse": "Illic humanos spirantia marmora vultus,"
            },
            {
                "verse": "Aeraque coelestes iussa referre deos;"
            },
            {
                "verse": "Illic excelsae populi solatia Thermae,"
            },
            {
                "verse": "Atque urbem unius tecta imitata domus;"
            },
            {
                "verse": "Illic innumeris Capitolia celsa triumphis,"
            },
            {
                "verse": "Altaque multiplici marmore templa deum."
            },
            {
                "verse": "Quidque longinquis duxerunt flumina rivis,"
            },
            {
                "verse": "Tamquam non dulceis Tybris haberet aquas?"
            },
            {
                "verse": "An non Pyramidum, et stultae miracula Memphis"
            },
            {
                "verse": "Victa una hic tantum mole videre licet?"
            },
            {
                "verse": "Quae quamvis aevo iaceant consumpta vetusto"
            },
            {
                "verse": "Deiecta hostili nuper et usta manus"
            },
            {
                "verse": "Nunc quoque tanta tamen retinent vestigia, ut illa"
            },
            {
                "verse": "Mirari haec tantum saecula pigra queant."
            },
            {
                "verse": "Illa mares animos claris ardoribus implent,"
            },
            {
                "verse": "Et stimulant verae laudis amore bonos."
            },
            {
                "verse": "Adde quod hic omni terrarum ex parte virorum"
            },
            {
                "verse": "Nobilium assidua est ingeniosa cohors."
            },
            {
                "verse": "Hic pater est, rerum dominus sanctique senatus"
            },
            {
                "verse": "Ordo sacer prisce, nuper adauctus aevi."
            },
            {
                "verse": "Hanc tibi tu prudens legisti ex omnibus unam,"
            },
            {
                "verse": "Oblitus patriae tempus in omne tuae,"
            },
            {
                "verse": "Unde nec Hispani quondam, nec Theutoni arma"
            },
            {
                "verse": "Barbara, nec valuit dira movere lues."
            },
            {
                "verse": "Tunc cum relliquias ferroque ignique relictas"
            },
            {
                "verse": "Immiti laeto pestis acerba daret,"
            },
            {
                "verse": "Scilicet ingenium tantum ne Martia deesset,"
            },
            {
                "verse": "Roma tibi, et foelix sic quoque pressa fores"
            },
            {
                "verse": "Haec, et plura tibi veraci pectore dicent,"
            },
            {
                "verse": "Quae sacra Romulei Tybridis antra colunt,"
            },
            {
                "verse": "Quae referent alii fatis melioribus usi,"
            },
            {
                "verse": "Et quibus aspiret dexter Apollo magis,"
            },
            {
                "verse": "Mi sat erit pingui verum dixisse Minerva,"
            },
            {
                "verse": "Non tam culta alicui, quam mihi vera placent."
            },
            {
                "verse": "Atque utinam non me ventura redarguat aetas"
            },
            {
                "verse": "Olim de tanto pauca tulisse viro,"
            },
            {
                "verse": "Cum leget Ethrusco sublimi carmine versus"
            },
            {
                "verse": "Verbaque maternis tam bene iuncta modis!"
            },
            {
                "verse": "Per te dives erit patrii sermonis egestas,"
            },
            {
                "verse": "Et non Romano Thuscus Apollo minor."
            },
            {
                "verse": "Nam quae iam Latiis mandasti plurima chartis,"
            },
            {
                "verse": "Illa vel Oceano cognita utrique vigent,"
            },
            {
                "verse": "Sic, o sic Thusca vulgares scripta Camoena"
            },
            {
                "verse": "Multorum ut tecum notior esset honos!"
            },
            {
                "verse": "Clara quidem per se pulcherrima Iulia, multo"
            },
            {
                "verse": "Laude tamen facta est clarior illa tua;"
            },
            {
                "verse": "Non poterant animi dotes sensusque pudicos"
            },
            {
                "verse": "Exprimere egregia marmora picta manu."
            },
            {
                "verse": "Et quae temporibus sola est victoria nostris,"
            },
            {
                "verse": "Ethereis certe lapsa columna iugis,"
            },
            {
                "verse": "Iampridem propriis virtutibus abdita coelo,"
            },
            {
                "verse": "Notior est nomen te recinente suum."
            },
            {
                "verse": "Illam castus amor sanctique cupidinis arma"
            },
            {
                "verse": "Legitimae ardorem perdocuere facis,"
            },
            {
                "verse": "Illa pios testata, fidemque, et coniugis ignes"
            },
            {
                "verse": "Flebilibus semper verberat astra modis,"
            },
            {
                "verse": "Sic tristeis iterans iocunda voce querelas"
            },
            {
                "verse": "Absumptum deflet Daulias ales Ithim."
            },
            {
                "verse": "Desine iam assiduo corrumpere lumina fletu,"
            },
            {
                "verse": "Desine; sat lachrymis sancta Virago datum."
            },
            {
                "verse": "Vir tuus aethereo late spaciatur Olympo,"
            },
            {
                "verse": "Virtutis referens praemia digna tuae."
            },
            {
                "verse": "An memorem quae tu nuper, doctissime Molsa,"
            },
            {
                "verse": "Dixisti memori carmina mente mihi?"
            },
            {
                "verse": "Quaeque ego te vidi tristissima nocte silenti,"
            },
            {
                "verse": "Ad coelum cum diis non meditata queri?"
            },
            {
                "verse": "An taceam potius, ne vulnera tanta retractem,"
            },
            {
                "verse": "Damnum ingens huius saeculi, et opprobrium?"
            },
            {
                "verse": "O ego quam vellem tecum modo vivere, verum"
            },
            {
                "verse": "Officio, et pacta cogor abesse fide!"
            },
            {
                "verse": "Scis tu quam tristi cedebam pectore tardus,"
            },
            {
                "verse": "Ut madidae lachrimas non tenuere genae,"
            },
            {
                "verse": "Et tamen ad Bembum properabam, quo neque maius"
            },
            {
                "verse": "Quicquam, nec totus sanctius orbis habet,"
            },
            {
                "verse": "Est illic etiam saecli, vitaeque prioris"
            },
            {
                "verse": "Exemplar dulci cum gravitate Tryphon,"
            },
            {
                "verse": "Hic Speronus, magni monumenta Platonis"
            },
            {
                "verse": "Qui tenet, et docti dogmata Aristotelis,"
            },
            {
                "verse": "Nec non doctiloquis permulcens omnia verbis"
            },
            {
                "verse": "Lazarus Euganei qua patet ora soli,"
            },
            {
                "verse": "Neque alii plures quorum doctissimus unus"
            },
            {
                "verse": "Cola Brunus, Bembi Cola amor atque fides."
            },
            {
                "verse": "Esset adhuc illic nostri Lampridius, cui"
            },
            {
                "verse": "Gloria, cui primas Graecia et ipsa dedit"
            },
            {
                "verse": "Quem modo Dirceos inter miratur olores"
            },
            {
                "verse": "Mincius Ausonia voce referre modos."
            },
            {
                "verse": "An taceam de te, Lenti carissime, cuius"
            },
            {
                "verse": "Ingenio nihil est non facile atque leve,"
            },
            {
                "verse": "Cui Deus et natura parens - quis credere tantum,"
            },
            {
                "verse": "Quisve negare potest ! - cuncta dedere bona?"
            },
            {
                "verse": "Quem mihi de multis elegi millibus olim,"
            },
            {
                "verse": "Dulce decus vitae, praesidiumque meae."
            },
            {
                "verse": "Hos ego cum fuero praesens veneratus, ad Arni"
            },
            {
                "verse": "Exiguos repetam regna paterna lares"
            },
            {
                "verse": "Atque ibi, mirando dum tu, vaga carmine sistes"
            },
            {
                "verse": "Flumina, non ingrata ocia segnis agam,"
            },
            {
                "verse": "Nec tamen ignavi penitus torpebimus, illic"
            },
            {
                "verse": "Divino assidue vera docente sene."
            },
            {
                "verse": "Quo duce coelestes dudum percurrimus oras,"
            },
            {
                "verse": "Et labi nullo vidimus astra sono."
            },
            {
                "verse": "Mox etiam illius docto discemus ab ore,"
            },
            {
                "verse": "Omnia quo fiant, intereant ve modo."
            },
            {
                "verse": "Illic nobiscum modo sit, nec Roma superba"
            },
            {
                "verse": "Invideat nobis omnia nostra bona,"
            },
            {
                "verse": "Et Graio et Latio clarus Victorius ore,"
            },
            {
                "verse": "Quo mihi nil carum fata dedere magis."
            },
            {
                "verse": "Tunc etenim patriae linquentem incommoda terrae,"
            },
            {
                "verse": "Sectarer socius, prosequererque comes,"
            },
            {
                "verse": "Ut secum tectis excerptus molliter iisdem"
            },
            {
                "verse": "Aspectu fruerer, colloquioque tuo."
            }
        ],
        [
            {
                "verse": "Inficiunt nobis iampridem tempora cani"
            },
            {
                "verse": "Debilitatque gravis tarda senecta pedes,"
            },
            {
                "verse": "Lustra novem clausit, totidem cum mensibus aetas"
            },
            {
                "verse": "Iam mihi, et incipiunt ocyus ire dies;"
            },
            {
                "verse": "Me tamen, ut quondam iuvenem, delectat amare,"
            },
            {
                "verse": "Immo iuvat iam me praeter amare nihil,"
            },
            {
                "verse": "Sit fas tam castos igneis, tam sancta referre"
            },
            {
                "verse": "Obsequia; an pudeat dicere vera senem?"
            },
            {
                "verse": "Nunquam dilecti decedunt pectore vultus,"
            },
            {
                "verse": "A nostro nunquam pectore Laurus abest,"
            },
            {
                "verse": "Et quamvis absens longinquiis degat in oris,"
            },
            {
                "verse": "Praesentem praesens conspicor usque tamen;"
            },
            {
                "verse": "Illum clara dies, illum nox atra sopitis"
            },
            {
                "verse": "Syderibus, nobis semper amica refert."
            },
            {
                "verse": "Et cum brumali sternuntur tempore frondes,"
            },
            {
                "verse": "Squallenteis et cum Syrius urit agros,"
            },
            {
                "verse": "Ipse etiam montes ultra, et trans aequora, mentis"
            },
            {
                "verse": "Eximia pernix nobilitate feror"
            },
            {
                "verse": "Et loca dura gelu, septem subiecta Trioni"
            },
            {
                "verse": "Frigidaque Arctoo regna sub axe peto,"
            },
            {
                "verse": "Qua Rhodanus, qua lenis Arar, qua Sequana dives"
            },
            {
                "verse": "Perfundit campos Gallia lata tuos."
            },
            {
                "verse": "Nec me tunc ventis leniorem aut aegra moratur,"
            },
            {
                "verse": "Aut tardat celeres pigra senecta gradus,"
            },
            {
                "verse": "Quamquam, si verum liceat dixisse, nec undas,"
            },
            {
                "verse": "Nec terras opus est transiliisse mihi."
            },
            {
                "verse": "Quocumque aspicio, quacumque incedere pergo,"
            },
            {
                "verse": "Quicquid ago, quovis tempore, quove loco"
            },
            {
                "verse": "Aut loquar aut taceam, seu lux, seu sydera fulgent,"
            },
            {
                "verse": "Sive calet tellus, frigore sive riget,"
            },
            {
                "verse": "Ante oculos semper cara obversatur imago"
            },
            {
                "verse": "Et, si quid vero credere vera licet,"
            },
            {
                "verse": "Te video aut certe videor, bone Laure, videre,"
            },
            {
                "verse": "Et longum amplexu colloquioque frui."
            },
            {
                "verse": "Tunc redeunt animo quae sic mansere reposta"
            },
            {
                "verse": "Mente mihi, ut nullo tempore deciderint,"
            },
            {
                "verse": "Ut puer ingenium forma formam aequiparares"
            },
            {
                "verse": "Moribus et nulli mente secundus eras."
            },
            {
                "verse": "Quid, quod inaudito discendi accensus amore"
            },
            {
                "verse": "Divelli a longo vix poteras studio?"
            },
            {
                "verse": "Et nimii quoties accusabare laboris,"
            },
            {
                "verse": "Nullum unquam aiebas discere posse satis,"
            },
            {
                "verse": "Ipse ego iudicium tantum tam mollibus annis"
            },
            {
                "verse": "Miratus, simul et talia totque bona,"
            },
            {
                "verse": "Quantum nemo potest acie comprendere mentis,"
            },
            {
                "verse": "Ardebam, notus, carus et esse tibi."
            },
            {
                "verse": "Sed quia non mea me tenuis fortuna latebat,"
            },
            {
                "verse": "Sola fides, solus spem faciebat Amor."
            },
            {
                "verse": "Quaeque prius non parva fuit, mihi cura colendi"
            },
            {
                "verse": "Crevit in immensum pulcher Apollo tui."
            },
            {
                "verse": "Oh quoties leges nodosaque iura perosus,"
            },
            {
                "verse": "Iurgiaque insani litigiosa fori"
            },
            {
                "verse": "De manibus, nec non tota de mente libellos"
            },
            {
                "verse": "Abieci incusans horrida iussa patris!"
            },
            {
                "verse": "Divitias aliis, et nomine magna libenter"
            },
            {
                "verse": "Linquebam, parvo sat lare dives ego;"
            },
            {
                "verse": "Musarum sylvae, Musarum flumina, sola"
            },
            {
                "verse": "Musarum poterant antra placere mihi."
            },
            {
                "verse": "Quaeque alii ludo, festis vel lusibus, ipse"
            },
            {
                "verse": "Doctrinae studiis tempora cuncta dabam."
            },
            {
                "verse": "Saepe hyeme in media, mediis saepe aestibus, orta"
            },
            {
                "verse": "Repperit insomnem, pervigilemque dies."
            },
            {
                "verse": "Tunc etiam incoepi, quamvis male sanus haberer,"
            },
            {
                "verse": "Iungere materno patria verba sono,"
            },
            {
                "verse": "Non adeo ut nostros igneis curasque levare"
            },
            {
                "verse": "Et petere auxilium praesidium ve malis,"
            },
            {
                "verse": "Nam mala quis, curasque vocet, quaeratque levare"
            },
            {
                "verse": "Queis mage nil sanctum est, queis mage dulce nihil?"
            },
            {
                "verse": "Sed pueri ut formam dilecti animum pudicum"
            },
            {
                "verse": "Ethruscis possem tollere ad astra modis"
            },
            {
                "verse": "Et memini Dantis magni, cultique Petrarcae"
            },
            {
                "verse": "Cum legerem numeros obstupuisse diu,"
            },
            {
                "verse": "Nec praeclara satis divini carmina Bembi"
            },
            {
                "verse": "Mirari, aut poteram concelebrare satis."
            },
            {
                "verse": "Arcadiae pastorum etiam, lususque iocique"
            },
            {
                "verse": "Carminaque, et docti sic placuere sales,"
            },
            {
                "verse": "Post illa ut longe sermonis cura Latini"
            },
            {
                "verse": "Nempe minor nobis inferiorque foret,"
            },
            {
                "verse": "Contentus vulgi lingua patriaeque loquela,"
            },
            {
                "verse": "Destiti ego externum quaerere velle decus."
            },
            {
                "verse": "Utque vides calamo inculto tenuique Minerva"
            },
            {
                "verse": "Scribebam, si quid scribere iussus eram,"
            },
            {
                "verse": "Et quamquam octonus mihi ter vix curreret annus,"
            },
            {
                "verse": "Exierat vulgi nomen in ora meum,"
            },
            {
                "verse": "Et spem nonnullam de me venientibus annis"
            },
            {
                "verse": "Praebueram quam post diripuere noti."
            },
            {
                "verse": "His ego confisus sperabam confore rebus,"
            },
            {
                "verse": "Quandoque ut fierem dignus amore tuo,"
            },
            {
                "verse": "Nec me vana fides animi, studiumque fefellit,"
            },
            {
                "verse": "Irrita nec voluit tam pia vota Deus."
            },
            {
                "verse": "Nam tua nec bonitas nunquam laudata, nec unquam"
            },
            {
                "verse": "Sat laudanda, ultro coepit amare suum,"
            },
            {
                "verse": "Et mihi praestari quae debent omnia amico"
            },
            {
                "verse": "Sponte sua large detulit officia."
            },
            {
                "verse": "Tunc ego foelici contingere vertice coelum"
            },
            {
                "verse": "Ipsis coelitibus nec minor esse deis,"
            },
            {
                "verse": "Ex illo illaesam concordi foedere vitam"
            },
            {
                "verse": "Semper uti fratres viximus unanimes."
            },
            {
                "verse": "Alterutri siquid placuisset, protinus alter"
            },
            {
                "verse": "Quaerebat, semper unus utrique labor,"
            },
            {
                "verse": "Quippe eadem semper uobis ingrata duobus,"
            },
            {
                "verse": "Atque eadem nobis grata duobus erant,"
            },
            {
                "verse": "Mirari ut nullus non secum, scire nec ullus"
            },
            {
                "verse": "Iam posset, maior utrius esset amor."
            },
            {
                "verse": "Ibas, ibam, stabam, stabas, denique semper"
            },
            {
                "verse": "Alter in alterius commoda respicere."
            },
            {
                "verse": "Certe ego te propter Romana palatia et ampla"
            },
            {
                "verse": "Deserui magni non semel arva Tybris"
            },
            {
                "verse": "Ipse, tuis rebus cunctis sociisque relictis,"
            },
            {
                "verse": "Ad latus haerebas, usque et ubique meum."
            },
            {
                "verse": "Felsina disiunxit donec nos, Felsina docta,"
            },
            {
                "verse": "Felsina, quae patria est vel mihi cara magis."
            },
            {
                "verse": "Siquid enim rerum naturae, si scio quicquam"
            },
            {
                "verse": "Divinum, id totum Felsina me docuit;"
            },
            {
                "verse": "Ferrea Bucca illic aurum fundensque smaragdos,"
            },
            {
                "verse": "Illi, ego, siquid sum debeo, siquid ero;"
            },
            {
                "verse": "Illic Fabritius Garsonae, gloria gentis"
            },
            {
                "verse": "Tam clarae, nec non altera spes patriae."
            },
            {
                "verse": "Post etiam Patavi praeclaram pergis ad urbem,"
            },
            {
                "verse": "Quo socius, quo te prosequor usque comes,"
            },
            {
                "verse": "Atque ibi complures una foeliciter annos"
            },
            {
                "verse": "Egimus, ut nunquam non meminisse iuvet."
            },
            {
                "verse": "Rursus ad exigui longo post tempore Rheni"
            },
            {
                "verse": "Flumina te, rursus me comitante refers,"
            },
            {
                "verse": "Inde ubi consultum iuris fecere periti"
            },
            {
                "verse": "Et posita est capiti laurea digna tuo."
            },
            {
                "verse": "Francorum ad regem sic mandat avunculus ipse,"
            },
            {
                "verse": "Arripis, e morbo vix bene firmus, iter"
            },
            {
                "verse": "Et tecum, nostri bona pars, Baptista Alemannus"
            },
            {
                "verse": "Discedit, quo non alter amabilior,"
            },
            {
                "verse": "Quandoquidem egregium verbis rebusque parentem,"
            },
            {
                "verse": "Non minus ingenio quam probitate refert."
            },
            {
                "verse": "Tunc ego quae tulerim sine te, dulcissime Lenti,"
            },
            {
                "verse": "Unus, qui fueras portus et aura mihi,"
            },
            {
                "verse": "Vulnera ne refricem vix dum coeuntia, praestat"
            },
            {
                "verse": "Ignorare tibi, quam retulisse mihi."
            },
            {
                "verse": "Quod nisi Stroza meuS rebus iuvisset in arctis,"
            },
            {
                "verse": "Qui vere post te solus amicus erat,"
            },
            {
                "verse": "Tristia me longae coepissent taedia vitae,"
            },
            {
                "verse": "Qua Phaeton tinxit fulmine adustus, aquas."
            },
            {
                "verse": "Ille mihi assistens, te, docte ac care Busine,"
            },
            {
                "verse": "Testor, opem semper consiliumque dabat."
            },
            {
                "verse": "Ille mihi in patriam, quo rursus forte vocabar,"
            },
            {
                "verse": "Post multa et magna incommoda suasit iter,"
            },
            {
                "verse": "Quo me languentem morbo curisque gravatum"
            },
            {
                "verse": "Perduxit mira sedulitate comes."
            },
            {
                "verse": "Hic me quae tandem fortuna exceperit, unus"
            },
            {
                "verse": "Quandoquidem scripsi singula quaeque tibi,"
            },
            {
                "verse": "Pernosti, tantaque mones me fraude petitum"
            },
            {
                "verse": "Insidias caveam perfidiamque feram;"
            },
            {
                "verse": "Parui ego, totumque uni tibi debeo, Cosme,"
            },
            {
                "verse": "Quod sum, quod spiro salvus et incolumis."
            },
            {
                "verse": "Sponte mea siquidem, patria semotus ab urbe"
            },
            {
                "verse": "Exilium laeto pectore dulce sequens,"
            },
            {
                "verse": "Quod mihi nascenti tribuerunt sydera, sylvis"
            },
            {
                "verse": "Umbrosis lentus rura beata colo;"
            },
            {
                "verse": "Et procul a vulgo solis inglorius arvis,"
            },
            {
                "verse": "Foelix iam longo tempore vivo mihi."
            },
            {
                "verse": "Nam licet assiduis nunc hinc, nunc artibus illinc"
            },
            {
                "verse": "Appetar, innumeris afficiarque dolis,"
            },
            {
                "verse": "Non modo non moveor quicquam tantaque quiete"
            },
            {
                "verse": "Deturbor, sed eam cogor amare magis,"
            },
            {
                "verse": "Atque utinam meritas sinenti pectore poenas"
            },
            {
                "verse": "Non tam saepe mihi suppliciumque darent!"
            },
            {
                "verse": "Nostra etenim nimio dum plus ludibria quaerunt,"
            },
            {
                "verse": "Et ficta impingunt crimina mille mihi,"
            },
            {
                "verse": "Turpiaque obscoenis et me lacerantia verbis"
            },
            {
                "verse": "Postibus affigunt carmina, quaque die,"
            },
            {
                "verse": "Ut vel grammatici puerosque elementa docentes."
            },
            {
                "verse": "Iam sibi contra me cuncta licere putent;"
            },
            {
                "verse": "Ipsi non tantum vulgo ridentur ubique."
            },
            {
                "verse": "Fabula sed fiunt, ludibriumque bonis"
            },
            {
                "verse": "Et me quod tantis oppugnent molibus unum"
            },
            {
                "verse": "Efficiunt multis ne nihil esse puter."
            },
            {
                "verse": "Ah miseri, ah male cauti, insonteis laedere non est!"
            },
            {
                "verse": "Indigne oppressos sublevat ipse Deus."
            },
            {
                "verse": "An tantum est facinus, vel gloria tanta paternum,"
            },
            {
                "verse": "Eloquium et Thuscas non renuisse deas,"
            },
            {
                "verse": "Aut Bembum, quo nec melior, nec doctior ullus"
            },
            {
                "verse": "Extitit integra percoluisse fide?"
            },
            {
                "verse": "Sed quid ego ingrata haec, prorsusque indigna diu iam"
            },
            {
                "verse": "Conqueror, oblitus dissimilisque mei?"
            },
            {
                "verse": "Unusquisque suos moreis, sua quisque sequatur"
            },
            {
                "verse": "Gaudia; non omnes omnia quippe iuvant."
            },
            {
                "verse": "Illi ne cessent aliorum incommoda velle,"
            },
            {
                "verse": "Et bona non aliter, quam sua damna quaeri."
            },
            {
                "verse": "Urbanos alii melius sectentur honores"
            },
            {
                "verse": "Sudorumque petant praemia divitias."
            },
            {
                "verse": "Nos nostros redeamus agros, quibus exulat omnis"
            },
            {
                "verse": "Invidia atque omnis stat procul ambitio!"
            },
            {
                "verse": "At Charites, at blanda Venus, Bacchusque, Ceresque,"
            },
            {
                "verse": "Faunique, et Satyri, capripedesque dei,"
            },
            {
                "verse": "Dum Nymphae vel serta legunt, vel carmina dicunt"
            },
            {
                "verse": "Aut celebrat castos casta Diana choros,"
            },
            {
                "verse": "Stant circum et teretes suras tremulasque papillas"
            },
            {
                "verse": "Mirantes laudant, candidulosque pedes."
            },
            {
                "verse": "Ludunt lascivi per pabula laeta iuvenci,"
            },
            {
                "verse": "Attondent simi mollia prata greges,"
            },
            {
                "verse": "Discurrunt teneri non longe a matribus haedi;"
            },
            {
                "verse": "Non procul a foetu candida halat ovis,"
            },
            {
                "verse": "Pastores ipsi sub frondibus arboris altae"
            },
            {
                "verse": "Corpora securo fessa sopore levant,"
            },
            {
                "verse": "Dum volucres liquida modulantur carmina voce,"
            },
            {
                "verse": "Dum strepit aura, levi dum calit unda sono."
            },
            {
                "verse": "Ipse ego naturae studio coelique relicto,"
            },
            {
                "verse": "Rebus posthabitis tempus in omne meis,"
            },
            {
                "verse": "Nil aliud studeo, curaque omnique labore"
            },
            {
                "verse": "Nil aliud noctu molior atque die,"
            },
            {
                "verse": "Quam mihi mandatum recte decurrere munus"
            },
            {
                "verse": "Et Florentinae consulere historiae,"
            },
            {
                "verse": "Quod si fata meos vel rerum oppresserit ordo"
            },
            {
                "verse": "Conatus, fuerit vel voluisse satis."
            },
            {
                "verse": "Nec tamen interdum ne longa indagine fessos"
            },
            {
                "verse": "Aut nimio pressos pondere vincat onus,"
            },
            {
                "verse": "Non veterem flammam et priscum cantamus amorem,"
            },
            {
                "verse": "Quo maior nec quo sanctior ullus erit."
            },
            {
                "verse": "Namque fatebor enim me certe non modo, nondum"
            },
            {
                "verse": "Taeduit Ausoniae poenituitque lyrae"
            },
            {
                "verse": "Cottidie sed plus augendae illius amorem,"
            },
            {
                "verse": "Ornandae studium, consiliumque probo,"
            },
            {
                "verse": "Aut caras petimus sylvas, iucundaque Tempe"
            },
            {
                "verse": "Qua iuga Senari montis opaca virent."
            },
            {
                "verse": "Hinc ubi te primum conspeximus, hinc ubi primum"
            },
            {
                "verse": "Percussum est tantae foedus amicitiae,"
            },
            {
                "verse": "Cum vix dena tibi vitae fatalia Parcae"
            },
            {
                "verse": "Stamina nevissent bis duodena mihi,"
            },
            {
                "verse": "Vel qua frondentes ramis ingentibus ulmi"
            },
            {
                "verse": "Spargunt Fesuleo vertice ad astra comas,"
            },
            {
                "verse": "Murmure, quae levi perflatae et suavibus auris"
            },
            {
                "verse": "Spirant aestivo frigore blanda die,"
            },
            {
                "verse": "Quo tecum immensi spectantem sydera mundi"
            },
            {
                "verse": "Et quibus exurgant signa, cadantve modis"
            },
            {
                "verse": "Olim me totos memini traducere soles,"
            },
            {
                "verse": "Donec ab Hesperio surgeret axe Venus"
            },
            {
                "verse": "Et totas etiam memini traducere nocteis,"
            },
            {
                "verse": "Donec ab Eois clara rediret aquis."
            },
            {
                "verse": "Illo sed nondum crudelis tempore miles,"
            },
            {
                "verse": "Et plusquam hostili barbara turba manu,"
            },
            {
                "verse": "Sylvarum nemorumque altos spoliarat honores"
            },
            {
                "verse": "Efferaque aequarat tecta perusta solo."
            },
            {
                "verse": "Cum te vix puerum patriis pro moenibus urbem"
            },
            {
                "verse": "Tutari atque hosteis cominus impetere"
            },
            {
                "verse": "Vidi ego, gavisusque tua virtute sequabar"
            },
            {
                "verse": "Longius audaci castra inimica pede."
            },
            {
                "verse": "Quin etiam venit in mentem quae dixerat olim"
            },
            {
                "verse": "Praesaga et ductu mens mea, Phoebe, tuo"
            },
            {
                "verse": "Eventura tibi, cuncta evenisse, nec hilum"
            },
            {
                "verse": "Frustrata est sensus pythia certa meos,"
            },
            {
                "verse": "Atque adeo ut nequeam temere quod carmine nostro"
            },
            {
                "verse": "Promisi, iuvenis facta referre senex."
            },
            {
                "verse": "Nam quis tot meritis, tot quis virtutibus aequus"
            },
            {
                "verse": "Esse queat, laudes quisve referre pares?"
            },
            {
                "verse": "Haec mihi, ut coelo depellunt nubila venti,"
            },
            {
                "verse": "Discutiunt toto pectore tristitias"
            },
            {
                "verse": "Ut nec praesentis vitae fastidia, nec me"
            },
            {
                "verse": "Venturae moveant proxima damna necis,"
            },
            {
                "verse": "Sat videor vixisse diu, nec totus obibo."
            },
            {
                "verse": "Maior enim tecum est pars, meliorque mei,"
            },
            {
                "verse": "Quare nec lachrymas dulces mihi fundite amici"
            },
            {
                "verse": "Et rude in inculto marmore carmen hiet:"
            },
            {
                "verse": "Varchius hic situs est, trini bene cultor amoris;"
            },
            {
                "verse": "Hoc uno egregius, coetera pene nihil."
            }
        ],
        [
            {
                "verse": "Paule Iovi, totum cuius iam clara per orbem"
            },
            {
                "verse": "Fama volat, celerique altum petit aethera penna,"
            },
            {
                "verse": "Duratura diu atque omnis ventura sub annos,"
            },
            {
                "verse": "Non quod Peonias iampridem, et Apollinis artes"
            },
            {
                "verse": "Callueris, multosque hominum subduxeris Orco,"
            },
            {
                "verse": "Nec quod priscorum nostratia nomina primus"
            },
            {
                "verse": "Piscibus imponens, Latias claraveris oras,"
            },
            {
                "verse": "Aut quod magnorum effigies atque ora virorum,"
            },
            {
                "verse": "Qua tuus aequoreis Benacus non minor undis"
            },
            {
                "verse": "Assurgit, fremituque imitatur murmura Ponti,"
            },
            {
                "verse": "Non sumptu exiguo atque ingenti pinxeris arte,"
            },
            {
                "verse": "Quique sua ornatis addens insignia verbis"
            },
            {
                "verse": "Ellogia illorum varios testantia honores,"
            },
            {
                "verse": "Quae praeclara licet per se videantur et alti"
            },
            {
                "verse": "Ingenii factura fidem, tamen illamet ipsis"
            },
            {
                "verse": "Historiis collata tuis ceu sydera sole"
            },
            {
                "verse": "Vanescunt, propriasque amittunt singula vires."
            },
            {
                "verse": "Hic siquidem tete maior, teque ipse relinquens"
            },
            {
                "verse": "Post terga, extremum properas superare cacumen,"
            },
            {
                "verse": "Vel potius summo consistens vertice montis,"
            },
            {
                "verse": "Iam dudum foelix operum, laetusque laborum"
            },
            {
                "verse": "Despectas alios infra, tutusque quiescis,"
            },
            {
                "verse": "Quo nunquam nostro quisque pervenit in aevo,"
            },
            {
                "verse": "Forsitan et nunquam posthac venientibus annis"
            },
            {
                "verse": "Perveniet quisquam tantae ad fastigia laudis."
            },
            {
                "verse": "Quid nam opere in tanto primum, tantique laboris"
            },
            {
                "verse": "Atque aevi multis pleno magnisque periclis"
            },
            {
                "verse": "Mirer ego? Ingeniumve audax tam multa quod unum"
            },
            {
                "verse": "Tamque loqui diversa paraverit, an seriem qua"
            },
            {
                "verse": "Cuncta suis disposta locis miro ordine narras,"
            },
            {
                "verse": "An potius clari eloquii numerosque salesque"
            },
            {
                "verse": "Verborum, et proprias vario discrimine vires?"
            },
            {
                "verse": "Queis reges, populosque omneis, veterisque novique"
            },
            {
                "verse": "Orbis ubi Ammerica nostri de nomine civis"
            },
            {
                "verse": "Alta iacet, prisca verus novitate recenses,"
            },
            {
                "verse": "An magis ut causas omneis, bellique gerendi"
            },
            {
                "verse": "Consilia et rerum rationem reddere pergis?"
            },
            {
                "verse": "Unde hominum mores varios addiscere et ampla"
            },
            {
                "verse": "Ornamenta queat, patriaeque sibique parare"
            },
            {
                "verse": "Quicumque illa semel docto perlegerit ore."
            },
            {
                "verse": "Tu quo castra Ioco metanda, et qualibus armis"
            },
            {
                "verse": "Offirmanda, quibusque et qualibus oppugnanda"
            },
            {
                "verse": "Saepe doces, saepe idem urbeis defendis, et idem"
            },
            {
                "verse": "Expugnas, tu quae fallacia foedera quae sint"
            },
            {
                "verse": "Fidi mores, populumque levem, timidumque senatum"
            },
            {
                "verse": "Arguis, et nulli tutum confidere monstras"
            },
            {
                "verse": "Quae si nostrorum regum imprudentia et illa,"
            },
            {
                "verse": "Illa animis hominum regnandi dira cupido"
            },
            {
                "verse": "Scivisset, numquam Italiae, quod caverat olim"
            },
            {
                "verse": "Mediceus praestans animis, et viribus heros,"
            },
            {
                "verse": "Externis iterum patuissent claustra tyrannis"
            },
            {
                "verse": "Illius si consilium, si facta sequuti"
            },
            {
                "verse": "Essemus, coelo demissi civis ab alto."
            },
            {
                "verse": "Numquam iterum peregrina manus, numquam advena miles."
            },
            {
                "verse": "Quem sua non virtus, sed nostra ignavia nostraque"
            },
            {
                "verse": "Invidia, et procerum excivit discordia demens"
            },
            {
                "verse": "Paeninas fauces, coelo tractusque propinquos"
            },
            {
                "verse": "Molis inaccessae superasset culmina, numquam"
            },
            {
                "verse": "Impius, et nostris allectus ruribus hostis."
            },
            {
                "verse": "Ah miserae et longum digna atque indigna ferentis"
            },
            {
                "verse": "Ltaliae in predam vertisset, et oppida, et urbes,"
            },
            {
                "verse": "Italiae fera gens populasset littora nunquam,"
            },
            {
                "verse": "Italiam numquam stravisset barbarus ensis."
            },
            {
                "verse": "Heu quoties post interitum, post funera magni"
            },
            {
                "verse": "Laurentis Itali nostro de sanguine vepres"
            },
            {
                "verse": "Rorarunt! Italo quoties de sanguine rivi"
            },
            {
                "verse": "Creverunt quoties, Italo maduere cruore"
            },
            {
                "verse": "Aequoraque, campique omnes, sylvaeque, lacusque!"
            },
            {
                "verse": "Nam quae tam longe est, tamque ardua et avia rupes,"
            },
            {
                "verse": "Quae tam sepositae valles? Quae fluminis ora,"
            },
            {
                "verse": "Quod mare, quis scopulus, quo non furor efferus atque"
            },
            {
                "verse": "Praedandi illorum rabies pervaserit ultro?"
            },
            {
                "verse": "Testes qui nostris spumarunt ossibus albi,"
            },
            {
                "verse": "Sebetus, Lyris, Tarrus, Padus, Abdua, Rhenus."
            },
            {
                "verse": "An non Ethruscos umbrosa cacumina montes,"
            },
            {
                "verse": "Et Florentinos excelsa palatia colleis,"
            },
            {
                "verse": "Nunc ferro excindi, saevis nunc ignibus"
            },
            {
                "verse": "Vidimus, et, crebris responsantem ictibus ipsi,"
            },
            {
                "verse": "Ipsi, inquam, intrepidi roboantem audivimus Arnum?"
            },
            {
                "verse": "Quem non Hispanis audax Germania castris,"
            },
            {
                "verse": "Dux ve Italo Gallus confisus milite fortis"
            },
            {
                "verse": "Terruit, et vires totius pertulit orbis."
            },
            {
                "verse": "Quin etiam Latium, et rerum pulcherrima Roma,"
            },
            {
                "verse": "Roma deum auspiciis fundata, atque aemula coelo"
            },
            {
                "verse": "Concidit istorum indignis eversa ruinis."
            },
            {
                "verse": "Sed si non aliam venturo numina Cosmo"
            },
            {
                "verse": "Invenere viam, liceat periisse tot urbes,"
            },
            {
                "verse": "Totque viros ferro crudeleis isse sub umbras"
            },
            {
                "verse": "Ante diem, liceat tot amara atque aspra tulisse."
            },
            {
                "verse": "Iam privata placent, iam publica damna videntur"
            },
            {
                "verse": "Commoda, iam tanti est Arnique Tybrisque ruina."
            },
            {
                "verse": "Concurrant iterum, sed eodem sydere et iisdem"
            },
            {
                "verse": "Auspicibus, qua se coelo mons Murlius aequat."
            },
            {
                "verse": "Agmina, nec virtute pari nec viribus aequis,"
            },
            {
                "verse": "Et causa si diis bene creditur inferiori"
            },
            {
                "verse": "Quo sua victori renovetur laurea Cosmo"
            },
            {
                "verse": "Et nos sub tali vivamus principe tuti"
            },
            {
                "verse": "Quandoquidem hic viridis primo sub flore iuventae"
            },
            {
                "verse": "Maternam referens pietatem, animosque paternos,"
            },
            {
                "verse": "Sublimi accitus regno, claroque locatus"
            },
            {
                "verse": "In solio patrum auspiciis, populique favore"
            },
            {
                "verse": "Porrectas patriae non detrectavit habenas."
            },
            {
                "verse": "Tempore tam dubio tali in discrimine rerum"
            },
            {
                "verse": "Accipere, et semet tantis offerre periclis,"
            },
            {
                "verse": "Communi propriam postponens ipse salutem,"
            },
            {
                "verse": "Publicaque anteferens privatis commoda damnis."
            },
            {
                "verse": "Indole dein quanta referam, quam pectore forti"
            },
            {
                "verse": "Presserit, et rerum iustas laxarit habenas?"
            },
            {
                "verse": "Utque afflicta diu bello ac civilibus armis,"
            },
            {
                "verse": "Resque virosque locosque levaverit, ut sua suique"
            },
            {
                "verse": "Forma prior, priscum decus, nomenque rediret?"
            },
            {
                "verse": "Sic etiam ingenti pluvia ventoque gravati"
            },
            {
                "verse": "Exoritur cum sol, tolluntur ad aethera flores,"
            },
            {
                "verse": "Et seges inclinata solo sese erigit alto."
            },
            {
                "verse": "Hic quoties sua signa, suosque ad bella tribunos,"
            },
            {
                "verse": "Invictas equitum turmas, peditumque catervas"
            },
            {
                "verse": "Pro patriae rebus, pro relligione deorum"
            },
            {
                "verse": "Caesaris aut magnis non parvas viribus addens,"
            },
            {
                "verse": "Emisit toties victricia rettulit arma,"
            },
            {
                "verse": "Et referet posthac iustis quia militat aether!"
            },
            {
                "verse": "Huic quoque non tantum Ethruscae, Musaeque Latinae."
            },
            {
                "verse": "Verum etiam Argolicae Sese debere fatentur,"
            },
            {
                "verse": "Quas miseras totoque expulsas orbe recepit,"
            },
            {
                "verse": "Et fovet, amplexus maiorum exempla suorum."
            },
            {
                "verse": "Quin etiam, si non vates praesagia fallunt,"
            },
            {
                "verse": "Ni frustra augurium coelo demittitur alto,"
            },
            {
                "verse": "Divino siquid debemus, ut omnia, Bembo"
            },
            {
                "verse": "Credere debemus, si non sunt omnia falsa."
            },
            {
                "verse": "Tempus erit cum diis et te, bone Cosme, favente,"
            },
            {
                "verse": "Discussis, quae nunc offuscant nubila monteis"
            },
            {
                "verse": "Invidiaque procul Scythicis algente sub oris,"
            },
            {
                "verse": "Romanus Thusco fasces submittet Apollo,"
            },
            {
                "verse": "Aut certe non maior erit, Tyberisque fluenta"
            },
            {
                "verse": "Aequabit, si non excedet nobilis Arnus."
            },
            {
                "verse": "Nunc sibi, quem frustra mille optavere maritum"
            },
            {
                "verse": "Insignes animis, forma et praestantia puellae,"
            },
            {
                "verse": "Magnanimi herois formosa, et sancta virago,"
            },
            {
                "verse": "Perpetuo casti coniunxit foedere lecti."
            },
            {
                "verse": "Innumeros heroas et innumeras heroinas,"
            },
            {
                "verse": "Divorum auspicio paritura, ducemque datura"
            },
            {
                "verse": "Ausoniae, et sacris Romanum qui regat orbem."
            },
            {
                "verse": "Hunc unum Caesar primis expertus ab annis,"
            },
            {
                "verse": "Terrarum dominus Caesar, vindexque deorum,"
            },
            {
                "verse": "Ingenium, puerique fidem, curasque viriles,"
            },
            {
                "verse": "Invictumque animi robur miratus, et arteis"
            },
            {
                "verse": "Extulit, imperioque bonus praefecit avito;"
            },
            {
                "verse": "Unum hunc excelsas Tybris qui possidet arces,"
            },
            {
                "verse": "Ethruscus pater et terras qui numine torquet"
            },
            {
                "verse": "Suspicit, et miro iuvenem complexus amore,"
            },
            {
                "verse": "Ingenteis ob virtutes celebratque fovetque,"
            },
            {
                "verse": "Ut dubium nulli iam sit, quin magna deorum"
            },
            {
                "verse": "Cura sibi hunc alios inter delegerit omneis,"
            },
            {
                "verse": "Qui miserae Ausoniae tandem terraque marique"
            },
            {
                "verse": "Et velit, et possit fessis succurrere rebus,"
            },
            {
                "verse": "Ferreaque antiquum convertere saecula in aurum."
            },
            {
                "verse": "Sed quid ego a primo disgressus carmine, tanquam"
            },
            {
                "verse": "Enumerare alto labentia sydera Olympo,"
            },
            {
                "verse": "Aequor, et angusta totum concludere in urna"
            },
            {
                "verse": "Sperarim, laudes magni et praeconia Cosmi"
            },
            {
                "verse": "Deterere imprudens, et candida lumina solis"
            },
            {
                "verse": "Stultior obscuris velle illustrare tenebris"
            },
            {
                "verse": "Occepi? Ad tete redeo, me me mihi reddo."
            },
            {
                "verse": "Obstrepere ut corvus cygno tibi desinat ater,"
            },
            {
                "verse": "Paule Iovi, qui tunc multum, longeque profecto"
            },
            {
                "verse": "Vidisti ut reliquis in rebus, cum tua tanta,"
            },
            {
                "verse": "Tamque bona egregie misisti munera tanto,"
            },
            {
                "verse": "Tamque bono egregioque duci, quo iustius unquam"
            },
            {
                "verse": "Nec vidit quicquam prudentius auricomus sol."
            }
        ],
        [
            {
                "verse": "Laeli, quem dexter nascentem aspexit Apollo,"
            },
            {
                "verse": "Et Maia genitus primo tibi fautor ab ortu,"
            },
            {
                "verse": "Eloquium excellens, promptasque ad carmina vires,"
            },
            {
                "verse": "Ingeniumque dedit cunctis versatile rebus,"
            },
            {
                "verse": "Praecipue iuri dicundo eidemque docendo,"
            },
            {
                "verse": "Nec non et populis moderandis vocibus aptum."
            },
            {
                "verse": "Quam fuerit legum semper veneranda potestas,"
            },
            {
                "verse": "Quotque viri bis studiis quondam nostrisque diebus"
            },
            {
                "verse": "Claruerint docti simul, ac virtute decori,"
            },
            {
                "verse": "Quantum praeterea privatim ac publice in omni"
            },
            {
                "verse": "Tempore profuerint rebus, quantumque salutis"
            },
            {
                "verse": "Attulerint decorisque simul bellique domique"
            },
            {
                "verse": "Publica res, quocumque illos aut regna vocarent,"
            },
            {
                "verse": "Nota tibi, et mecum es pleno saepe ore loquutus."
            },
            {
                "verse": "Cur igitur dubitas tam longo tempore, tamque"
            },
            {
                "verse": "Perplexus pendensque animi, num civica iura,"
            },
            {
                "verse": "Romanasque velis leges addiscere tandem,"
            },
            {
                "verse": "Maioresque tuos imitari, ac vincere tentes?"
            },
            {
                "verse": "Qui legum clari studio iurisque periti"
            },
            {
                "verse": "Ampla sibi, et vobis reperere laboribus olim"
            },
            {
                "verse": "Praemiaque, et nullos periturum nomen in annos."
            },
            {
                "verse": "Non ne vides, ut avos taceam proavosque relinquam,"
            },
            {
                "verse": "Et qui nunc illos non tantum nomine et ore,"
            },
            {
                "verse": "Sed virtute refert, quam magnus quamque verendus"
            },
            {
                "verse": "Vixerit haud pridem nostris Antonius annis,"
            },
            {
                "verse": "Cui viridis sacros circumdedit infula crines,"
            },
            {
                "verse": "Paruit, atque altum praecelsis rupibus Anxur?"
            },
            {
                "verse": "Quantum mente queo comprendere, sunt duo, quae te"
            },
            {
                "verse": "Retrahere a studio tali, Bonsi optime, possunt."
            },
            {
                "verse": "Primum, quod magni res est durique laboris"
            },
            {
                "verse": "Plena, nec exiguum tempus magnumque requirens"
            },
            {
                "verse": "Corporis atque animi robur curamque perennem,"
            },
            {
                "verse": "Et quae numquam alio flectat mens seque relinquat."
            },
            {
                "verse": "Non legum ipsarum vitio, sed crimine turpi"
            },
            {
                "verse": "Doctorum, tenebras qui soli ac nubila claro"
            },
            {
                "verse": "Offendunt, ignari interdum, aliquando volentes,"
            },
            {
                "verse": "Limpidaque impuro conturbant flumina caeno,"
            },
            {
                "verse": "Et quasi candidulis aspergunt floribus atrum."
            },
            {
                "verse": "Deinde, quod ingenio praestantes altaque et ampla"
            },
            {
                "verse": "Corda virum ignavum hunc semper lagere laborem,"
            },
            {
                "verse": "Degeneresque animos et tanquam odere profanos"
            },
            {
                "verse": "Improba qui vendunt falsae mendacia linguae,"
            },
            {
                "verse": "Ipsi per nemora ac monteis lucosque sonanteis"
            },
            {
                "verse": "Ad caput ingenui fontis, viridante sub umbra,"
            },
            {
                "verse": "Secreti longe a vulgo strepituque remoti"
            },
            {
                "verse": "Naturae causas et aperti sydera coeli"
            },
            {
                "verse": "Spectantes, rerum interitus scrutantur et ortus,"
            },
            {
                "verse": "Turpia spernentes vilis compendia lucri,"
            },
            {
                "verse": "Unde sibi decus aeternum nomenque perenne"
            },
            {
                "verse": "Qua sol cumque solum inflammat, quaque alluit aequor,"
            },
            {
                "verse": "Acquirunt superasque domos ac templa serena"
            },
            {
                "verse": "Mente adeunt, caelo vivi, divisque fruuntur."
            },
            {
                "verse": "Haec, et plura potes, quae dicere vera, negare"
            },
            {
                "verse": "Non ausim, ne forte putes me fraude vel astu"
            },
            {
                "verse": "Velle agere, et rerum specie, non rebus apisci."
            },
            {
                "verse": "Quod cupio ut totum dedas te legibus, atqui"
            },
            {
                "verse": "Scire opus est rerum non esse, sed omnia culpa"
            },
            {
                "verse": "Culpa hominum fieri, quod tu quoque sponte fateris,"
            },
            {
                "verse": "Quae numeras, et quae merito pertaesus abhorres"
            },
            {
                "verse": "Nil igitur prohibet quin possit, qui volet, illum"
            },
            {
                "verse": "Non dico ex omni, sed magna ex parte laborem"
            },
            {
                "verse": "Effugere, et veterum mentem, non singula verba"
            },
            {
                "verse": "Iurisprudentum perquirens, reddere cuique"
            },
            {
                "verse": "Ius quod habet, verique tenax discrimine nullo"
            },
            {
                "verse": "Tutari innocuos semper, punire nocenteis,"
            },
            {
                "verse": "Litibus eximere implicitos, quae cuncta vetusti"
            },
            {
                "verse": "Legum latores olim cavere, sed omnia"
            },
            {
                "verse": "Auri sacra fames, et amor pervertit habendi."
            },
            {
                "verse": "Quanto igitur maioris eget res publica legum"
            },
            {
                "verse": "Auxilii, numerusque minor reperitur eorum,"
            },
            {
                "verse": "Suppetias qui ferre velint, possintque labanti,"
            },
            {
                "verse": "Tanto maiorem, laudemque, decusque meretur."
            },
            {
                "verse": "Quisquis ab obliquo declinans, tramite recto"
            },
            {
                "verse": "Incedit, iustoque bonum coniungit et aequum,"
            },
            {
                "verse": "Qualem te, Laeli, cupio speroque futurum."
            },
            {
                "verse": "Summum ius, quoniam summa est iniuria, sed iam"
            },
            {
                "verse": "Responsum ad dubium satis est causamque priorem."
            },
            {
                "verse": "Quod vero adhibes magnorum corda virorum"
            },
            {
                "verse": "Non secus ac pestem leges vitare, et in altis"
            },
            {
                "verse": "Condere se sylvis propter vaga flumina, et amnes"
            },
            {
                "verse": "Iam regum forti ridentes pectore fastus,"
            },
            {
                "verse": "Murmura quam vilis tolerantes vana popelli,"
            },
            {
                "verse": "Naturam ut rerum addiscant doceantque futuras"
            },
            {
                "verse": "Non penitus verum affirmo, penitusque refello."
            },
            {
                "verse": "Sunt adeo quidam sed per quam, mehercule, pauci,"
            },
            {
                "verse": "Qui se contenti, solis sibi vivere curant,"
            },
            {
                "verse": "Vera umbris soliti praeponere, maxima parvis"
            },
            {
                "verse": "Coetera turba parum, vel nil prope distat ab istis,"
            },
            {
                "verse": "Quos memoras lucro tantum nummisque parandis"
            },
            {
                "verse": "Intentos, veluti per se manifesta docet res,"
            },
            {
                "verse": "Atque utinam multi non essent tempore nostro,"
            },
            {
                "verse": "Qui longe improbius, longe crudelius, atque"
            },
            {
                "verse": "Sordidius sophiam, quam civica iura profanent!"
            },
            {
                "verse": "Hi quasi vestem albam maculis, foedoque nigrore"
            },
            {
                "verse": "Conspurcant, gratisque rosis absynthia miscent."
            },
            {
                "verse": "Restat, ut admoneam de me; ne forte rearis"
            },
            {
                "verse": "Exemplum caepisse tibi, qui iura perosus"
            },
            {
                "verse": "Dicor, at hoc prorsus falsum est, non iura sed ipsos"
            },
            {
                "verse": "Iam invertentes praecio, miserisque parantes"
            },
            {
                "verse": "Verborum laqueos, odi cane peius, et angue."
            },
            {
                "verse": "Quamquam non desunt hodie docti atque diserti,"
            },
            {
                "verse": "Alciatus qualis nuper, qualisve Budeus"
            },
            {
                "verse": "Extitit Argivae pariter, Latiaeque Minervae"
            },
            {
                "verse": "Incrementum ingens, Francorum et gloria gentis,"
            },
            {
                "verse": "Qualis et eximio clarus Longolius ore,"
            },
            {
                "verse": "Vel priscos qui nunc, nisi vincit Laelius aequat,"
            },
            {
                "verse": "Quos inter nostros, ut tangam, Lentius atque"
            },
            {
                "verse": "Aldobrandinus possunt, debentque referti,"
            },
            {
                "verse": "Non minus eloquio clari, quam legibus ambo."
            },
            {
                "verse": "Praeterea non mens eadem, non omnibus idem"
            },
            {
                "verse": "Est animus, non una etiam parilisque facultas."
            },
            {
                "verse": "Scis te nobilibus, sed non locupletibus aeque,"
            },
            {
                "verse": "Nec tam divitibus quam claris patribus ortum;"
            },
            {
                "verse": "Corporis atque animi praecellis dotibus, at te"
            },
            {
                "verse": "Ut plerumque bonos fortuna adversa fatigat,"
            },
            {
                "verse": "Nec sinit emergas ad alta fastigia rerum."
            },
            {
                "verse": "His ego te multisque aliis rationibus hortor"
            },
            {
                "verse": "Atque oro, obtestorque mihi, carissime Bonsi,"
            },
            {
                "verse": "Sin aliam ob causam, saltem, ut praeclara tuorum"
            },
            {
                "verse": "Exempla atque alte vestigia pressa sequaris."
            },
            {
                "verse": "Legali tandem doctrinae te dare, et ipsis"
            },
            {
                "verse": "Iuribus invigilare velis, versando diurna,"
            },
            {
                "verse": "Nocturnaque manu versando antiqua vetustas,"
            },
            {
                "verse": "Quae dedit in plureis digesta volumina libros,"
            },
            {
                "verse": "Grande opus, ac nulli linguae candore secundum."
            },
            {
                "verse": "Sic mihi, qui te unum tanquam mi filius esses"
            },
            {
                "verse": "Unice amo carumque habeo, magnumque videre"
            },
            {
                "verse": "Discupio, egregie Sat feceris atque parenti"
            },
            {
                "verse": "Parueris, rebusque tuis non pessime, et una"
            },
            {
                "verse": "Rebus amicorum bene consuluisse fereris."
            },
            {
                "verse": "Adde quod arcana fati vi ad iura vocaris,"
            },
            {
                "verse": "Ergo tam claris quam primum accingere coeptis,"
            },
            {
                "verse": "Pisarum pete tecta libens, Alpheaque regna"
            },
            {
                "verse": "Lustra tria, et geminos iterum cum clauseris annos,"
            },
            {
                "verse": "Et triplicem teneas facundo in pectore linguam,"
            },
            {
                "verse": "Spesque meas illic magnis successibus imple."
            }
        ],
        [
            {
                "verse": "Nam quis te livor? Quae te tam dira furentem"
            },
            {
                "verse": "Patrandi sceleris rabies, regnive parandi"
            },
            {
                "verse": "Ambitio, patrios tecum eversura penates,"
            },
            {
                "verse": "Impulit effera gens furiis ultricibus olim?"
            },
            {
                "verse": "Ut iuvenem florentem opibus virtute decorum,"
            },
            {
                "verse": "Conspicuum forma, dulci gravitate verendum,"
            },
            {
                "verse": "Praestanti insignem eloquio, nil tale merentem"
            },
            {
                "verse": "Incautum ante aras et diis spectantibus ipsis"
            },
            {
                "verse": "Aggressa infandum, media testudine templi,"
            },
            {
                "verse": "Allectum blande, praetentatumque dolose,"
            },
            {
                "verse": "Conficeres ferro totum per pectus adacto?"
            },
            {
                "verse": "Et clarum obscuro foedares sanguine fratrem,"
            },
            {
                "verse": "Totius Italiae simul absumptura salutem?"
            },
            {
                "verse": "Heu facinus nullo delendum tempore, nulli"
            },
            {
                "verse": "Aequandum, non ulla unquam sat caede piandum"
            },
            {
                "verse": "Impia corda, immania saecla, immitia fata,"
            },
            {
                "verse": "Fata malis hominum gaudentia; quid mage saevum,"
            },
            {
                "verse": "Damnatum ve magis vidit sol? Castore laeso,"
            },
            {
                "verse": "Occidis Ausoniae Pollux, columenque, decusque,"
            },
            {
                "verse": "Etsi non aliud Medicae spes altera gentis,"
            },
            {
                "verse": "Clementisque pater, totus cui paruit orbis."
            }
        ],
        [
            {
                "verse": "Paule Iovi iuvenis, seniori iam prope et arte"
            },
            {
                "verse": "Dicendi, et rerum doctrina aequalis, et ipsa"
            },
            {
                "verse": "Faecundi ingenii bonitate orisque decore,"
            },
            {
                "verse": "Quae tua de magno misisti carmina Cosmo?"
            },
            {
                "verse": "Valde, culta quidem multoque inspersa lepore"
            },
            {
                "verse": "Grata mihi indocto, doctis iucunda fuere,"
            },
            {
                "verse": "Nulla etenim nostras demulcet suavius aureis,"
            },
            {
                "verse": "Quam sibi quae Cosmi praescripsit pagina nomen,"
            },
            {
                "verse": "Antiquam laudem et veterum decora alta parentum"
            },
            {
                "verse": "Qui renovat, priscis implens virtutibus orbem."
            },
            {
                "verse": "Quapropter tanto de munere, tamque beato"
            },
            {
                "verse": "Non solum toto te amplector pectore, verum"
            },
            {
                "verse": "Tam clarum ingenium, tam dulci carmine versus"
            },
            {
                "verse": "Ex animo valde tibi gratulor, ac mihi multum"
            },
            {
                "verse": "Gaudeo, qui talem ac tantum sim nactus amicum,"
            },
            {
                "verse": "Quos etiam erepti deflentes funera Pyrri,"
            },
            {
                "verse": "Funera perpetuo Ausoniis lugenda colonis"
            },
            {
                "verse": "Ascripsisti, culti pariter gratique fuerunt,"
            },
            {
                "verse": "Atque Academiae procerum pleno ore probati."
            },
            {
                "verse": "Quare non hortor te tantum, sed rogo pergas,"
            },
            {
                "verse": "Mi Paule, et Paulum aequipares, superesque priorem."
            }
        ],
        [
            {
                "verse": "Aspice quam torvo meditans fera proelia vultu"
            },
            {
                "verse": "Spiret adhuc, gestetque oculis, ac pectore Martem,"
            },
            {
                "verse": "Auratis fulgens princeps Aurantius armis"
            },
            {
                "verse": "Quem tristi Italiae fato, genitumque ruinis"
            },
            {
                "verse": "Tybri tuis, atque Arne tuis, non optima nostris"
            },
            {
                "verse": "Gallia produxit, misit Germania damnis."
            },
            {
                "verse": "At tu verum aliter neverunt fila sorores,"
            },
            {
                "verse": "Auranti Philiberte, ingens Salonia proles,"
            },
            {
                "verse": "Dum res immodicas, dum regna Oenotria, magnae"
            },
            {
                "verse": "Dum sceptrum Ausoniae, dum totius orbis habenas"
            },
            {
                "verse": "Mente agitas, volvisque atros sub corde furores,"
            },
            {
                "verse": "Cum prope bis senis iam mensibus oppugnares"
            },
            {
                "verse": "Undique disertae pulcherrima moenia Florae,"
            },
            {
                "verse": "Dum properas multis cum millibus obvius ire"
            },
            {
                "verse": "Ferrucio, prohibere parans ne transeat, ipse"
            },
            {
                "verse": "Ipso in principis conflictus, protinus, omnes"
            },
            {
                "verse": "Antevolans, ictu glandis traiectus aehenae,"
            },
            {
                "verse": "Quo Catilina loco poenas dedit impius olim,"
            },
            {
                "verse": "Infimus ut miles primo cadis impete et illa,"
            },
            {
                "verse": "Illa tua in tenues spes tecum evanuit auras."
            }
        ],
        [
            {
                "verse": "Quis tua, quis digno praeconia carmine ad astra"
            },
            {
                "verse": "Evehat, et veris coelo te laudibus aequet,"
            },
            {
                "verse": "Ferreabucca, auro manans ditissima semper?"
            },
            {
                "verse": "Nullus opinor erit mortalis tempore in ullo,"
            },
            {
                "verse": "Solus enim, nugis proavum technisque relictis,"
            },
            {
                "verse": "Graecorum ingenia et praeclara inventa sequutus,"
            },
            {
                "verse": "Perspicuis reseras veraci pectore verbis"
            },
            {
                "verse": "Quicquid Aristoteles obscuro texit amictu,"
            },
            {
                "verse": "Quo natura nihil maius dedit, aut dabit unquam."
            },
            {
                "verse": "Non te praeterea divi monimenta Platonis,"
            },
            {
                "verse": "Nec miranda latent docti praecepta Galeni."
            },
            {
                "verse": "Adde quod in magnis rebus versatus et aulis"
            },
            {
                "verse": "Nostrorum regum, et procerum, saeclique perosus"
            },
            {
                "verse": "Ingenia et mores soli tibi vivere pergis."
            },
            {
                "verse": "Salve, Felsineae spes ingens, et decus urbis,"
            },
            {
                "verse": "Quem propter non iam parvus, sed maximus undas"
            },
            {
                "verse": "Extollit, coelumque petens ferit aethera Rhenus."
            },
            {
                "verse": "Salve, teque diu conservent numina nobis"
            },
            {
                "verse": "Incolumem, meritisque tuis condigna rependant"
            },
            {
                "verse": "Praemia, si terras quicquam et mortalia curant."
            }
        ],
        [
            {
                "verse": "Ingenii vis alta tui, mentisque benignae"
            },
            {
                "verse": "Candor, et egregiae tantis cum dotibus artes,"
            },
            {
                "verse": "Octavi venerande, tui probitasque pudorque"
            },
            {
                "verse": "Rarus, et hoc etiam rarissima tempore virtus"
            },
            {
                "verse": "Iampridem toto me pectore, menteque tota"
            },
            {
                "verse": "Percepere tibi, stimulisque egere volentem,"
            },
            {
                "verse": "Ut quid sentirem de te, tibi carmine nostro"
            },
            {
                "verse": "Ingenue notum facerem, saeclisque futuris"
            },
            {
                "verse": "Exiguae quantum possent extendere vires,"
            },
            {
                "verse": "Iudicium, pariterque meum testarer amorem."
            },
            {
                "verse": "Scilicet, ut mores nunc sunt, ne forte viderer"
            },
            {
                "verse": "Nonnullis alios ex se qui non bene fingunt,"
            },
            {
                "verse": "Ambitione mala, propriaque cupidine coecus,"
            },
            {
                "verse": "Solus tam clari non cernere lumina solis,"
            },
            {
                "verse": "Aut etiam, quod longe a me, longeque remotum"
            },
            {
                "verse": "Esse volo, tristi suffusus corda veneno,"
            },
            {
                "verse": "Invidia tacuisse; haec sunt, pater optime, quae me"
            },
            {
                "verse": "Clara tua obscuris intexere nomina cartis."
            },
            {
                "verse": "Impulerunt iri quae nunc tibi vera probatum,"
            },
            {
                "verse": "Et reor, et siquid veri mens augurat, opto."
            }
        ],
        [
            {
                "verse": "Heu quia nam tanto tempestas turbine coelo"
            },
            {
                "verse": "Exoritur, tantique ruunt ex aethere nimbi?"
            },
            {
                "verse": "Quid pater omnipotens alti regnator Olympi"
            },
            {
                "verse": "Tantarum largo moliris flumine aquarum?"
            },
            {
                "verse": "Quidve paras? An ne ut veteri redeunte figura"
            },
            {
                "verse": "Omnia sint pontus, careat quoque littore pontus?"
            },
            {
                "verse": "Et vos, qui tanto percurritis aera venti"
            },
            {
                "verse": "Murmure, saeva gravi miscentes proelia nisu,"
            },
            {
                "verse": "Omniaque horrisono certamine perturbantes,"
            },
            {
                "verse": "An vos in miseros etiam saevitis amantes?"
            },
            {
                "verse": "Tam cupide qui olim vestros rapuistis amores?"
            },
            {
                "verse": "Non satis heu fuerat totos maduisse per artus"
            },
            {
                "verse": "Insignem facie puerum, et virtute decorum,"
            },
            {
                "verse": "Cum patris accitu, matrisque ad rura vocatus"
            },
            {
                "verse": "Iussa ingrata obiens, fido comitatus Achate,"
            },
            {
                "verse": "Laetus iter faceret. Cur, o cur nunc quoque venti"
            },
            {
                "verse": "Et pluviae absentem sic infestatis, et ipsum"
            },
            {
                "verse": "Me desiderio tandem tabescere inani"
            },
            {
                "verse": "Cogitis? An superum tangit praecordia livor?"
            }
        ],
        [
            {
                "verse": "Quod tam suspensa iaculatus fulmina dextra"
            },
            {
                "verse": "Iuppiter aetherei summo de vertice coeli,"
            },
            {
                "verse": "Innocuos toties certos libraverit ictus"
            },
            {
                "verse": "Culminibus, templisque suis ac principis alti"
            },
            {
                "verse": "Turribus excelsis vanos iniecerit ignes,"
            },
            {
                "verse": "Omnia terrisono, sed inani murmure miscens,"
            },
            {
                "verse": "Nil aliud nobis voluit pertendere, quamquam"
            },
            {
                "verse": "Credere portentis, operamque impendere monstris,"
            },
            {
                "verse": "Relligione pia patrum, sanctisque vetamur"
            },
            {
                "verse": "Legibus, ut nosti bene tu, doctissime Petre,"
            },
            {
                "verse": "Quamquam nec ferrum, Cosmo regnante, nec ignes,"
            },
            {
                "verse": "Nec vanas timuisse minas, bellive tumultus,"
            },
            {
                "verse": "Undique qui frustra toties iactantur inanes"
            },
            {
                "verse": "Principe laeta suo nec non tutissima veri"
            },
            {
                "verse": "Auxilio confisa Dei, Florentia debet."
            }
        ],
        [
            {
                "verse": "Quid regem, vere regem, lateque potentem,"
            },
            {
                "verse": "Praestantem bello regem, studiisque Minervae"
            },
            {
                "verse": "Insignem addoceat si scire, Henrice, laboras,"
            },
            {
                "verse": "Henrice Francorum decus, ac nova gloria gentis,"
            },
            {
                "verse": "Non alius quisquam citius, meliusve potest te"
            },
            {
                "verse": "Patre docere tuo, magnum bone consule patrem,"
            },
            {
                "verse": "Patrem imitare tuum, quo nullus tempore in omni,"
            },
            {
                "verse": "Omnibus in rebus maior fuit, aut erit unquam."
            },
            {
                "verse": "Ex illo virtutem omnem verumque laborem,"
            },
            {
                "verse": "Fortunam ex aliis tantum didicisse memento."
            }
        ],
        [
            {
                "verse": "Tunc reor, ac tunc vix etiam potiere quod optas,"
            },
            {
                "verse": "Quamquam parva aliis, longe tibi maxima poscas,"
            },
            {
                "verse": "Nulla licet renuas, Varchi, discrimina, nullos"
            },
            {
                "verse": "Effugias dignos non vili mente labores,"
            },
            {
                "verse": "Cum volucres sylvas pertesae, atque aera, pontus"
            },
            {
                "verse": "Et pisces altis habitare in montibus ornos"
            },
            {
                "verse": "Incipiunt, undas atque humida regna perosi,"
            },
            {
                "verse": "Scilicet ut quantum satis est, nec plura roganti,"
            },
            {
                "verse": "Curarum experti, sine lite, et corpore sano"
            },
            {
                "verse": "Securam liceat tranquillo pectore vitam"
            },
            {
                "verse": "Ducere, sepositam vulgo Phoeboque vacantem."
            },
            {
                "verse": "Nam longe diversa altis Saturnus ab astris,"
            },
            {
                "verse": "Saturnus tardo atque infesto sydere labens,"
            },
            {
                "verse": "Iam tibi decreverit, cum primum lumina solis"
            },
            {
                "verse": "Hausisti, et querula testatus voce labores"
            },
            {
                "verse": "Venturi auxilium poscebas inscius aevi."
            },
            {
                "verse": "Hic tibi pauperiem, longa hic et maxima bella,"
            },
            {
                "verse": "Hic tibi amicorum insidias, fraudesque et acerbam"
            },
            {
                "verse": "Invidiam, morbosque graveis, segnemque iuventam"
            },
            {
                "verse": "Indicat exurgens coeli de sede secunda,"
            },
            {
                "verse": "Cui favet undena Mavors statione coruscans."
            },
            {
                "verse": "Quae nec falsa putes, nec partem demere, ne dum"
            },
            {
                "verse": "Vincere contendas alia ratione modoque"
            },
            {
                "verse": "Omnia quam placide tolerando et pectore forti:"
            },
            {
                "verse": "Ergo cuncta feras hylari vultuque benigno."
            },
            {
                "verse": "Nam tibi non deerunt optatae gaudia vitae"
            },
            {
                "verse": "Omnino, ac miti, longaque fruere quiete."
            },
            {
                "verse": "Quandoquidem tete Musis addictus et altis"
            },
            {
                "verse": "Montibus, et sylvis gavisus, et ocia quaerens,"
            },
            {
                "verse": "Ambitione procul, contentus paupere tecto"
            },
            {
                "verse": "Secernes populo stellis ducentibus, ut se"
            },
            {
                "verse": "Et rerum melius possis exquirere causas."
            },
            {
                "verse": "Ex flore ad caelum numeris super omnia laurum,"
            },
            {
                "verse": "Quamquam multa tuis prorsus contraria votis"
            },
            {
                "verse": "Interea rebusque cadent adversa secundis,"
            },
            {
                "verse": "Quae sine diis numquam vitare, aut tendere contra"
            },
            {
                "verse": "Sufficiunt homines coelo fatisque minores,"
            },
            {
                "verse": "Fuscus ut Aegypti vates testatur alumnus,"
            },
            {
                "verse": "Quique bonus nuper nostris Pontanus in oris"
            },
            {
                "verse": "Edocuit; monstrante dea, vaga sydera coeli."
            }
        ],
        [
            {
                "verse": "Quidquid ubique vides, terras, mare, sydera, coelum,"
            },
            {
                "verse": "Unde hominum genus, et pecudes, quaeque aera pennis,"
            },
            {
                "verse": "Quaeque secant liquidum vasto sub gurgite pontus,"
            },
            {
                "verse": "Ad herbas, ad et frutices, plantasque feraces,"
            },
            {
                "verse": "Cunctaque praeterea fiunt expertia vitae"
            },
            {
                "verse": "Ut saxa, ut lapides certa stant omnia lege,"
            },
            {
                "verse": "Omnia lege sua gignuntur, et omnia crescunt"
            },
            {
                "verse": "Lege sua, tenduntque sua deinde lege sub orcum;"
            },
            {
                "verse": "Ut si vel minimum lex illa et foedera rerum"
            },
            {
                "verse": "Cessarent, subito terras, mare, sydera, coelum"
            },
            {
                "verse": "Dissolvi, ac totum videas per inane vagari,"
            },
            {
                "verse": "Immo corruere atque ad nilum cuncta reverti."
            },
            {
                "verse": "Ergo divinae si res, quaeque ipsa creatrix"
            },
            {
                "verse": "Progenuit rerum natura, aeternaque coeli"
            },
            {
                "verse": "Templa, deum sedes, ne dent convulsa ruinam."
            },
            {
                "verse": "Legis egent, quid tu censes mortalibus hisque"
            },
            {
                "verse": "Quae faciunt homines, dicuntve, Oradine, futurum?"
            },
            {
                "verse": "Si legum ipsorum vires, ac vincula tollas,"
            },
            {
                "verse": "An dubitas quin vita hominum vi caede, rapinis,"
            },
            {
                "verse": "Plena omnis penitusque dolis ac fraudibus, atque"
            },
            {
                "verse": "Flagitiis cooperta esset quam vita ferarum"
            },
            {
                "verse": "Tuta minus, violenta magis, fugiendaque prorsus?"
            },
            {
                "verse": "Nam quod de media saevi nos luce latrones"
            },
            {
                "verse": "Non iugulant, quod non spoliant, ac praemia rapta"
            },
            {
                "verse": "Veste petunt, ipsis debemus legibus atque"
            },
            {
                "verse": "Principibus legum custodibus. Ergo vel ipsum"
            },
            {
                "verse": "Te, Luci, aut quemque pudeat, pigeatve togatis"
            },
            {
                "verse": "Sacrarum legum studiis, iurique vacare?"
            },
            {
                "verse": "Praesertim cum sis Perusina natus in urbe,"
            },
            {
                "verse": "Quam non iura minus decorant pugnacibus armis,"
            },
            {
                "verse": "Stirpis Oradinae germen, quae iuris honore"
            },
            {
                "verse": "Claruit in primis ac legum praestitit arte,"
            },
            {
                "verse": "Ignorare putas nisi me, quod novit uterque"
            },
            {
                "verse": "Oceanus, qualis legum quantusque sacerdos"
            },
            {
                "verse": "Fulgeat, atque alios praecellat Iulius inter"
            },
            {
                "verse": "Doctores respondendo, pariterque docendo,"
            },
            {
                "verse": "Accitus qui nunc Romana ad culmina rerum"
            },
            {
                "verse": "Mox etiam digno primos aequabit honore."
            },
            {
                "verse": "Quid dicam, quod pene iuris hoc tempore legum"
            },
            {
                "verse": "Consultis summi passim mandantur honores?"
            },
            {
                "verse": "Praemia quid memorem? Quae te, scio, maxima quamvis"
            },
            {
                "verse": "Aut nihil, aut minimum contentum laude moverent?"
            },
            {
                "verse": "An tu etiam exemplum de me tibi sumere dices?"
            },
            {
                "verse": "Osorem legum falso, quem crimine multi"
            },
            {
                "verse": "Insimulant, sed fac verum sim iuribus hostis,"
            },
            {
                "verse": "Legitimis numquam cartis rebusque vacarim,"
            },
            {
                "verse": "His quamquam meliores olim impendimus annos."
            },
            {
                "verse": "Denique maioris perculsus imagine laudis"
            },
            {
                "verse": "Noluerim iurisprudentes inter haberi."
            },
            {
                "verse": "Quid si ipse imprudens erravi? Si male cautus"
            },
            {
                "verse": "Non belle mihi consului, si denique prudens"
            },
            {
                "verse": "Atque volens perii? Num tu, quoque dic rogo, sodes"
            },
            {
                "verse": "Admonitus periisse volens vivusque vidensque"
            },
            {
                "verse": "Stultitiam unius, veI certe errata secutus?"
            },
            {
                "verse": "Non ita te docui, non haec praecepta Latinis"
            },
            {
                "verse": "Fontibus aut Graecis hausisti me duce, nec te"
            },
            {
                "verse": "Taliter instituit dictis animoque paterno"
            },
            {
                "verse": "Mobilibus qui te formavit Alexius annis,"
            },
            {
                "verse": "Quod si tu, ut plerique solent, nec prorsus inepte"
            },
            {
                "verse": "Continuum longumque nimis causare laborem,"
            },
            {
                "verse": "Hunc tibi deminuet magnaque ex parte levabit"
            },
            {
                "verse": "Iudicium prudens doctoris, et inclyta nostrae"
            },
            {
                "verse": "Ingenia aetatis, quae se rubigine tersa"
            },
            {
                "verse": "Artibus excoluere bonis tenebrisque fugatis"
            },
            {
                "verse": "Accipere diem, iam pene aequalia priscis,"
            },
            {
                "verse": "Et tua non minima in magnis industria rebus."
            },
            {
                "verse": "An rerum causas censes, nostrisque remota"
            },
            {
                "verse": "Sensibus, et quae sunt imo demersa profundo,"
            },
            {
                "verse": "Ante oculos quae sola tibi nocteisque diesque"
            },
            {
                "verse": "Versantur generosum animum stimulantia, posse"
            },
            {
                "verse": "Tempore in exiguo disci parvoque labore?"
            },
            {
                "verse": "Praeterea sophiae pars est prudentia, resque"
            },
            {
                "verse": "Publica, quae mores hominum moderatur et urbes;"
            },
            {
                "verse": "Huius pars princeps et portio maxima legum est"
            },
            {
                "verse": "Doctrina, ac iuris sapientia, praemia quae dat"
            },
            {
                "verse": "Digna bonis gladioque malos ac fuste coercet."
            },
            {
                "verse": "Non igitur longe a templo, sacrisque Minervae"
            },
            {
                "verse": "Dum legum studiis, dum iuri incumbis, abibis,"
            },
            {
                "verse": "Nec linques, ut rere, procul decreta sophorum."
            },
            {
                "verse": "Quod si venturos extendere nomen in annos,"
            },
            {
                "verse": "Et claram longum famam diffundere in aevum,"
            },
            {
                "verse": "Carminibus Latiis vel Thuscis versibus optas,"
            },
            {
                "verse": "Posteritas ut te laudet, miretur et omnis;"
            },
            {
                "verse": "Nam sola haec castis debentur praemia Musis,"
            },
            {
                "verse": "Nonne fuit legum iurisque peritus Apollo?"
            },
            {
                "verse": "Non prisci antiquas sanxerunt carmine leges?"
            },
            {
                "verse": "An non forte licet iuris legumque peritis"
            },
            {
                "verse": "Praeclaras etiam divinae Palladis artes"
            },
            {
                "verse": "Excolere, et rerum obscuras inquirere causas?"
            },
            {
                "verse": "Num leges, num iura vetant vel docta aliorum,"
            },
            {
                "verse": "Vel sua perpetuis intexere nomina cartis,"
            },
            {
                "verse": "Seu nostro seu illi malint sermone Latino"
            },
            {
                "verse": "Qui iura exercent, qui legum dogmata norunt?"
            },
            {
                "verse": "Sed si non essent, ut sunt, haec omnia, si non"
            },
            {
                "verse": "A te ipse hoc peterem, quem tu pietatis honore"
            },
            {
                "verse": "Alterum uti patrem, longo iam tempore semper"
            },
            {
                "verse": "Prosequeris, non mente tenes, non pectora servas,"
            },
            {
                "verse": "Imperio cuius quantoque auctore iuberis"
            },
            {
                "verse": "Hoc facere, et iuris monimenta, claraque legum"
            },
            {
                "verse": "Scita sequi? Ut nullo iam pacto obsistere, nulla"
            },
            {
                "verse": "Iam ratione queas vitare hunc, sive laborem,"
            },
            {
                "verse": "Sive decus potius, certe decus; ergo nocentes"
            },
            {
                "verse": "Tolle moras, altosque volens accingere ad orsus,"
            },
            {
                "verse": "Exigua nec re tenuique in laude putato"
            },
            {
                "verse": "Versari, ingenium nec quae magnumque requirat"
            },
            {
                "verse": "Iudicium, quicumque reos causasque tuentur,"
            },
            {
                "verse": "Non ut causidici quidam, fraudumque ministri,"
            },
            {
                "verse": "Legum eversores, sed tamque iuris asyla."
            },
            {
                "verse": "Nam, ut veteres multos et nostrae aetatis omittam,"
            },
            {
                "verse": "Non paucos, quali nuper, quantoque Budaeus"
            },
            {
                "verse": "Praestitit ingenio? Quali Longolius ipse"
            },
            {
                "verse": "Iudicio et quanta dicendi excelluit arte?"
            },
            {
                "verse": "Nonne vides etiam quam magnas praebeat et quam"
            },
            {
                "verse": "Spes alat egregias Firmi tutela decusque"
            },
            {
                "verse": "Lentius, et callens et servantissimus aequi,"
            },
            {
                "verse": "Quo melius quidquam nunquam tulit aut feret Arnus?"
            },
            {
                "verse": "Sed quid ego haec refero? Quasi non pater optimus, atque"
            },
            {
                "verse": "Maximus his coelum gradibus conscenderit altum,"
            },
            {
                "verse": "Resque hominum solus moderetur, resque deorum"
            },
            {
                "verse": "Iulius aethereo praesens dignatus honore,"
            },
            {
                "verse": "Unde alios iure hic taceo. Non tu tamen unus"
            },
            {
                "verse": "Carminibus nostris, Taurelle, indictus abibis,"
            },
            {
                "verse": "Qui ceu sol reliquis fulgorem dasque adimisque,"
            },
            {
                "verse": "Hunc tibi proponas imitandum ex omnibus unum,"
            },
            {
                "verse": "Mi Luci, hunc unum venerare, hunc denique semper"
            },
            {
                "verse": "Doctrinae ante oculos, et morum exemplar habeto."
            }
        ],
        [
            {
                "verse": "Si tibi nota forent mea multa incommoda, Iuli,"
            },
            {
                "verse": "Et miser in quanta verser amaritie,"
            },
            {
                "verse": "Ob carum fratrem, mihi post utrumque parentem"
            },
            {
                "verse": "Ereptum, cui non barba rigebat adhuc,"
            },
            {
                "verse": "Non mirareris longo me tempore inertem,"
            },
            {
                "verse": "Musarum doctis abstinuisse choris,"
            },
            {
                "verse": "Sed quod fortunae deiectus vulnere tanto"
            },
            {
                "verse": "Non perii, siquis bis perisse potest."
            }
        ],
        [
            {
                "verse": "Indignos qua mente feram tot, Iule, dolores"
            },
            {
                "verse": "Quaeris pro nostra semper amicitia,"
            },
            {
                "verse": "Et mirare animum tam multa incommoda nostrum,"
            },
            {
                "verse": "Tamque diu immerito, totque tulisse mala."
            },
            {
                "verse": "Verum ego, continuis quamvis premar undique curis"
            },
            {
                "verse": "Et mens ipsa novis fluctuet usque malis,"
            },
            {
                "verse": "Non potui tamen omnem desperare salutem,"
            },
            {
                "verse": "Et tam crudeleis esse putare deos,"
            },
            {
                "verse": "Quos equidem auxilium nobis mens conscia sperat"
            },
            {
                "verse": "Laturos, hominum si pia facta vident."
            }
        ],
        [
            {
                "verse": "Illud me in tantis moeroribus, optime Iuli,"
            },
            {
                "verse": "Hortatur, quod sum conscius ipse mihi"
            },
            {
                "verse": "Me quicquam in tota non commisisse iuventa,"
            },
            {
                "verse": "Quod quemque vel me laedere iure queat."
            },
            {
                "verse": "Quid si dura tibi fuerit sors, ut solet, inquis?"
            },
            {
                "verse": "Cuncta quoque, ut soleo, leniter ipse feram."
            }
        ],
        [
            {
                "verse": "Dii superi, quos nulla latent mortalia facta,"
            },
            {
                "verse": "Et soli iustis cernitis illa oculis,"
            },
            {
                "verse": "Vos mihi, vos misero auxilium discrimine tanto"
            },
            {
                "verse": "Ferte mihi, tantis eripite atque malis,"
            },
            {
                "verse": "Aspicite heu quanto curarum deferor aestu,"
            },
            {
                "verse": "Neve rogo in ventos tot sinite ire preces,"
            },
            {
                "verse": "Si mea vita tamen, quam semper puriter egi,"
            },
            {
                "verse": "Hoc meret, et cuiquam non nocuisse iuvat."
            }
        ],
        [
            {
                "verse": "Iule, diu nobis non frustra credite amice,"
            },
            {
                "verse": "Nec merito id nostro, sed bonitate tua,"
            },
            {
                "verse": "Pro nobis siquem cepisti, quaeso, timorem"
            },
            {
                "verse": "Deponas, nam sunt omnia salva mihi."
            }
        ],
        [
            {
                "verse": "Iule, meis oculis et me mihi carior ipso,"
            },
            {
                "verse": "Cuius perspecta est unica amicitia,"
            },
            {
                "verse": "Quam multa indigne nostro hoc adversa in amore"
            },
            {
                "verse": "Pertulimus, forti vicimus atque animo!"
            },
            {
                "verse": "An quod amicitia adversis velit ipsa probari,"
            },
            {
                "verse": "An quod sit semper sors inimica bonis?"
            }
        ],
        [
            {
                "verse": "Si quando, mi Iule, tuis fuit usus amicis,"
            },
            {
                "verse": "Ut tandem a mortis limine restituar,"
            },
            {
                "verse": "Nunc opus est pro me assiduus quoscumque fatiges,"
            },
            {
                "verse": "Ne mihi ferre negent suppetias misero."
            },
            {
                "verse": "Et cogant a me Siconium esse procul,"
            },
            {
                "verse": "Qui mihi magnifice semper sua facta loquendo,"
            },
            {
                "verse": "Non patitur laetum vivere, nec vacuum,"
            },
            {
                "verse": "Ad mortemque meas tundit sermonibus aures,"
            },
            {
                "verse": "Sero, mane, die, nocte, domi atque foris."
            }
        ],
        [
            {
                "verse": "Perstat Siconius me occidere, dum mihi de se,"
            },
            {
                "verse": "Deque suis semper magnifice loquitur,"
            },
            {
                "verse": "Nec potis est quisquam tanto me tollere casu"
            },
            {
                "verse": "O me infelicem, propositumque malis!"
            },
            {
                "verse": "Dii, quorum est semper misereri, denique ab isto"
            },
            {
                "verse": "Me eripite, et misero ferte mihi auxilium!"
            },
            {
                "verse": "Quod pote si non est illum mutescere, saltem"
            },
            {
                "verse": "Nunc liceat surdis auribus esse mihi."
            }
        ],
        [
            {
                "verse": "Talis erat primis et pubescentibus annis"
            },
            {
                "verse": "Iulius, Elisias mox subiturus aquas"
            },
            {
                "verse": "Caetera, quae pingi nequeunt, cognoscere si vis,"
            },
            {
                "verse": "Tolle necem, aeternis par fuit ille deis."
            }
        ],
        [
            {
                "verse": "Haec te, sancte puer, calathis ridentia apertis"
            },
            {
                "verse": "Expectant croceis lilia cana comis"
            },
            {
                "verse": "Haec tibi ego candore tuo, candoreque dona"
            },
            {
                "verse": "Digna meo, assidua purgo rigoque manu."
            },
            {
                "verse": "Magna alii tibi, Laure, et dona et carmina mittant,"
            },
            {
                "verse": "Mi sat erit pura te coluisse fide."
            }
        ],
        [
            {
                "verse": "Accipe diverso ridenteis flore quasillos,"
            },
            {
                "verse": "Primitias nostri, divitiasque soli;"
            },
            {
                "verse": "Ut Baccho, Cererique tibi sic, optime Laure,"
            },
            {
                "verse": "Dona damus, nullo non renovanda die."
            }
        ],
        [
            {
                "verse": "Liliaque, violasque tibi, pulchrosque hyacinthos,"
            },
            {
                "verse": "Quandoquidem quod dent nil modo maius habent"
            },
            {
                "verse": "Fesuleae porgunt agrestia munere Nymphae,"
            },
            {
                "verse": "Teque diu nequicquam ad sua dona vocant."
            }
        ],
        [
            {
                "verse": "Fesulei colles, et tu, quem plurima ubique"
            },
            {
                "verse": "Regie mons dulci perluit unda sono,"
            },
            {
                "verse": "Vosque herbae, vosque antra, et amoeno frigore sylvae,"
            },
            {
                "verse": "Vos quoque nympharum cognita prata choris,"
            },
            {
                "verse": "Prata choris nympharum, et Phoebi grata Camoenis,"
            },
            {
                "verse": "Quodque mage est Lauro cara et amica meo,"
            },
            {
                "verse": "O mihi vobiscum liceat si degere vitam,"
            },
            {
                "verse": "Et vitam in vestro ponere, et ossa solo!"
            }
        ],
        [
            {
                "verse": "Dummodo tu nostram, Racti carissime, ad urnam"
            },
            {
                "verse": "Insculpias quod non deleat ulla dies:"
            },
            {
                "verse": "Hoc, quem non uno, sed triplici amore beavit"
            },
            {
                "verse": "Sancta Venus, tegitur Varchius in tumulo."
            }
        ],
        [
            {
                "verse": "Orphea miretur Rodope, sit Pane Lyceus"
            },
            {
                "verse": "Insignis, iactent sanctum Helicona deae,"
            },
            {
                "verse": "At tu nec coelo, quamvis sit Iuppiter illic,"
            },
            {
                "verse": "Invideas coelo non minor atque Iove,"
            },
            {
                "verse": "Aspice, Laurus adest, primos tibi cedere honores"
            },
            {
                "verse": "Certatim Rodope, Pana, Helicona, Iovem."
            }
        ],
        [
            {
                "verse": "Tu licet umbrosas habites, Laure optime, sylvas,"
            },
            {
                "verse": "Antraque mortali non adeunda pede,"
            },
            {
                "verse": "Te tamen ostendunt nobis, et vesper, et idem"
            },
            {
                "verse": "Lucifer adventante atque abeunte die."
            }
        ],
        [
            {
                "verse": "Cum sol ex alto sese incipit Apennino"
            },
            {
                "verse": "Ostentare, replens omnia luce nova,"
            },
            {
                "verse": "Tunc te pastores, tunc te volucresque salutant,"
            },
            {
                "verse": "Atque ferae adventu laetae, hylaresque dei."
            }
        ],
        [
            {
                "verse": "Omnia laeta, novoque vides ornata decore,"
            },
            {
                "verse": "Cum sacer hic sancto pectore Laurus adest;"
            },
            {
                "verse": "Omnia moesta, suoque vides spoliata decore,"
            },
            {
                "verse": "Cum sacer hic sancto pectore Laurus abest."
            },
            {
                "verse": "Sic etiam nascente exurgunt omnia sole,"
            },
            {
                "verse": "Omnia sic illo deficiente cadunt."
            }
        ],
        [
            {
                "verse": "Nuper ubi innumero ridebant prata colore,"
            },
            {
                "verse": "Ludebantque hylares Musae, et Apollo simul,"
            },
            {
                "verse": "Aspice: Laurus abest, lapsos tabescere flores,"
            },
            {
                "verse": "Et siccos fonteis, et sine fronde nemus."
            },
            {
                "verse": "Longe Phoebus abit, longe fugere sorores"
            },
            {
                "verse": "Squallenti sordent arida prata situ."
            },
            {
                "verse": "Omnia, Laure, tuo adventu laetantur, et omnia"
            },
            {
                "verse": "Discessu moerent deficiuntque tuo."
            }
        ],
        [
            {
                "verse": "Ad eundem"
            },
            {
                "verse": "Nullus erat nuper, quo se iactaret Apollo,"
            },
            {
                "verse": "Mons magis, aut magno gratior umbra Iovi;"
            },
            {
                "verse": "Nunc, te absente, Iovi nulla est ingratior umbra,"
            },
            {
                "verse": "Mons ve aliquis, quo se iactet Apollo minus."
            }
        ],
        [
            {
                "verse": "Lucide fons, multaque sacras lauro obsite ripas,"
            },
            {
                "verse": "Et tantum magnis fons habitate deis."
            },
            {
                "verse": "Corniger hic, varioque incinctus tempora flore,"
            },
            {
                "verse": "Ante tuas humilis sternitur haedus aquas,"
            },
            {
                "verse": "Ipse auras, leneisque sonos, lauroque fruenda"
            },
            {
                "verse": "Defesso aestivis aestibus antra para."
            }
        ],
        [
            {
                "verse": "Praeceptis monitisque tuis, carissime Varchi,"
            },
            {
                "verse": "Nam mihi defuncti patris es ipse loco;"
            },
            {
                "verse": "Iuri operam impendo assiduam, qua culta per arva"
            },
            {
                "verse": "Exiguo Renus flumine volvit aquas,"
            },
            {
                "verse": "Coetera sat foelix, unum illud moereo quod te"
            },
            {
                "verse": "A nobis morbus cogit adesse diu,"
            },
            {
                "verse": "Quem si depuleris, ceu spero, te rogo uti nos"
            },
            {
                "verse": "Accersas, si non ipse venire velis."
            },
            {
                "verse": "Nam sine te totus non sum, Varchi optime, cum tu"
            },
            {
                "verse": "Dimidium nostri sis, fueris, et eris."
            }
        ],
        [
            {
                "verse": "Qui me tam longo tentavit tempore morbus"
            },
            {
                "verse": "Tranare, et Stigias pene coegit aquas,"
            },
            {
                "verse": "Multa quidem, ut nosti, nec parva incommoda nobis"
            },
            {
                "verse": "Attulit, atque unum me, bone Laure, magis"
            },
            {
                "verse": "Omnibus excruciat reliquis graviusque videtur,"
            },
            {
                "verse": "Quottidieque magis durius, atque magis,"
            },
            {
                "verse": "Quod tecum simul esse vetor, quod vivere tecum"
            },
            {
                "verse": "Non datur, in quo uno sunt mihi cuncta bona."
            },
            {
                "verse": "Nil ego sum sine te, nil prorsus non modo, Lenti,"
            },
            {
                "verse": "Dimidia videor parte carere mei."
            }
        ],
        [
            {
                "verse": "Te pater et genitrix, te fratres, te soror ipsa,"
            },
            {
                "verse": "Clementi, heu pietas crudeli peste peremptum,"
            },
            {
                "verse": "Nec minus unanimes longum flevere sodales,"
            },
            {
                "verse": "Sed multo his unus magis omnibus Allegrettus,"
            },
            {
                "verse": "Quem tibi sancta fides casto coniunxit amore"
            },
            {
                "verse": "Flebat, et o superos, immites, aspraque fata,"
            },
            {
                "verse": "Noctes atque dies clamabat, siccine formam"
            },
            {
                "verse": "Egregiam, moresque probos, vitamque pudicam"
            },
            {
                "verse": "Ingeniumque sagax primo estinxistis in aevo."
            }
        ],
        [
            {
                "verse": "Has lachrymas tibi, frater, et haec suspiria ab imo"
            },
            {
                "verse": "Corde damus, moestis debita dona rogis,"
            },
            {
                "verse": "Annua solemni referam, quae munera ritu,"
            },
            {
                "verse": "Si sinet, erepto te, superesse dolor."
            },
            {
                "verse": "Interea mihi, frater, ave, qui mollibus annis"
            },
            {
                "verse": "Duxisti interitu funera nostra tuo,"
            },
            {
                "verse": "Omnia nam tecum perierunt gaudia nostra,"
            },
            {
                "verse": "Et nostra est tecum tota sepulta domus."
            }
        ],
        [
            {
                "verse": "Si mortalis eras, unde illud, candide Iuli,"
            },
            {
                "verse": "Divinum cum tot dotibus ingenium?"
            },
            {
                "verse": "Si deus, eripuit quis te mortalibus? Heu heu,"
            },
            {
                "verse": "Credendum est etiam posse perire deos?"
            }
        ],
        [
            {
                "verse": "Dum cadis ipse, eodem tecum simul impete Roma,"
            },
            {
                "verse": "Totaque cum Roma concidit Italia."
            }
        ],
        [
            {
                "verse": "Te quoque, Paule, neci miserunt impia fata,"
            },
            {
                "verse": "Nec prodesse tibi lingua triplex potuit,"
            },
            {
                "verse": "Nec quod eras aetate puer, vir pectore, nec quod"
            },
            {
                "verse": "Summa tibi pietas, summum erat ingenium."
            },
            {
                "verse": "Credo equidem non digna tuis virtutibus aetas"
            },
            {
                "verse": "Nostra erat, atque haec tam perdita saecla hominum;"
            },
            {
                "verse": "Vive deis, igitur, permixtus, claraque coeli"
            },
            {
                "verse": "Templa habe, et aeternum, perpetuumque vale."
            }
        ],
        [
            {
                "verse": "Te, Martelle, etiam Medices post funera Martis"
            },
            {
                "verse": "Impia crudeli fata dedere neci;"
            },
            {
                "verse": "Ne foret, aut armis, qui iam defendere posset"
            },
            {
                "verse": "Italiam, aut Thuscis nobilitare modis."
            }
        ],
        [
            {
                "verse": "Quam bene pro patria pugnans occideris, et nunc"
            },
            {
                "verse": "Pro patria heu foelix, cum patriaque iaces!"
            },
            {
                "verse": "Aeternum tua facta sequens mirabitur aetas,"
            },
            {
                "verse": "Et minor illa tui fama Catonis erit."
            },
            {
                "verse": "Solum te vidit, priscorum more Quiritum,"
            },
            {
                "verse": "Roma necem externo praeposuisse iugo."
            }
        ],
        [
            {
                "verse": "Si patriam, Urbinum; si quaeris nomen, Iulus;"
            },
            {
                "verse": "Si stirpem, stirps huic Vergiliana fuit."
            },
            {
                "verse": "Si mores dotesque animi, vix tanta putare"
            },
            {
                "verse": "Mente queas, ne dum carmine habere brevi."
            },
            {
                "verse": "Quod superest, lachrymis, nardoque insperge sepulchrum,"
            },
            {
                "verse": "Tot bona siquis in uno una obiisse doles."
            }
        ],
        [
            {
                "verse": "Ut rosa, quam durus nascentem verberat imber,"
            },
            {
                "verse": "Sic tu, sancte puer, raptus primo cadis aevo,"
            },
            {
                "verse": "Spesque, decusque tuis olim, nunc moeror, et ingens"
            },
            {
                "verse": "Luctus, ut e petris rivus fluit altus aquarum."
            }
        ],
        [
            {
                "verse": "Quod tantis oppressa malis pulcherrima tellus"
            },
            {
                "verse": "Itala, cum sancta relligione, brevi"
            },
            {
                "verse": "Sit casura, magis portendere quae poterat res,"
            },
            {
                "verse": "Quam Contareni Gasparis interitus,"
            },
            {
                "verse": "Qui quantum reliquos post terga reliquerat omneis."
            },
            {
                "verse": "Doctrina, tantum moribus ante fuit."
            }
        ],
        [
            {
                "verse": "Et Graiae, et Latiae, et Thuscae flevere Camoenae,"
            },
            {
                "verse": "Cum bonus immiti funere Molsa perit."
            },
            {
                "verse": "Ossa iacent tumulo hoc, sed fama, atque umbra vagantur:"
            },
            {
                "verse": "Umbra per Elysios, fama per ora virum."
            }
        ],
        [
            {
                "verse": "Non lachrymas, plantusque tuo tibi, Bembe, sepulchro,"
            },
            {
                "verse": "Tristes, sed laeti thura, precesque damus."
            },
            {
                "verse": "Mortalis sunt illa viri, mortalibus ipse"
            },
            {
                "verse": "Exutus, coeli patria templa tenes,"
            },
            {
                "verse": "Necte etiam quisquam debet laudare, potestve."
            },
            {
                "verse": "Nam tecum una omnis gloria, lausque perit."
            }
        ],
        [
            {
                "verse": "Non tu cum moreris nobis, Sadolette, sed omnium,"
            },
            {
                "verse": "Et sophia, et virtus, relligioque periit."
            }
        ],
        [
            {
                "verse": "Nil tibi parca nocens abrupto stamine, Marce"
            },
            {
                "verse": "Antoni, at nobis obfuit illa nimis;"
            },
            {
                "verse": "Te vivo, ingenium, pietas, eloquentia, virtus"
            },
            {
                "verse": "Vixere, te extincto deperiere simul."
            }
        ],
        [
            {
                "verse": "Quo tumulo Stephanus tegitur Columna sepultus,"
            },
            {
                "verse": "Hoc eodem Mavors, relligioque iacent."
            }
        ],
        [
            {
                "verse": "Extinctum cum Mars vidisset forte Sabellum,"
            },
            {
                "verse": "Nunc heu, sum vere mortuus, inquit, ego."
            }
        ],
        [
            {
                "verse": "Sublatus ferro primis, Martelle, sub annis,"
            },
            {
                "verse": "Sigismunde, iaces nec te pudor ille, nec ille"
            },
            {
                "verse": "Frontis honos, Thuscaeque suum iuvere sorores."
            }
        ],
        [
            {
                "verse": "Curtius hic situs est, quo vivo, vixit et ipsa"
            },
            {
                "verse": "Ars medica, extinctum est fida secuta comes."
            }
        ],
        [
            {
                "verse": "Ut posset fera mors non mortales tradere leto,"
            },
            {
                "verse": "Te, Monti, eripuit non tibi, sed reliquis."
            }
        ],
        [
            {
                "verse": "Illa tuo hoc tecum tegitur, Mancina, sepulchro,"
            },
            {
                "verse": "Digna deo virtus, formaque digna deo,"
            },
            {
                "verse": "Nec quicquam superest de te, nisi nomen, et umbra;"
            },
            {
                "verse": "Salvete aeternum nomen, et umbra mihi."
            }
        ],
        [
            {
                "verse": "Si dea, mortalis certe, Faustina, fuisti,"
            },
            {
                "verse": "Sin homo, par certe sola deabus eras."
            }
        ],
        [
            {
                "verse": "In tumulos, quae multa solent, sed falsa referri"
            },
            {
                "verse": "Plerumque; hic vera, qui transis, hospes, habebat."
            }
        ],
        [
            {
                "verse": "Quae poterat cursu celeres praevertere ventos,"
            },
            {
                "verse": "Et quascumque fero sternere dente feras,"
            },
            {
                "verse": "Delitiae domini, populique haud parva voluptas,"
            },
            {
                "verse": "Hic Furia a rebus nomen adepta iacet."
            },
            {
                "verse": "Quod potuit dominus praeclara condidit urna,"
            },
            {
                "verse": "Et maiora sibi non licuisse dolet."
            },
            {
                "verse": "Haec urnae populus testantia carmina amorem"
            },
            {
                "verse": "Sculpsit, nil maius, quod dare posset erat."
            },
            {
                "verse": "Quod si etiam superi Furiae dare praemia iusti"
            },
            {
                "verse": "Iusta volent, inter sydera, sydus erit."
            }
        ],
        [
            {
                "verse": "Illa eadem et patrio divos expellere regno,"
            },
            {
                "verse": "Et potuit quod vis aggredi inulta nefas,"
            },
            {
                "verse": "Quae tibi tot nemorumque comas, totque undique honores"
            },
            {
                "verse": "Abstulit immiti caede, nefanda manus."
            },
            {
                "verse": "Quis metus, o Nymphae, quis nos tunc alta tenebat"
            },
            {
                "verse": "Antra dolor, vestris Marte furente iugis?"
            },
            {
                "verse": "Heu, videor passim saevas audire bipenneis,"
            },
            {
                "verse": "Saxaque lugubri reddere voce sonos."
            },
            {
                "verse": "Ceduntur sedesque avium, latebraeque ferarum,"
            },
            {
                "verse": "Aequanturque deum templa perusta solo;"
            },
            {
                "verse": "Et poterit quisquam tanti dispendia damni"
            },
            {
                "verse": "Aspicere, aut siccis perlegere ista genis."
            }
        ],
        [
            {
                "verse": "Cum patriam durum exilium, sed sponte sequutus"
            },
            {
                "verse": "Linqueret, haec tristi pectore Damon ait:"
            },
            {
                "verse": "Ipse vides totos vexari milite campos,"
            },
            {
                "verse": "Et late egregias igne micare domos."
            },
            {
                "verse": "Omnia victor habet, sed nos rerum omnium egeni,"
            },
            {
                "verse": "Quisque alias, heu sors, cogimur ire vias,"
            },
            {
                "verse": "Quae mihi sola tamen superest spes de grege toto,"
            },
            {
                "verse": "Una quoque haec Lenti, corruet agna tibi."
            },
            {
                "verse": "Sic fatus ferrum media inter cornua librans,"
            },
            {
                "verse": "Balantem certo vulnere stravit humo."
            }
        ],
        [
            {
                "verse": "Hanc tibi, sancte puer, Tyberino in littore Damon"
            },
            {
                "verse": "Pauper opum, at fido pectore mactat ovem,"
            },
            {
                "verse": "Tristis Fesuleo quod non mactare sub antro"
            },
            {
                "verse": "Per diras acies barbaraque arma licet."
            },
            {
                "verse": "Nec tamen ille olim spem non habet, hoste fugato"
            },
            {
                "verse": "Cum tibi, tum magno solvere vota Iovi."
            }
        ],
        [
            {
                "verse": "Hic ubi supplicibus quondam de rupe ferebat"
            },
            {
                "verse": "Auxilium imberbis Iuppiter, atque puer,"
            },
            {
                "verse": "Dum socii, pars aequoreas per littora conchas,"
            },
            {
                "verse": "Aurea pars ipsa ex arbore poma legunt."
            },
            {
                "verse": "Nos tibi, Laure, licet procul ah nimis, et procul absis,"
            },
            {
                "verse": "Sanctas devoto fundimus ore preces."
            }
        ],
        [
            {
                "verse": "Tu quoque divinas laudes Aeneia nutrix"
            },
            {
                "verse": "Audisti, et sanctas sancto in amore preces;"
            },
            {
                "verse": "Dumque pius pia verba cano, Laurumque frequenter"
            },
            {
                "verse": "Ingemino, Laurum reddidit omne mare."
            }
        ],
        [
            {
                "verse": "Hinc myrti, hinc lauri sacro velamur amictu,"
            },
            {
                "verse": "Atque odor hinc gratus, gratus et inde venit,"
            },
            {
                "verse": "Et non mihi praecipue, Paphiae qui semper in umbra,"
            },
            {
                "verse": "Phoebe, pascor frondis odore diu."
            }
        ],
        [
            {
                "verse": "Ipsae etiam e liquidis Nymphae Sebethides antris"
            },
            {
                "verse": "Extulerunt, dum te concino, Laure, caput,"
            },
            {
                "verse": "Mirata eque deum mortali in pectore dotes,"
            },
            {
                "verse": "Optarunt Thuscis Arnides ire vadis."
            }
        ],
        [
            {
                "verse": "Haec tibi, sancta Venus, Nisa sub rupe potitus,"
            },
            {
                "verse": "Voti dat Corydon munera parva, reus,"
            },
            {
                "verse": "Optato sed si rursus potietur amore,"
            },
            {
                "verse": "Se tibi cum toto datque, dicatque grege."
            }
        ],
        [
            {
                "verse": "Capreolum hunc formosa mihi dono dedit Aegle,"
            },
            {
                "verse": "Quem solita est tenero blanda fovere sinu."
            },
            {
                "verse": "Illum deiecta iaculo matre invenit antro,"
            },
            {
                "verse": "Dum sequitur celeres per iuga summa feras."
            },
            {
                "verse": "Sedulus hunc bis pecto die, bis floribus orno,"
            },
            {
                "verse": "Donantisque memor basia mille fero."
            }
        ],
        [
            {
                "verse": "Dum tener, insuetusque, lupum tamen impete primo"
            },
            {
                "verse": "Aggreditur, morsuque hispida terga premit,"
            },
            {
                "verse": "Victor prostrato Tyrbus tulit hoste triumphum,"
            },
            {
                "verse": "Factus at ex pugna debilis ille pede est."
            },
            {
                "verse": "Huc propera, bone Phoebe, herbas succosque salubreis"
            },
            {
                "verse": "Fer tecum, et Tyrbo vulnera acerba leva,"
            },
            {
                "verse": "Nec te delitias pastorum, oviumque salutem"
            },
            {
                "verse": "Sanato pudeat restituisse cane."
            }
        ],
        [
            {
                "verse": "Ne saevi, bone Tyrbe, feros compesce latratus,"
            },
            {
                "verse": "Ne ve uno imprudens tempore prode duos;"
            },
            {
                "verse": "Non lupus hic aliquis praedove ad retia oberrat,"
            },
            {
                "verse": "Rapturus miserum dulci ab ovile pecus,"
            },
            {
                "verse": "Sed Leuco in Glicerae amplexus, ad cognita iturus"
            },
            {
                "verse": "Gaudia, dum molli cuncta sopore tacent."
            }
        ],
        [
            {
                "verse": "Has violas tibi sol, atque has tibi Cynthia, Damon"
            },
            {
                "verse": "Purpureas grato spargit odore rosas,"
            },
            {
                "verse": "Vos celeres properate dies, maioreque passu"
            },
            {
                "verse": "Festini obliquo tramite currite iter."
            },
            {
                "verse": "Lucifer adveniat, qui me convallibus Arni"
            },
            {
                "verse": "Et prope Fesulei sistat amoena iugi,"
            },
            {
                "verse": "Qua Lauro gemina antra olim sacravimus, illic"
            },
            {
                "verse": "Vivere ego, atque illic decubuisse velim."
            }
        ],
        [
            {
                "verse": "Haec alias ante omneis foelicissima lux est,"
            },
            {
                "verse": "Atque inter sanctas semper habenda mihi,"
            },
            {
                "verse": "Aethereas, quae prima tulit te, Laure, sub auras"
            },
            {
                "verse": "Ingenio priscis ac bonitate parem."
            },
            {
                "verse": "I puer, et manibus da candida lilia plenis,"
            },
            {
                "verse": "Masculaque arsuris ingere thura focis,"
            },
            {
                "verse": "Nec non annoso certantia vina Falerno"
            },
            {
                "verse": "Optima de patriis fer Trebiana cadis,"
            },
            {
                "verse": "Non rubor hanc hylarem Baccho producere lucem,"
            },
            {
                "verse": "Et madidas festa cingere fronde comas."
            }
        ],
        [
            {
                "verse": "Dum reliquis praestare deis se iactat Apollo,"
            },
            {
                "verse": "Atque unum tantum non superare Iovem,"
            },
            {
                "verse": "Sic est, inquit Amor subridens, tale paravit"
            },
            {
                "verse": "Tunc decus, Admeti cum bene pavit oves."
            }
        ],
        [
            {
                "verse": "Tu quoque magnorum fato, Martelle, virorum"
            },
            {
                "verse": "Exul eris, patrio nec moriere solo;"
            },
            {
                "verse": "Nec moriere tamen, nam de te plurima semper,"
            },
            {
                "verse": "Omnibus inque locis fama loquetur anus."
            },
            {
                "verse": "Tunc volet, agnoscetque suum Florentia alumnum,"
            },
            {
                "verse": "Quem cupide amplexum terra aliena teget."
            }
        ],
        [
            {
                "verse": "Perderet intactum ne virgo Ethrusca pudorem"
            },
            {
                "verse": "In rapidas sese praecipitavit aquas,"
            },
            {
                "verse": "Cumque foret coelo ter reddita flumine ab imo,"
            },
            {
                "verse": "Impavidum toties obruit amne caput."
            },
            {
                "verse": "Quid dicam? Semel amisso Romana pudore,"
            },
            {
                "verse": "Thusca ter integra virginitate perit."
            }
        ],
        [
            {
                "verse": "Credibile est quondam nymphis dixisse marinis"
            },
            {
                "verse": "Icarus excoluit cum male sensit opus;"
            },
            {
                "verse": "Quandoquidem tellus misero coelumque negatur,"
            },
            {
                "verse": "Vos saltem in vestris me tumulate vadis."
            },
            {
                "verse": "Hoc mihi contingat, non me cecidisse dolebit,"
            },
            {
                "verse": "Pro tumulo siquidem vestrum erit omne mare."
            }
        ],
        [
            {
                "verse": "Nunc fontem veteres disiecti fontis honores"
            },
            {
                "verse": "Civili, arderent cum fera bella, manu,"
            },
            {
                "verse": "Et nemus antiquam referens pro tempore sylvam"
            },
            {
                "verse": "Pallantis pietas, restituitque labor."
            },
            {
                "verse": "In modo seu lymphas hospes, seu frigora quaeris,"
            },
            {
                "verse": "Sive utrumque, utrumque, alterutrumve cape."
            }
        ],
        [
            {
                "verse": "Quod tibi non parcat livor, quod fortiter ipse"
            },
            {
                "verse": "Obsistas, neutrum miror, utrumque tuum est."
            },
            {
                "verse": "Infringit raucos cautes Marpesia ventos"
            },
            {
                "verse": "Haec curant ictus robora dura leves."
            },
            {
                "verse": "Quamvis summa petat, non te tamen, Antimache, unquam"
            },
            {
                "verse": "Attinget; nostra maior es invidia."
            }
        ],
        [
            {
                "verse": "Et spero, et timeo, nec quid sperem, timeamve"
            },
            {
                "verse": "Sat scio; sunt in me spesque timorque tamen."
            },
            {
                "verse": "O misera, et nullis nunquam subiecta periclis,"
            },
            {
                "verse": "Vita hominum, incertis dans mala certa bonis!"
            }
        ],
        [
            {
                "verse": "Exoriens, cur sol, et se cum condit in undas"
            },
            {
                "verse": "Purpureo candens ora rubora notet?"
            },
            {
                "verse": "Quod tua credo equidem, mirantem lumina, Caesar,"
            },
            {
                "verse": "Dispudeat radiis fulgidiora suis."
            }
        ],
        [
            {
                "verse": "Olim cum totis arderes, Gella, medullis."
            },
            {
                "verse": "Aegraque iurares igne perire meo;"
            },
            {
                "verse": "Tunc tibi opem tantum poscebas, nunc tibi tantum"
            },
            {
                "verse": "Poscis opes; sanam nil moror, aegra places."
            }
        ],
        [
            {
                "verse": "Dum blande ridensque mihi, similisque volenti,"
            },
            {
                "verse": "Lygde, negas facili basia saevitia;"
            },
            {
                "verse": "Durior es, saevusque magis, me iudice, quam si"
            },
            {
                "verse": "Tristis ea, atque asper, difficilis neges."
            }
        ],
        [
            {
                "verse": "Foelices nimium fontes, lymphaeque salubres"
            },
            {
                "verse": "Languida quae tepida membra lavatis aqua!"
            },
            {
                "verse": "Varchius haec vobis conspergens floribus undas"
            },
            {
                "verse": "Imponit sanctis pinguia thura focis."
            },
            {
                "verse": "At vos Taurellum, quo nullus pluribus annis"
            },
            {
                "verse": "Dignior est vita prosperiore frui,"
            },
            {
                "verse": "Si quicquam pia vota valent, et munera nostra,"
            },
            {
                "verse": "Incolumem vestra restituatis ope."
            }
        ],
        [
            {
                "verse": "Dum tu, magne heros, sacros cui purpura crines"
            },
            {
                "verse": "Sacra tegit, meritis dona minora tuis,"
            },
            {
                "verse": "Tranquilla populos iampridem in pace gubernas."
            }
        ],
        [
            {
                "verse": "Ingemit, et tacito suspirans pectore Tybris,"
            },
            {
                "verse": "Foelicem Eridanum terque quaterque vocat,"
            },
            {
                "verse": "Et secum indignans rerum pulcherrima Roma"
            },
            {
                "verse": "Conqueritur: meus est, iam mihi redde meum."
            }
        ],
        [
            {
                "verse": "De Petro Victorio"
            },
            {
                "verse": "Excitat ad coelum insignem Victorius Arnum,"
            },
            {
                "verse": "Et te Felsineus, Romule, Rhenus amat;"
            },
            {
                "verse": "Caelius Eridani decus est, te, Lazare, doctum"
            },
            {
                "verse": "Mirantur docti flumina Medoaci;"
            },
            {
                "verse": "Ponit, et extollit Venetas Egnatius undas."
            },
            {
                "verse": "Nam Tyberim pudet his annumerare Pium,"
            },
            {
                "verse": "Quaeritis hos inter cui det victoria palmam?"
            },
            {
                "verse": "Quis ve prior? Locus hoc, nomina, et ipsa docet."
            }
        ],
        [
            {
                "verse": "Hic, ubi coniferis insibilat aura cupressis,"
            },
            {
                "verse": "Et fugit erranti garrula lympha pede,"
            },
            {
                "verse": "Et circum volucres concentibus aera mulcent,"
            },
            {
                "verse": "Pictaque diverso flore renidet humus,"
            },
            {
                "verse": "Vestro Pegasides dicamus carmina alumno,"
            },
            {
                "verse": "Pegasidum nam quis dignior ore cani?"
            },
            {
                "verse": "Tu quoque, dum intonsae respondent omnia sylvae,"
            },
            {
                "verse": "Phoebe, ades, et lauro concine digna tuo."
            }
        ],
        [
            {
                "verse": "Ut primum pulchri pulcherrima lumina Iolae,"
            },
            {
                "verse": "Aspexi, peream, ni perii subito;"
            },
            {
                "verse": "Mox cum tam caros, fulgentia sydera, ocellos"
            },
            {
                "verse": "Libavi, peream, ni periisse iuvat,"
            },
            {
                "verse": "Nec quicquam mihi vulgus iners, indoctaque turba"
            },
            {
                "verse": "Obstrepat, ignaros sola profana decent."
            },
            {
                "verse": "Vulgares illi, turpesque sequuntur amores,"
            },
            {
                "verse": "Caelestis sed nos, et pius ardor habet."
            },
            {
                "verse": "Illi non licitis inhiant amplexibus, at nos"
            },
            {
                "verse": "Contenti aspectu, colloquio sumus."
            },
            {
                "verse": "Qualiscumque illis, seu vir, seu foemina, nobis"
            },
            {
                "verse": "Casta placet tantum, vel sine labe puer."
            },
            {
                "verse": "Quodsi nonnunquam summis damus oscula labris,"
            },
            {
                "verse": "Socrate cum sancto, cumque Platone damus;"
            },
            {
                "verse": "Ulterius cupiisse pudor, petiisse nefandum,"
            },
            {
                "verse": "Ultimus illa pio sint in amore gradus."
            }
        ],
        [
            {
                "verse": "Non vivam nisi tecum cum primum, pulcher Iola,"
            },
            {
                "verse": "Aspexi; totus disperii subito."
            },
            {
                "verse": "Ai cum deinde tuas audire et reddere voces,"
            },
            {
                "verse": "Atque manum manui iungere posse datum est."
            },
            {
                "verse": "Iuppiter est testis, qui sancti foedera amoris"
            },
            {
                "verse": "Audiit, in flammas in cineresque abii,"
            },
            {
                "verse": "Ut me, nec laeti clarissima tela diei"
            },
            {
                "verse": "Tristia, nec fuscae noctis opaca iuvent."
            },
            {
                "verse": "Te solum video, solum te cogito, solum"
            },
            {
                "verse": "Te loquor, in te uno spesque salusque mihi est,"
            },
            {
                "verse": "Nec tamen obscoenum quicquam, speroque, voloque,"
            },
            {
                "verse": "Sed magis in puro castus adurit Amor."
            }
        ],
        [
            {
                "verse": "Aequalem me diis, omnique ex parte beatum!"
            },
            {
                "verse": "Da, fruar aspectu, colloquioque tuo."
            },
            {
                "verse": "Vis etiam superis maiorem, pulcher Iola,"
            },
            {
                "verse": "Reddere? Iunge meis casta labella labris,"
            },
            {
                "verse": "Atque animam inspira morienti, suavius omni"
            },
            {
                "verse": "Nectare mi, et quavis dulcius ambrosia."
            },
            {
                "verse": "Haec mihi contingant sancti sacra munera amoris;"
            },
            {
                "verse": "Caetera, nec de te, nec cupienda mihi."
            }
        ],
        [
            {
                "verse": "Quid Fetet a Fuero caste dilectus amato"
            },
            {
                "verse": "Castus amans, si non oscula casta petet?"
            },
            {
                "verse": "Quidve dabit casto caste dilectus amanti"
            },
            {
                "verse": "Ille puer, si non oscula casta dabit?"
            },
            {
                "verse": "Basia divino, pulcherrime Phaedre, Platoni"
            },
            {
                "verse": "Casta dabas, casto quot dabat ille tibi."
            },
            {
                "verse": "An non et Cicero, Romanae gloria linguae,"
            },
            {
                "verse": "Tyronis celebrat suavia casta sui?"
            },
            {
                "verse": "Tu quoque, caste puer, tantorum exempla sequutus,"
            },
            {
                "verse": "Accipe, amatori basia daque tuo;"
            },
            {
                "verse": "Accipe, daque tuo castissima basia amanti,"
            },
            {
                "verse": "Dedecet in sancto vilis amore pudor."
            }
        ],
        [
            {
                "verse": "Ad te confugio, et supplex tua numina posco,"
            },
            {
                "verse": "Dux mihi, iam non dux, sed pater, immo deus;"
            },
            {
                "verse": "Scis ipse, et quoties, et quam crudeliter, et quot"
            },
            {
                "verse": "Opprobriis falso, criminibusque petar!"
            },
            {
                "verse": "Scis etiam, quis enim possit te fallere, quare"
            },
            {
                "verse": "Appetar, et quo me praesidio tuear."
            },
            {
                "verse": "Quid quaeram, fortasse rogas. Nil, optime, sane"
            },
            {
                "verse": "Nil, nisi, uti vero sit locus, et fidei."
            }
        ],
        [
            {
                "verse": "Quod me circumstent tam multa pericula, quod me"
            },
            {
                "verse": "Pessimus iniusto vulnere quisque petat,"
            },
            {
                "verse": "Quid mirum? Vetus est insontes laedere, quive"
            },
            {
                "verse": "Nec possunt noevos, nec referire volunt."
            },
            {
                "verse": "Adversus sed tot discrimina, satque, superque,"
            },
            {
                "verse": "Vox una est, nomen, maxime Cosme, tuum."
            }
        ],
        [
            {
                "verse": "Quod vanas vulgi voces, quod crimina falsa,"
            },
            {
                "verse": "Quod conficta suum carmina in opprobrium"
            },
            {
                "verse": "Rideat, et nullo moveatur flumine, nullis"
            },
            {
                "verse": "Ictibus, Alpinis quercus ut alta iugis,"
            },
            {
                "verse": "Hoc tibi iampridem, Sophia o sanctissima, debet"
            },
            {
                "verse": "Varchius insignem clarus ob invidiam,"
            },
            {
                "verse": "Praeterea placuisse bonis ut gloria summa est,"
            },
            {
                "verse": "Sic aliqua est virtus displicuisse malis."
            }
        ],
        [
            {
                "verse": "Quod mihi pauperiem obiectant, quod plurima, quae sunt"
            },
            {
                "verse": "Fortunae, agnosco damna, nec inficior."
            },
            {
                "verse": "Divitias illis concedo, nobilitatem,"
            },
            {
                "verse": "Ingenium, formam, iudicium, eloquium,"
            },
            {
                "verse": "Et quodcumque volunt. Tantum desidero mores;"
            },
            {
                "verse": "Hii mihi sint, habeant caetera cuncta sibi."
            }
        ],
        [
            {
                "verse": "Oppugnare fidem, falsum defendere, vanis"
            },
            {
                "verse": "Immeritum vulgi vocibus obiicere,"
            },
            {
                "verse": "Criminibus terrere, novas intendere lites"
            },
            {
                "verse": "Cottidie, et variis artibus opprimere,"
            },
            {
                "verse": "Turpiter obscoenis passim proscindere verbis,"
            },
            {
                "verse": "Insontem invidiae fluctibus obruere,"
            },
            {
                "verse": "Improba stultitia est alios fortasse sed ipsos,"
            },
            {
                "verse": "Vos certe nullo tempore fallere erit."
            }
        ],
        [
            {
                "verse": "Si mihi tam praesens fuerit vitare periclum,"
            },
            {
                "verse": "Et fugere intrepido crimina ficta pede,"
            },
            {
                "verse": "Detersa ut tandem falsi caligine saeva, et"
            },
            {
                "verse": "Perfidia, verum fulgeat atque fides."
            },
            {
                "verse": "Non modo dira aconita tibi, spargamque cicutas,"
            },
            {
                "verse": "O dea, quae sylvas, antraque nigra colis,"
            },
            {
                "verse": "Verum angues, hydrosque feros, tristeisque colubros"
            },
            {
                "verse": "Mactabo innocua noxia sacra manu."
            }
        ],
        [
            {
                "verse": "Quae iuga vos, Nymphae, quae vos, Nymphae, antra tenebant"
            },
            {
                "verse": "Cum puer Albitius lapsus humi occubuit?"
            },
            {
                "verse": "Vos, Nymphae, vos, Nymphae, inquam, decuitque cadentem;"
            },
            {
                "verse": "Excipere, et teneras supposuisse manus!"
            }
        ],
        [
            {
                "verse": "Ah miser, ah male caute, quid oh quid, vult sibi cursus"
            },
            {
                "verse": "Tam celer, ad mortem tam propere properas!"
            },
            {
                "verse": "Siste, puer formose, puer pulcherrime siste,"
            },
            {
                "verse": "Siste gradum, extremum est, quod petis, exitium!"
            },
            {
                "verse": "Sic Nymphae exanimes clamabant; ille decoris"
            },
            {
                "verse": "Terram costernens artubus oppetiit."
            }
        ],
        [
            {
                "verse": "Heu heu, fata mala, heu heu pessima fata,"
            },
            {
                "verse": "Fata fera, et semper fata inimica bonis!"
            },
            {
                "verse": "Ergo etiam Albitium, quo nec formosior alter,"
            },
            {
                "verse": "Nec melior quisquam vel fuerat, vel erit,"
            },
            {
                "verse": "Iam propere ante diem casu rapuistis acerbo,"
            },
            {
                "verse": "Ut iam spes ulli nulla foret reliqua!"
            }
        ],
        [
            {
                "verse": "Ecquid iam tutum miseris mortalibus usquam est?"
            },
            {
                "verse": "Perniciem quid non interitumque feret?"
            },
            {
                "verse": "Si te mollia prata novo ridentia vere"
            },
            {
                "verse": "Cum tibi primum aetas florida ver ageret,"
            },
            {
                "verse": "Abstulerunt, Benedicte, ut solem nubila, sed te"
            },
            {
                "verse": "Nulla, heu lux unquam restituetque dies."
            }
        ],
        [
            {
                "verse": "Cum caderet prono decurrens tramite, nec se"
            },
            {
                "verse": "Praecipiti cursu sistere posset, ait:"
            },
            {
                "verse": "Stat sua cuique dies, manet implacabile fatum,"
            },
            {
                "verse": "Nec refert laeti quo genere interimat."
            },
            {
                "verse": "Vix haec Albitius, pulchro cum membra cruore"
            },
            {
                "verse": "Conspersus, vel diis flentibus interiit."
            }
        ],
        [
            {
                "verse": "Et sylvae, et montes, et saxa, et rustica, Panes,"
            },
            {
                "verse": "Numina, cum nymphis, semicaprisque deis,"
            },
            {
                "verse": "Currentem Albitium moesti et flevere cadentem,"
            },
            {
                "verse": "Sed fera mors surda respuit aure preces,"
            },
            {
                "verse": "Ergo purpureo conspergens sanguine flores"
            },
            {
                "verse": "Procubuit, nulli non miserandus humo."
            }
        ],
        [
            {
                "verse": "Quod tua cura tam crebro nequicquam culmina tangat"
            },
            {
                "verse": "Iuppiter, et vanis ictibus usque petat,"
            },
            {
                "verse": "Pone metu, bone Cosme, tuae nec caelitus urbi"
            },
            {
                "verse": "Fulmina, ne dum humana arma nocere queunt."
            }
        ],
        [
            {
                "verse": "Quod feriat tam saepe tuas innoxius arceis,"
            },
            {
                "verse": "Atque suas pariter, duxque paterque deum,"
            },
            {
                "verse": "Laetandum est, bone Cosme, tibi cum Iuppiter aeque,"
            },
            {
                "verse": "Atque sibi, eventu pareat utrique pari."
            }
        ],
        [
            {
                "verse": "Hanc tibi de lauro texit viridante corollam"
            },
            {
                "verse": "Varchius, intonsa pulcher Apollo coma,"
            },
            {
                "verse": "Et tibi vota pius veraci nuncupat ore"
            },
            {
                "verse": "Annua, solemni persolvenda die."
            },
            {
                "verse": "At tu, Phoebe, pater medicinae, et carminis author,"
            },
            {
                "verse": "Inventum siquidem est illud, et illa tuum,"
            },
            {
                "verse": "Seposita cum veste veni, caeloque relicto,"
            },
            {
                "verse": "Languenti Cosmo sedulus affer opem."
            },
            {
                "verse": "Sed cantus meditare novos, herbasque salubreis"
            },
            {
                "verse": "Ipse lege, et docto sat face Paschalio,"
            },
            {
                "verse": "Nec te tam magno pigeat pro principe, tali"
            },
            {
                "verse": "Cum medico sanctas applicuisse manus."
            }
        ],
        [
            {
                "verse": "En iterum supplex ad te pro principe nostro"
            },
            {
                "verse": "Pro duce, pro domino, pro patre, pro deo"
            },
            {
                "verse": "Vota fero, bone Phoebe, sacras prostratus ad aras,"
            },
            {
                "verse": "Et canum viridi cinctus honore caput."
            },
            {
                "verse": "Tu modo languenti tristem de pectore morbum"
            },
            {
                "verse": "Pelle, pater; satis ah luximus, atque satis."
            },
            {
                "verse": "Nec te de coelo pigeat descendere ob unum;"
            },
            {
                "verse": "Unus hic innumeros continet, atque valet."
            }
        ],
        [
            {
                "verse": "Quod tua vix egressa solo, dux inclyte, pubes"
            },
            {
                "verse": "Puppe tua Turcas ceperit, et Numidas"
            },
            {
                "verse": "Hortatur, monstratque viam qua vincere possis"
            },
            {
                "verse": "Ausoniam, et Thusco ponere iura salo."
            },
            {
                "verse": "Perge igitur praeunte deo, quo te tua virtus"
            },
            {
                "verse": "Ducit, et imperium solus utrumque cape."
            }
        ],
        [
            {
                "verse": "Altera, sed coeli syren, non aequoris, in te"
            },
            {
                "verse": "Sebethe, inque tuae Parthenopes tumulo,"
            },
            {
                "verse": "Inferior nulli forma, nullive priorum"
            },
            {
                "verse": "Posterior cantu, regnat Aragonia."
            },
            {
                "verse": "Sed cuius voces audire, aut cernere vultus"
            },
            {
                "verse": "Usque adeo a priscis dissidet ista nova,"
            },
            {
                "verse": "Nil aliud plane est, hominis quam ponere sensus,"
            },
            {
                "verse": "Et capere aeterni mentem, animumque Dei"
            },
            {
                "verse": "Hanc si Dulichius quondam vidisset Ulisses,"
            },
            {
                "verse": "Non vincla, aut illi cera fuisset opus,"
            },
            {
                "verse": "Quin socios magice depastos pocula Circes,"
            },
            {
                "verse": "Non alia melius restituisset ope."
            },
            {
                "verse": "Quare agite, et solam vates celeberrimi ad alta"
            },
            {
                "verse": "Sydera Ioannam tollite Aragoniam."
            },
            {
                "verse": "Omnibus haec siquidem superans virtutibus omneis,"
            },
            {
                "verse": "Sola potest homines, sola beare deos."
            }
        ],
        [
            {
                "verse": "Si mihi, quae dederant, neverunt stamina Parcae,"
            },
            {
                "verse": "Et Lachesis iam iam rumpere fila parat,"
            },
            {
                "verse": "O mihi dent saltem coelestia numina divum"
            },
            {
                "verse": "Fesulei, ut summa condar in arce iugi,"
            },
            {
                "verse": "Qua patet immensus parteis prospectus ad omneis,"
            },
            {
                "verse": "Et coelum nullo ridet in orbe magis."
            },
            {
                "verse": "Illic perpetuo devinctum tempora somno"
            },
            {
                "verse": "His inscripta nobis quaelibet urna tegat;"
            },
            {
                "verse": "Varchius ingenui triplicis sectator amoris"
            },
            {
                "verse": "Conditus hic, totum, quod cupiebat, habet."
            }
        ],
        [
            {
                "verse": "Elatus quod sis, Antoni, ad proxima summis"
            },
            {
                "verse": "Munera, nec magnum, nec satis egregium est;"
            },
            {
                "verse": "At quod te extulerit Farnesius optimus, atque"
            },
            {
                "verse": "Maximus, id magnum est, atque adeo egregium;"
            },
            {
                "verse": "Ornari indignis non digne quis putet amplum?"
            },
            {
                "verse": "Res ampla est, dignum praemia digna sequi,"
            },
            {
                "verse": "Foelices ambo, nulli dare dignius ille,"
            },
            {
                "verse": "Tu a nullo poteras dignius accipere."
            }
        ],
        [
            {
                "verse": "Terrenum, Roberte, tuos quod munere raro"
            },
            {
                "verse": "Inter avos videas, et venerere Iovem,"
            },
            {
                "verse": "Qui coelum reserat clausum, qui claudit apertum"
            },
            {
                "verse": "Totiusque unus sustinet orbis onus."
            },
            {
                "verse": "Est, fateor, magnum quiddam, immo maximum habendum,"
            },
            {
                "verse": "Et quod te solum pene beare queat."
            },
            {
                "verse": "Verum, ni fallor, longe tibi pulchrius, atque"
            },
            {
                "verse": "Maius erit, propriis enituisse bonis."
            },
            {
                "verse": "Perge igitur, magnis puer acceptissime divis,"
            },
            {
                "verse": "Et studia, et mores excoluisse bonos,"
            },
            {
                "verse": "Ut qui nunc late fulges splendore tuorum,"
            },
            {
                "verse": "Lumine mox clarus conspiciare tuo,"
            },
            {
                "verse": "Cum tibi vix puero canis virtutibus aucto,"
            },
            {
                "verse": "Ornabit flavam purpura rubra comam."
            }
        ],
        [
            {
                "verse": "Alme puer, puer alme alto de sanguine Ibero,"
            },
            {
                "verse": "Atque Italo, divum progenite auspiciis,"
            },
            {
                "verse": "Scilicet ut matris pietate animoque paterno,"
            },
            {
                "verse": "Ut nomen referas facta Leonis iterum,"
            },
            {
                "verse": "Purpureo cum mox crines velatus honore"
            },
            {
                "verse": "Non modo spes urbis, sed decus orbis eris."
            }
        ],
        [
            {
                "verse": "Et pulchram pateram, Mendoti, et carmina pulchra"
            },
            {
                "verse": "Misisti, placeat si mage quaeris utrum;"
            },
            {
                "verse": "Nulla tuis speciosa magis sunt carmina, sed nec"
            },
            {
                "verse": "Ulla tua est usquam divitior patera."
            },
            {
                "verse": "Mi tamen, est quanto virtus preciosior auro,"
            },
            {
                "verse": "Cara magis tanto carmina sunt patera."
            }
        ],
        [
            {
                "verse": "Munus opum pateram misit Mendotius idem,"
            },
            {
                "verse": "Mentis opus misit carmina multa mihi;"
            },
            {
                "verse": "Utraque cara quidem, sed tanto his vilior illa est"
            },
            {
                "verse": "Quanto est fortuna clarius ingenium."
            }
        ],
        [
            {
                "verse": "Et patera diti ex auro Mendotius, et me"
            },
            {
                "verse": "Donavit cultis, Angule, carminibus;"
            },
            {
                "verse": "Illa ego pro rebus donantis proque salute"
            },
            {
                "verse": "Cum faciam superis mira litabo prius,"
            },
            {
                "verse": "Nec ipse, ut nostros semper testentur honores,"
            },
            {
                "verse": "Talia licet, cineri grandia sculpe meo."
            }
        ],
        [
            {
                "verse": "Hic ubi tam longe sinuosum despicit Arnum,"
            },
            {
                "verse": "Et se Fesuleum tollit ad astra iugum;"
            },
            {
                "verse": "Hac, qua me patera donat Mendotius olim,"
            },
            {
                "verse": "Intonse haec libo vina, Lyee, tibi"
            },
            {
                "verse": "Vina magis Chio, magis et generosa Phalerno."
            },
            {
                "verse": "Quaeis abeant tristes spe redeunte metus,"
            },
            {
                "verse": "Tu fac tot foelix vivat Mendotius annos"
            },
            {
                "verse": "Virtutes, quot sunt illius et merita."
            },
            {
                "verse": "His dictis placido substollens lumina coelo,"
            },
            {
                "verse": "Varchius aurato proluit ora mero."
            }
        ],
        [
            {
                "verse": "Iuli, quem Charites omnes, quem cantor Apollo,"
            },
            {
                "verse": "Quem fovet in casto docta Minerva sinu,"
            },
            {
                "verse": "Angustum virtutis iter, quod mollibus annis"
            },
            {
                "verse": "Ingressus, latam spreveris ire viam,"
            },
            {
                "verse": "Quis non his adeo miretur moribus, et te"
            },
            {
                "verse": "Ad coelum veris laudibus usque feret?"
            },
            {
                "verse": "Ipse quidem ut primum vidi, audivique loquentem"
            },
            {
                "verse": "Obstipui, forma captus, et eloquio."
            },
            {
                "verse": "Sed tu perge, puer, non carcer at ultima meta"
            },
            {
                "verse": "Spectanda est, solus praemia finis habet."
            }
        ],
        [
            {
                "verse": "Triginta totus, quae gessit mundus in annis"
            },
            {
                "verse": "Egregie hoc unum cuncta volumen habet."
            },
            {
                "verse": "Causam operis tanti Thusci dux, et decus orbis,"
            },
            {
                "verse": "Facundum Iovius praebuit ingenium"
            },
            {
                "verse": "Omnibus ergo locis, omnes saecla, omnia laudes"
            },
            {
                "verse": "Cum tibi, Paule Iovi, tum tibi, Cosme, dabunt"
            },
            {
                "verse": "Ut cum fata vocant, Maeandri ad fluminis undas"
            },
            {
                "verse": "Albus olor solita dulcius arte canit,"
            },
            {
                "verse": "Sic tu, Paule Iovi, ripas moriturus ad Arni"
            },
            {
                "verse": "Narras Eridani dum monumenta ducis,"
            },
            {
                "verse": "Quod nulli taceant, non mirenturque minores"
            },
            {
                "verse": "Extremum hoc tamquam fundis ab ore melos."
            }
        ],
        [
            {
                "verse": "Pululat ex oleae trunco viridissima laurus"
            },
            {
                "verse": "Rure meo, et laetis surgit ad astra comis."
            },
            {
                "verse": "Quid credam, bone Petre, boni portendere monstra haec"
            },
            {
                "verse": "Non nullo quoquam tempore visa prius?"
            },
            {
                "verse": "Nimirum magno pax et victoria Cosmo"
            },
            {
                "verse": "Nascitur, haec illi dat bona signa Deus."
            }
        ],
        [
            {
                "verse": "Cur subita e coelo, dum tertia pignora Cosmi,"
            },
            {
                "verse": "Iulius, e sacro fonte levaret aqua?"
            },
            {
                "verse": "Non alia, quam coelesti purgarier unda"
            },
            {
                "verse": "Debebat tanti tam bona cura patris."
            },
            {
                "verse": "Cur ve iterum extemplo sol toto illuxerit orbe?"
            },
            {
                "verse": "Hic totus, per quem luceat orbis erit."
            }
        ],
        [
            {
                "verse": "Hos tibi purpureos flores, Oradine, colori,"
            },
            {
                "verse": "Aetatique tuae congrua dona damus;"
            },
            {
                "verse": "Haec, Oradine, tibi curis magis alba ligustris"
            },
            {
                "verse": "Lilia, candori mittimus apta meo."
            },
            {
                "verse": "Ipse rosas, niveosque fugacia munera flores"
            },
            {
                "verse": "Sume, memor celeres sic properare dies."
            }
        ],
        [
            {
                "verse": "Varchius exigua hac contentus villula, et ipsos"
            },
            {
                "verse": "Reges, et regum despiciebat opes."
            }
        ],
        [
            {
                "verse": "Nec vivo, vita nec functo detrahe quicquam,"
            },
            {
                "verse": "Innocuos habeat libera mensa sales."
            }
        ],
        [
            {
                "verse": "Stultitiam belle simulas, Alphonse, sed ipsum,"
            },
            {
                "verse": "Quod simulas, melius dissimulare potes."
            }
        ],
        [
            {
                "verse": "Omnia scire putas, bone Cursi, atqui omnia nescis."
            }
        ],
        [
            {
                "verse": "Mendoti, quo nil sincerius, ubi mage verax,"
            },
            {
                "verse": "Nec coelo quod sit gratius orbis habet,"
            },
            {
                "verse": "Quandoquidem stirps clara atavum prolixaque dona"
            },
            {
                "verse": "Fortunae ac summo proximus est gradus,"
            },
            {
                "verse": "A studiis non te potuere abducere nostris"
            },
            {
                "verse": "Divini functum muneris officio;"
            },
            {
                "verse": "Nam modo Aristotelis, divi modo scripta Platonis"
            },
            {
                "verse": "Assidua excoluis nocte dieque manu;"
            },
            {
                "verse": "Macte vir ingenio, macte et virtutibus, una haec"
            },
            {
                "verse": "Una, inquam heroas ducit ad astra virtus."
            }
        ],
        [
            {
                "verse": "Iuppiter"
            },
            {
                "verse": "Perseu nate; manu qui te linguave procaci"
            },
            {
                "verse": "Laeserit, irati sentiet arma Iovis."
            },
            {
                "verse": "Danae"
            },
            {
                "verse": "Nil moror exilium Danae, nil ferre recuso,"
            },
            {
                "verse": "Cum te, care puer, de Iove ad te feram."
            },
            {
                "verse": "Mercurius"
            },
            {
                "verse": "Ut tibi cum nostris habeas talaribus harpen"
            },
            {
                "verse": "Ac galeam, nudus ad astra volo."
            },
            {
                "verse": "Minerva"
            },
            {
                "verse": "En clipeum tibi, frater, habe, quo Gorgona possis"
            },
            {
                "verse": "Aspicere anguineas et resecare comas."
            },
            {
                "verse": "Iuppiter"
            },
            {
                "verse": "Te, fili, si quis laeserit, ultor ero."
            },
            {
                "verse": "Danae"
            },
            {
                "verse": "Tuta Iove, ac tanto pignore laeta, fungor."
            },
            {
                "verse": "Mercurius"
            },
            {
                "verse": "Fratris ut arma geras, nudus ad astra volo."
            },
            {
                "verse": "Minerva"
            },
            {
                "verse": "Quo vincas clypeum, do tibi, casta soror."
            }
        ],
        [
            {
                "verse": "Quis non miretur non firmo in pectore, firmum"
            },
            {
                "verse": "Iudicium, ingenium, consilium, eloquium?"
            },
            {
                "verse": "At quo debilior, quo carcer tenuior extat?"
            },
            {
                "verse": "Hoc magis ad superos aufugit ipse animus,"
            },
            {
                "verse": "Atque ibi terrena tanquam compage solutus,"
            },
            {
                "verse": "Divorum aspectu, atque alloquio potitur,"
            },
            {
                "verse": "Quare ego, Veneri clarissime et optime, nondum"
            },
            {
                "verse": "Constitui tibi utrum gratuler, an doleam."
            },
            {
                "verse": "Sed cur non grater cui, tantum a robore mentis"
            },
            {
                "verse": "Quantum a non valido corpore abest, superat?"
            },
            {
                "verse": "Gaude igitur tua damna, et te solare iacentem,"
            },
            {
                "verse": "Quod coelo, atque deis vivus adhuc frueris."
            }
        ],
        [
            {
                "verse": "Recte nimirum praenomen, nomen et ipsum"
            },
            {
                "verse": "A Domini, et Veneris nomine solus habes;"
            },
            {
                "verse": "Omnibus in rebus siquidem dominaris, et omnes"
            },
            {
                "verse": "Omnibus in rebus solus habes veneres."
            }
        ],
        [
            {
                "verse": "Cum sis candidior, Neaera, lacte"
            },
            {
                "verse": "Praeter purpureas genas, et ipsa"
            },
            {
                "verse": "Labra, quae minio rubent et ostro,"
            },
            {
                "verse": "Cum sis tota dicax, venusta tota,"
            },
            {
                "verse": "Tota nequitiaeque gratiaeque"
            },
            {
                "verse": "Plena, lusibus omnibus iocisque,"
            },
            {
                "verse": "Cum tu blandula coeteris puellis"
            },
            {
                "verse": "Antistes sale et omnibus cachinnis,"
            },
            {
                "verse": "Bello pectore, bellulis papillis;"
            },
            {
                "verse": "Quid mirum mea vita, corque, melque"
            },
            {
                "verse": "Meae delitiae, mei lepores,"
            },
            {
                "verse": "Mi passercule, mi lepuscule albe,"
            },
            {
                "verse": "Si tot illecebris, bonisque tantis,"
            },
            {
                "verse": "Iam te deperit hic, et hic, et ille,"
            },
            {
                "verse": "Et quicumque tuos vident ocellos?"
            }
        ],
        [
            {
                "verse": "I puer laetus, citus, i, sodales"
            },
            {
                "verse": "Huc voca, annosum cyathis phalernum"
            },
            {
                "verse": "Largiter misce, domus ipsa amicos"
            },
            {
                "verse": "Spiret odores."
            },
            {
                "verse": "Haec dies cuncto genialis orbi,"
            },
            {
                "verse": "Et mihi in primis veneranda fulsit,"
            },
            {
                "verse": "Laure, quae te sancta dedit serenae"
            },
            {
                "verse": "Lucis in auras."
            },
            {
                "verse": "Hac die natus pudor, hac parentum,"
            },
            {
                "verse": "Et tibi aeterni bona Flora honores,"
            },
            {
                "verse": "Hac et illustris veterum virorum est"
            },
            {
                "verse": "Reddita virtus."
            }
        ],
        [
            {
                "verse": "Laeli Mercurioque Palladique"
            },
            {
                "verse": "Amantissime utrique, amans utrosque,"
            },
            {
                "verse": "Nec non Pierios colens recessus,"
            },
            {
                "verse": "Iampridem tribus erudite linguis,"
            },
            {
                "verse": "Quem non tam veterum decus parentum,"
            },
            {
                "verse": "Nec tam virginei decor pudoris"
            },
            {
                "verse": "Atque oris gravis, indolesque laeta,"
            },
            {
                "verse": "Quam virtus animi, probique mores"
            },
            {
                "verse": "Et clarum ingenium, senisque primis"
            },
            {
                "verse": "Annis consilium, severitasque,"
            },
            {
                "verse": "Sed condita iocis leporibusque"
            },
            {
                "verse": "Bonis conciliant, mihique quantum"
            },
            {
                "verse": "Non est dicere, reddidere gratum."
            },
            {
                "verse": "An vel hoc etiam die iocosis"
            },
            {
                "verse": "Bacchanalibus, optimo dierum,"
            },
            {
                "verse": "Dum festo resonant ubique plausu"
            },
            {
                "verse": "Compita, et liquido madens Lyaeo"
            },
            {
                "verse": "Urbs tota innumeris strepit cachinnis,"
            },
            {
                "verse": "Curis tu gravioribus vacabis?"
            },
            {
                "verse": "Nec pones solitos manu libellos?"
            },
            {
                "verse": "Aut magni numeris tonans Maronis,"
            },
            {
                "verse": "Aut culti recinens modos Petrarcae,"
            },
            {
                "verse": "Vel legum magis institutiones"
            },
            {
                "verse": "Ferens, praesidio bonis, et idem"
            },
            {
                "verse": "Malis supplicio futurus olim?"
            },
            {
                "verse": "Sic, o sic facias, rogoque pergas,"
            },
            {
                "verse": "Bonsi, pergere, nam tui labores,"
            },
            {
                "verse": "Si non omnia fallor et nimis me"
            },
            {
                "verse": "Credulum facit ingruens senecta,"
            },
            {
                "verse": "Decus egregium, ferentque nomen"
            },
            {
                "verse": "Aeternum tibi, caeteris salutem."
            }
        ],
        [
            {
                "verse": "Si durissima quercuum, furenti"
            },
            {
                "verse": "Ter gelu Boreae perusta, saevis"
            },
            {
                "verse": "Alpium peperisset in latebris,"
            },
            {
                "verse": "Si Hircanae tibi lac ferociores"
            },
            {
                "verse": "Tigres uberibus suis dedissent,"
            },
            {
                "verse": "Minus saeva tamen Neaera, nec me"
            },
            {
                "verse": "Tam crudeliter ureres amantem."
            },
            {
                "verse": "Heu, heu, quam sapiens parum, sagaxque"
            },
            {
                "verse": "Mens mihi misero, fuitque sensus,"
            },
            {
                "verse": "Cum de tam placida prius quiete!"
            },
            {
                "verse": "Tam moestas subii graveisque curas,"
            },
            {
                "verse": "Tranquilloque sinu volens relicto"
            },
            {
                "verse": "Stultus in tumidas rui procellas"
            },
            {
                "verse": "Nigris ludibrium futurus undis."
            },
            {
                "verse": "Ex illo gemitus, dolor, querelae,"
            },
            {
                "verse": "Semper nil aliud, die vel uno,"
            },
            {
                "verse": "Et tristes lachrymae fuere mecum,"
            },
            {
                "verse": "Quas cor luminibus profundit imum."
            },
            {
                "verse": "Et quod me cruciat magis, magisque"
            },
            {
                "verse": "Posthac fiet idem, peraeque semper,"
            },
            {
                "verse": "Quod si non fuerit, suum profecto"
            },
            {
                "verse": "Ante non fuerit diem Neaera."
            },
            {
                "verse": "Nam me tot mala post, necesque tandem"
            },
            {
                "verse": "Taedet tam miserae, pigetque vitae."
            }
        ],
        [
            {
                "verse": "Quod te cum Latio, Laeli, tum carmine Ethrusco"
            },
            {
                "verse": "Praestare plurimum studes,"
            },
            {
                "verse": "Et tua doctorum volitare per ora virorum"
            },
            {
                "verse": "Quandoque speras nomina,"
            },
            {
                "verse": "Non equidem damno. Nam quis, nisi stultus, et arteis,"
            },
            {
                "verse": "Et spes reprendat optimas?"
            },
            {
                "verse": "Praesertim quibus ipse diu, multumque vacarim,"
            },
            {
                "verse": "Labore quamvis irrito,"
            },
            {
                "verse": "Sed moneo tamen, ut videas quid te deceat, quisve"
            },
            {
                "verse": "Horum status sit temporum,"
            },
            {
                "verse": "Certe hodie nullus, vel perquam parvus habetur"
            },
            {
                "verse": "Musis honor quibuslibet,"
            },
            {
                "verse": "Sive quod exiguam laudem, tenuemque putamus"
            },
            {
                "verse": "Coelo volare gloriam,"
            },
            {
                "verse": "Sive quod obliti verorum iam diu honores"
            },
            {
                "verse": "Falsos inepti quaerimus,"
            },
            {
                "verse": "Sive, quod est vero proprius, nobisque pudendum"
            },
            {
                "verse": "Magis, magisque pestilens,"
            },
            {
                "verse": "Divitiis quod quisque unis intentus honestas"
            },
            {
                "verse": "Arteis avarus despicit."
            },
            {
                "verse": "Nec quidquam nisi opes cumulare, atque addere partis"
            },
            {
                "verse": "Noctes, diesque cogitat,"
            },
            {
                "verse": "Quin persaepe etiam turbis fit fabula, et ultro"
            },
            {
                "verse": "Ridetur indignis modis."
            },
            {
                "verse": "Romuleos quisquis fonteis, vel quisquis Ethruscos"
            },
            {
                "verse": "Potare rivos appetit,"
            },
            {
                "verse": "Ut sine honore aliquo pariter Laurusque Latina"
            },
            {
                "verse": "Mirtus ve Thusca langueat."
            },
            {
                "verse": "Quare igitur tantis animi sudoribus urbi"
            },
            {
                "verse": "Risus, iocosque comparem?"
            },
            {
                "verse": "Praeterea te, cum nostris hortatibus olim"
            },
            {
                "verse": "Dictaque patris audiens,"
            },
            {
                "verse": "Tradideris totum discendis legibus, atque"
            },
            {
                "verse": "Sanctis Quiritum formulis."
            },
            {
                "verse": "Non decet assidue, tanquam desciveris, inque"
            },
            {
                "verse": "Diversa castra fugeris,"
            },
            {
                "verse": "Musarum celebrare choros, nec Tybridis alti,"
            },
            {
                "verse": "Sacris nec Arni vallibus."
            },
            {
                "verse": "Ergo carminibus, bone Bonsi, in tempus omissis,"
            },
            {
                "verse": "Ni forte morbus impedit,"
            },
            {
                "verse": "Undeno qui te languentem mense fatigat,"
            },
            {
                "verse": "Ad iura non iners redi."
            }
        ],
        [
            {
                "verse": "Qualis ab Eois cum sol caput extulit undis"
            },
            {
                "verse": "Fulgore splendens aureo,"
            },
            {
                "verse": "Cuncta simul late tenebris ac nocte fugata"
            },
            {
                "verse": "Clara retexit lampade,"
            },
            {
                "verse": "Talis ab Hesperio cum fulsit littore harenas"
            },
            {
                "verse": "Tagi ferentis aureas,"
            },
            {
                "verse": "Clara atavis, forma excellens, virtute decora"
            },
            {
                "verse": "Sanctis virago moribus,"
            },
            {
                "verse": "Antiquum decus Ausoniae, nuribusque Latinis"
            },
            {
                "verse": "Priscos honores reddidit."
            },
            {
                "verse": "Dum Nymphas inter Sebethides una vel ipsam"
            },
            {
                "verse": "Longe Dianam praestitit,"
            },
            {
                "verse": "Mox digno coniuncta viro tot sydera terris,"
            },
            {
                "verse": "Quot caelo inerrant lumina"
            },
            {
                "verse": "Tam dedit, et superis prope par Leonora deabus"
            },
            {
                "verse": "Humana regna despicit,"
            },
            {
                "verse": "Prole sua dudum, et propriis tot dotibus atque"
            },
            {
                "verse": "Cosmo beata coniuge,"
            },
            {
                "verse": "Ex quibus innumeri heroes per saecula leges"
            },
            {
                "verse": "Ac iura gentibus dabunt,"
            },
            {
                "verse": "Quare seu forma caperis, seu tangeris hospes"
            },
            {
                "verse": "Virtute, lauda coeteras,"
            },
            {
                "verse": "Hanc solam tacitus venerare, oculisque putato"
            },
            {
                "verse": "Debere non parum tuis."
            },
            {
                "verse": "Qui quantum potis est divinae mentis et aurae"
            },
            {
                "verse": "Mortali inesse pectori,"
            },
            {
                "verse": "Bronzini, ac Iovii praeclaro munere, foelix"
            },
            {
                "verse": "Una hac tabella videris!"
            }
        ],
        [
            {
                "verse": "Parve puer, magni spes summa ac certa parentis,"
            },
            {
                "verse": "Qui ve refers priscae nobilitatis aevum,"
            },
            {
                "verse": "Tranquillo et quondam fulgens aurora rubore"
            },
            {
                "verse": "Venturum clarum nunciat esse diem."
            },
            {
                "verse": "Sic te olim egregium ostendit, magnumque futurum"
            },
            {
                "verse": "Ingenuus quidam fulgor, et oris honos."
            },
            {
                "verse": "Tu modo quo, pater, et tanti praecepta magistri"
            },
            {
                "verse": "Inducunt, pergas nocte, dieque sequi."
            }
        ],
        [
            {
                "verse": "Quod me tam caro malorum munere donas,"
            },
            {
                "verse": "Vincenti, invicti gloria quarta patris,"
            },
            {
                "verse": "Atque ipsos victure abavos, quos Itala tellus"
            },
            {
                "verse": "Dextera habuit summos, consilioque duces,"
            },
            {
                "verse": "Non tibi debeo plus. Nam qui prius omnia debet"
            },
            {
                "verse": "Debere ulterius qua ratione potest?"
            }
        ],
        [
            {
                "verse": "Dum tu Romana, Varchi, Thuscaque Thalia"
            },
            {
                "verse": "Haec calcata tuis tesqua canis pedibus,"
            },
            {
                "verse": "Tescua Palatinis olim praelata potentum"
            },
            {
                "verse": "Aedibus a claris religione viris,"
            },
            {
                "verse": "Nec sinis in caeca magnos caligine volvi"
            },
            {
                "verse": "Heroas, lucem sed trahis in mediam"
            },
            {
                "verse": "Insignem geminae ostendis te munere linguae"
            },
            {
                "verse": "Doctrinae insignem cum pietate pari."
            },
            {
                "verse": "At quod nostra cupis gestis aequare priorum,"
            },
            {
                "verse": "Gesta patrum cupio, non minus ipse quidem"
            },
            {
                "verse": "Tempora, sed nostris obstant conatibus aegra."
            },
            {
                "verse": "In quae non nostro consilio incidimus"
            },
            {
                "verse": "Quod si me indutum laqueis laxavero forsan"
            },
            {
                "verse": "Non indigna geram quae referenda putes."
            }
        ],
        [
            {
                "verse": "Dum tecum, Francisce, alta haec fastigia coelo"
            },
            {
                "verse": "Vicinus sanctis quondam habitata viris,"
            },
            {
                "verse": "Ascendo miransque illos laudoque coloque."
            },
            {
                "verse": "Haec tibi dixisse est nisus Apollo mihi,"
            },
            {
                "verse": "Mendoti, quo nil sincerius aut mage verax"
            },
            {
                "verse": "Nec coelo quod sit gratius orbis habet,"
            },
            {
                "verse": "Quandoquidem stirps clara atavum prolixaque dona"
            },
            {
                "verse": "Fortunae ac summo proximus iste gradus,"
            },
            {
                "verse": "A studiis non te potuere adducere nostris"
            },
            {
                "verse": "Divini functum muneris officio."
            },
            {
                "verse": "Nam modo Aristotelis divi, modo scripta Platonis"
            },
            {
                "verse": "Assidua volvis nocte dieque manu,"
            },
            {
                "verse": "Macte, vir ingenio macte, et virtutibus una haec,"
            },
            {
                "verse": "Una inquam heroas ducit ad astra via."
            }
        ],
        [
            {
                "verse": "Audisset Phoebus Stupham cum forte canentem,"
            },
            {
                "verse": "An ne etiam cantu, me quoque vincit amor?"
            },
            {
                "verse": "Idem cum rursus dicentem audisset eundem,"
            },
            {
                "verse": "An ne in amore, inquit, Mercurius loquitur."
            },
            {
                "verse": "Certe aut effigiem sumpsit deus ales amoris,"
            },
            {
                "verse": "Aut animum illius, verbaque sumpsit amor."
            },
            {
                "verse": "Neutrum est, Pallas ait, verum hic mortalis, et unus"
            },
            {
                "verse": "Vixque puer, duce me, treis superos superat."
            }
        ],
        [
            {
                "verse": "Iuli, nobilium stirps alta atque alta parentum"
            },
            {
                "verse": "Gloria, cum forma tum magis ingenio"
            },
            {
                "verse": "Carmina quod Grece tot pangas totque Latine,"
            },
            {
                "verse": "Non bene adhuc ternam ratus olympiadem."
            },
            {
                "verse": "Mira quidem res est et quam vix credere quisque"
            },
            {
                "verse": "Est pote qui te non aut videt aut loquitur,"
            },
            {
                "verse": "Sed longe est mihi crede, magis mirabile cum sis"
            },
            {
                "verse": "Vix puer, esse parem consilio senibus"
            },
            {
                "verse": "Et gravibus curis magnisque incumbere rebus"
            },
            {
                "verse": "Atque animum sanctis moribus excolere."
            }
        ],
        [
            {
                "verse": "Immerito ad coelum quod me, doctissime Varchi,"
            },
            {
                "verse": "Carmine cum Thusco, tum Latio extuleris,"
            },
            {
                "verse": "Quas possum certe, sed non quas debeo grates,"
            },
            {
                "verse": "Quasque velim memori pectore solvo tibi."
            },
            {
                "verse": "Parcius ipse tamen posthac laudare memento,"
            },
            {
                "verse": "Aut alios, qui me plus meruere, cane."
            },
            {
                "verse": "Quamvis quae nimio de me prolaxus amore"
            },
            {
                "verse": "Dixisti, pro monitis sunt mihi non meritis,"
            },
            {
                "verse": "Utque tuis sim par hortatibus, ipse profecto"
            },
            {
                "verse": "Conabor, si mi faverit ipse deus."
            },
            {
                "verse": "Nulla dies certe nobis oblivia ducet,"
            },
            {
                "verse": "Meque tui, dum vivam, arguet immemorem."
            },
            {
                "verse": "Tu modo perge tuum Permessi ad flumina Iulum"
            },
            {
                "verse": "Ducere, et Aoniis, obsecro, siste iugis."
            }
        ],
        [
            {
                "verse": "Iuli Stupha, alto natus de sanguine, et alti"
            },
            {
                "verse": "Ingenii excelsa exempla dature tui,"
            },
            {
                "verse": "Immo tot hactenus, ac tam clara exempla dedisti"
            },
            {
                "verse": "Romano, Etrusco, Cecropioque sale"
            },
            {
                "verse": "Ut tibi bis septem qui vix compleveris annos"
            },
            {
                "verse": "Istius aetatis, ordinis atque loci"
            },
            {
                "verse": "Conferri nequeat, ne dum praeferier ullus."
            },
            {
                "verse": "Astrictus numeris, sive solutus eas,"
            },
            {
                "verse": "Quod te posse negas grateis mihi solvere dignas,"
            },
            {
                "verse": "Et mea pro monitis accipis, haud meritis."
            },
            {
                "verse": "Ingenue ipse quidem, ceu te decet, atque modeste,"
            },
            {
                "verse": "Ut mos est etiam vera negare facis."
            },
            {
                "verse": "Verum ego, crede mihi, forsan mendacia dixi,"
            },
            {
                "verse": "Sed non mentitus sum, bone Iule, tibi."
            }
        ],
        [
            {
                "verse": "Pro te quod steterit siquis victoria, Cosme,"
            },
            {
                "verse": "Miretur multis impare militibus,"
            },
            {
                "verse": "Non numerus sciat is, sed virtus praelia vincit"
            },
            {
                "verse": "Bellantum et cani vis animusque ducis,"
            },
            {
                "verse": "Quamquam si verum liceat mihi dicere, vicit"
            },
            {
                "verse": "Hic causae bonitas consiliumque suum."
            }
        ],
        [
            {
                "verse": "Varchi divinos inter memorande poetas,"
            },
            {
                "verse": "Cui numeris etiam libera Musa favet,"
            },
            {
                "verse": "Quid me carminibus summorum laudibus aequas,"
            },
            {
                "verse": "De te unquam bene nil, nec de alio meritum?"
            },
            {
                "verse": "At monita haec isto pro iudicio esse relata,"
            },
            {
                "verse": "Malo tibi quando nil aliud vales,"
            },
            {
                "verse": "Quem immemorem ingratumve hominem me forte videri,"
            },
            {
                "verse": "Quo a vitio penitus vita aliena mea est."
            },
            {
                "verse": "Postquam sublime ingenium tibi contigit esse,"
            },
            {
                "verse": "Dignam sume illo tu quoque materiam."
            }
        ],
        [
            {
                "verse": "Te patera numerisque licet Mendotius ornet,"
            },
            {
                "verse": "Sunt Varchi meritis dona minora tui;"
            },
            {
                "verse": "Iccirco mea Musa tuos si sculpere honores"
            },
            {
                "verse": "Digne foret, tumulo splendidiora darem."
            },
            {
                "verse": "Sculpet enim varia doctrina pectus onustum"
            },
            {
                "verse": "Esse tuum et Thuscae te iubar hystoriae."
            }
        ],
        [
            {
                "verse": "Non ne ego tam cultis laudatus versibus atque"
            },
            {
                "verse": "Tam celebris dulci decoratus laude poeta,"
            },
            {
                "verse": "Vertice sublimi feriam vaga sydera coeli."
            },
            {
                "verse": "Qualis celsa petens liquidumque per aera vectus,"
            },
            {
                "verse": "Oraque monstriferae referens, immensa Medusa"
            },
            {
                "verse": "Aligero subnixus equo natus Iove Perseus,"
            },
            {
                "verse": "Quas tibi pro meritis, Varchi dulcissime, grates"
            },
            {
                "verse": "Munere pro tanto quae carmina digna rependam,"
            },
            {
                "verse": "Ut te quam satis est possem laudare canendo."
            },
            {
                "verse": "Nunc me tangit amor Musarum et blandus Apollo,"
            },
            {
                "verse": "Irritat stimulis circum praecordia ludens"
            },
            {
                "verse": "Utque adeo ut vetitos ausim sperare recessus"
            },
            {
                "verse": "Aoniae rupis sacrumque haurire liquorem,"
            },
            {
                "verse": "Atque Aganippea penitus me immergere in unda."
            },
            {
                "verse": "Sed quid ego ignoto positurus nomina Ponto"
            },
            {
                "verse": "Icarus et cerae nimium confisus et alis?"
            },
            {
                "verse": "Quid faciam tantis ausus concurrere in actis?"
            },
            {
                "verse": "Iamque gravi infirmae subsidunt pondere vires."
            },
            {
                "verse": "Tu modo quem melior iampridem inspirat Apollo,"
            },
            {
                "verse": "Cuique altam natura dedit mentemque animumque"
            },
            {
                "verse": "Hanc precum exiguam quamvis ne sperne Camoenae."
            }
        ],
        [
            {
                "verse": "Bis duo concelebrat certamina, bis duo sacra,"
            },
            {
                "verse": "Bina hominum, simul et Graecia, bina deum;"
            },
            {
                "verse": "Haec Iovis et Phoebi, illa Palemonis Archemorique"
            },
            {
                "verse": "Praemia sunt pinus, mala, olea, atque apium."
            }
        ],
        [
            {
                "verse": "Certarunt firma iuvenili aetate palestra"
            },
            {
                "verse": "Neptuni natus, natus et ipse Iovis,"
            },
            {
                "verse": "Praemia nec talis pugnae ludicra petebant,"
            },
            {
                "verse": "Proposita alterutri vita ve, mors ve fuit."
            },
            {
                "verse": "Anteus cecidit; merito Iove natus honorem"
            },
            {
                "verse": "Hunc tulit, haud Lybicum est luctu, sed Argolicum."
            }
        ],
        [
            {
                "verse": "Non ego Messana, nec sum luctator ab Argis,"
            },
            {
                "verse": "Sparta mihi, Sparta est patria clara viris."
            },
            {
                "verse": "Arte illi, tecnisque, sed ipse ut convenit acres"
            },
            {
                "verse": "Spartanos, solis viribus exupero."
            },
            {
                "verse": "Furatur mentem vitae spes, una sed omnes"
            },
            {
                "verse": "Vitae perimit spesque, metusque, dies."
            }
        ],
        [
            {
                "verse": "Quis flammam flamma edomuit, quis lampade lucem"
            },
            {
                "verse": "Extinxit? Quis nostra suis ferus arma lacessit?"
            },
            {
                "verse": "Impetit alter amor parili cum robore amorem."
            }
        ],
        [
            {
                "verse": "Suppliciter bos ipse sacras mactandus ad aras"
            },
            {
                "verse": "Mugit, opem implorans Iuppiter alme tuam."
            },
            {
                "verse": "Insontem miserare Deum, rex magne, fuisti,"
            },
            {
                "verse": "Dum vehis Europam, taurus, et ipse quoque."
            }
        ],
        [
            {
                "verse": "Obvius esse tibi conetur, Candide, quisque"
            },
            {
                "verse": "Foelicem totum quaerit habere diem."
            },
            {
                "verse": "At quia te quisquam non viderit, ordine verso"
            },
            {
                "verse": "Infoelix totus toto erit ille die."
            }
        ],
        [
            {
                "verse": "Quo, fili, intendes in ventrem, an in ubera ferrum?"
            },
            {
                "verse": "Venter te peperit, nutriveruntque papillae."
            }
        ],
        [
            {
                "verse": "Nunc vitam, Heraclete, fleas, multo magis est nunc,"
            },
            {
                "verse": "Quam quo vivebas tempore flebilior."
            },
            {
                "verse": "Tu quoque plus solito vitam, Democrite, ride;"
            },
            {
                "verse": "Plus solito est risu dignior illa tuo."
            },
            {
                "verse": "Ipse equidem meditor quo fletu, quove cachinno,"
            },
            {
                "verse": "Et ridere satis, satque dolere queam."
            }
        ],
        [
            {
                "verse": "Vita mare est vastum, vasto nos aequore nantes"
            },
            {
                "verse": "Hinc Boreas, illinc turbidus Auster agit."
            },
            {
                "verse": "In puppi fortuna sedet, clavumque gubernat,"
            },
            {
                "verse": "Unde alios quamque saeva procella rapit."
            },
            {
                "verse": "Hos levis aura vehit, portum tamen undique eundum"
            },
            {
                "verse": "Quisque tenet, parva contumulatus humo."
            }
        ],
        [
            {
                "verse": "Ascendens Helicona altum si forte laboras,"
            },
            {
                "verse": "Ardua virtutum est, difficilisque via."
            },
            {
                "verse": "At cum sublimi consistens vertice, nectar"
            },
            {
                "verse": "Pegasidum pleno pectore dulce bibes."
            },
            {
                "verse": "Perge itaque extremi superare cacumina montis,"
            },
            {
                "verse": "Deterret nunquam fortia corda labor."
            }
        ],
        [
            {
                "verse": "Omnia sunt lusus, sunt omnia pulvis, et omnia"
            },
            {
                "verse": "Sunt nihil, humana est, nil nisi vita mori."
            },
            {
                "verse": "Ergo quid interitum frustra lugemus amici?"
            },
            {
                "verse": "Vertitur in nihilum quod fuit ante nihil."
            }
        ],
        [
            {
                "verse": "In lucem lachrymans veni, lachrymansque recedo,"
            },
            {
                "verse": "Et vixi in gemitu semper, et in lachrymis."
            },
            {
                "verse": "O genus humanum lachrymabile prorsus, et aegrum!"
            },
            {
                "verse": "De terra nati, quid nisi terra sumus?"
            }
        ],
        [
            {
                "verse": "Vin magnum quiddam cito discere? Disce tacere,"
            },
            {
                "verse": "Hoc te Pytagoras ipse monere potest,"
            },
            {
                "verse": "Qui fandi praeclarus in arte, tacere docebat,"
            },
            {
                "verse": "In vita tanquam nil foret utilius."
            }
        ],
        [
            {
                "verse": "Divitibus brevis est, quamvis longissima vita;"
            },
            {
                "verse": "Pauperibus nox est longa vel una nimis;"
            },
            {
                "verse": "Foelices qui sunt, brevis his vel longior aetas,"
            },
            {
                "verse": "At miseris una est nox diuturna nimis!"
            }
        ],
        [
            {
                "verse": "Haec Musis Cytherea, loco mihi cedite, natus"
            },
            {
                "verse": "In vos ardenti ne ruat igne meus."
            },
            {
                "verse": "At Musae haec Veneri, Marti cane talia, Marti"
            },
            {
                "verse": "Ista refer, Musas non petit ille puer."
            }
        ],
        [
            {
                "verse": "Ne sepeli indignum, canibus sit praeda, parentes"
            },
            {
                "verse": "Qui perimunt, tellus respuit omniparens."
            }
        ],
        [
            {
                "verse": "Praestat vel miserae sortis tolerare labores,"
            },
            {
                "verse": "Quam procerum fastus imperiumque pati."
            },
            {
                "verse": "Nolo ego disfieri, non hoc precor, optime, sana"
            },
            {
                "verse": "Liberaque exiguo sit mihi vita, Lare."
            },
            {
                "verse": "Quid melius, quam qui contentus vivere parvo,"
            },
            {
                "verse": "Divitias tutus despicit atque famem?"
            }
        ],
        [
            {
                "verse": "Quoquo te vertis, quaecumque ubicumque per orbem"
            },
            {
                "verse": "Aspicis, indigno plena labore vides;"
            },
            {
                "verse": "Quare, vera mihi si fas est dicere, praestat"
            },
            {
                "verse": "Non nasci, aut natum quam subito occidere."
            }
        ],
        [
            {
                "verse": "Fer placido quodcumque premit te corde, volentem"
            },
            {
                "verse": "Ducunt; nolentem fata inimica trahunt."
            }
        ],
        [
            {
                "verse": "Quid frustra hic Veneris templo sub culmine pendes"
            },
            {
                "verse": "A pastorali fistula rapta labro?"
            },
            {
                "verse": "Non iuga, non montes hic sunt, verum omnia amores,"
            },
            {
                "verse": "Omnia sunt lusus, delitiae atque ioci"
            },
            {
                "verse": "Sylvestris, sed Musa sacros habitare recessus"
            },
            {
                "verse": "Castaque concentu rura beare solet."
            }
        ],
        [
            {
                "verse": "Invita ipsa quidem, sed me dementia cogit"
            },
            {
                "verse": "Pastoris, proprio nutrio lacte lupum."
            },
            {
                "verse": "A me sublatus qui mox fera saeviet in me"
            },
            {
                "verse": "Mutare ingenium gratia nulla potest."
            }
        ],
        [
            {
                "verse": "O ventris dira ingluvies, quam propter amatae"
            },
            {
                "verse": "Ius libertatis, iuri postponit edax vir."
            }
        ],
        [
            {
                "verse": "Novi ego libertas quam sit dulcissima parvo"
            },
            {
                "verse": "Vivere, dilectus inter Amadriadas;"
            },
            {
                "verse": "Quare nec procerum mensis conviva recumbam,"
            },
            {
                "verse": "Nec dites fastus, delitiasque feram."
            },
            {
                "verse": "Divitias sine mente odi, quas solus adulter,"
            },
            {
                "verse": "Solus adulator, scurra, cocusque vorant."
            }
        ],
        [
            {
                "verse": "Treicios aliquis laudet quod pectore tristi"
            },
            {
                "verse": "Natorum excipiunt laeta puerperia."
            },
            {
                "verse": "Foelices contra dicunt, faciuntque beatos"
            },
            {
                "verse": "Ante suum siquem fata tulere diem."
            },
            {
                "verse": "Illi alia ex aliis vivendo in damna feruntur,"
            },
            {
                "verse": "Perpetua his ipso funere parta quies."
            }
        ],
        [
            {
                "verse": "Ne mihi, ne vitio vertas, si semper acerba"
            },
            {
                "verse": "Poma fero, incultis undique onusta piris,"
            },
            {
                "verse": "Quot quot enim ramis mitescunt subtrahit alter,"
            },
            {
                "verse": "Quae immatura manent, haec sibi mater habet."
            }
        ],
        [
            {
                "verse": "Pyrenes iuga caelsa, atque altis vallibus Alpes"
            },
            {
                "verse": "Qua Rheni fluxus non procul aspicitis,"
            },
            {
                "verse": "Testes quos dederit Germanicus ipse coruscans"
            },
            {
                "verse": "Fulgores, Celtis horrida bella tonans,"
            },
            {
                "verse": "Procubuere illi, sonitumque dedere cadentes."
            },
            {
                "verse": "Tunc Mars, his inquam, bis debeo, ait, manibus."
            }
        ],
        [
            {
                "verse": "Aequora qui plantis, summas qui classibus Alpeis"
            },
            {
                "verse": "Tranabat, terrae nauta, pedes pelagi,"
            },
            {
                "verse": "Parva manus Spartae venientem excepit, et armis"
            },
            {
                "verse": "Fudit, vos montes, nos pudeat maria."
            }
        ],
        [
            {
                "verse": "In tota rerum natura tetrius est nil,"
            },
            {
                "verse": "Quam qui sinceram fingit amicitiam,"
            },
            {
                "verse": "Quos non vitamus tamquam hostes, verum ut amicos"
            },
            {
                "verse": "Diligimus, nobis plurima damna ferunt."
            }
        ],
        [
            {
                "verse": "Dum Venus amissum late vocat anxia natum,"
            },
            {
                "verse": "Errantem in triviis: siqui vidistis amorem,"
            },
            {
                "verse": "A me fugit, ait, meus est, mihi reddite! quisquis"
            },
            {
                "verse": "Monstrarit, precium Veneris feret oscula, sed si"
            },
            {
                "verse": "Captivum nobis adduxerit, oscula non iam"
            },
            {
                "verse": "Sola, sed ulterius maius quiddam hospes habebit."
            },
            {
                "verse": "Nosse meum facile est, illum sed quo magis noscas"
            },
            {
                "verse": "Plura tibi, nec non certissima signa dabuntur."
            },
            {
                "verse": "Non niveus puero candensque, sed igneus atque"
            },
            {
                "verse": "Sanguineus color est; acri stant lumina flamma,"
            },
            {
                "verse": "Dulcia verba illi, sed fallacissima mens est."
            },
            {
                "verse": "Longe aliud loquitur, quam sentit, quandoquidem vox"
            },
            {
                "verse": "Mellea mendaces condit sub pectore sensus,"
            },
            {
                "verse": "Irarum sed cum ferventibus aestuat undis,"
            },
            {
                "verse": "Fluctuat indomitos servans in corde furores,"
            },
            {
                "verse": "Subdolus est, falsusque puer; si ludit, amara"
            },
            {
                "verse": "Ludit, pulchricomi tortique in vertice crines,"
            },
            {
                "verse": "Sed pudor in facie nullus, reverentia nulla est,"
            },
            {
                "verse": "Et quamquam exiguasque manus, molleisque lacertos"
            },
            {
                "verse": "Parvulus ille habeat, certos tamen ac procul ictus"
            },
            {
                "verse": "Dirigit, atque Orci figit sub Tartara regem."
            },
            {
                "verse": "Corpora nuda quidem, tectam gerit undique mentem,"
            },
            {
                "verse": "Praeterea nunc ille mares, nunc ille puellas"
            },
            {
                "verse": "More avium liquidum cito tractans aera pennis"
            },
            {
                "verse": "Advolat, inque imis sedem locat ossibus. Arcum"
            },
            {
                "verse": "Valde habet exiguum, sed quem nec cernere laxum,"
            },
            {
                "verse": "Nec vacuum possis, et qui super aethera fertur."
            },
            {
                "verse": "Suspensa ex humeris dependet parva pharetra,"
            },
            {
                "verse": "Extra auro, sed felle intus, calamisque referta"
            },
            {
                "verse": "Pennigeris, quibus ille malus vel me quoque matrem"
            },
            {
                "verse": "Saepe ferit. Tandem saeva omnia, dura apud illum"
            },
            {
                "verse": "Omnia sunt, illudque magis, quod tam face parva"
            },
            {
                "verse": "Ipsum met solem flammis incendit, et urit."
            },
            {
                "verse": "Hunc si deprendes, arcte vincire memento,"
            },
            {
                "verse": "Nec puerum miserans constrictum ducito; quod si"
            },
            {
                "verse": "Lugentem aspicias, tunc decipiare caveto."
            },
            {
                "verse": "At si quando tibi laetanti arriserit ore,"
            },
            {
                "verse": "Tunc magis atque magis fallentem impelle, trahasque;"
            },
            {
                "verse": "Figere sine volet crepitantibus oscula labris,"
            },
            {
                "verse": "Effuge, vipereum spirant colubri venenum"
            },
            {
                "verse": "Quin sua se donare tibi si dixerit omnia"
            },
            {
                "verse": "Arma libens, arcum, pharetram, celeresque sagittas,"
            },
            {
                "verse": "Neu capias, neu tange miseri; sunt omnia flamma,"
            },
            {
                "verse": "Omnia sunt ignis, sunt omnia pestifer ardor;"
            },
            {
                "verse": "Quoscumque illa vident, quidquid tetigere perurunt."
            }
        ],
        [
            {
                "verse": "Iuli Stupha, atavis insignibus edite, et amplis"
            },
            {
                "verse": "Praedite divini dotibus ingenii,"
            },
            {
                "verse": "Usque adeo tibi me percepit cum tua rara"
            },
            {
                "verse": "Virtus, tum vultus gratia, et eloquium!"
            },
            {
                "verse": "Ut nisi diversa studiorum mole gravarer"
            },
            {
                "verse": "Assidue, et curis tristibus opprimerer,"
            },
            {
                "verse": "Solum te Latia solum nostra te Thalia"
            },
            {
                "verse": "Nunc prosa loquerer, nunc numeris canerem"
            },
            {
                "verse": "Quin etiam Argolicis te compellare Camoenis"
            },
            {
                "verse": "Auderem, tibi sunt si magis illae animo,"
            },
            {
                "verse": "Quamquam Seu Grece, seu Thusce, sive Latine"
            },
            {
                "verse": "Exiguum quiddam est, quod scio, vel nihilum,"
            },
            {
                "verse": "Sed nec voce mea, ne laudatoribus istis"
            },
            {
                "verse": "Musarum, et Phoebi tam tibi diti opus est."
            },
            {
                "verse": "Cur te ergo haec, dices, ad me? Cur? Ni quod egeni"
            },
            {
                "verse": "Munera saepe solent mittere divitibus?"
            }
        ],
        [
            {
                "verse": "Iuli, stirps veterum recens parentum,"
            },
            {
                "verse": "Atque amor pariter novem sororum,"
            },
            {
                "verse": "Idem delitium, decusque, corque"
            },
            {
                "verse": "Phoebi, Mercuriique, Palladisque,"
            },
            {
                "verse": "Non dum ter bene quinque natus annos."
            },
            {
                "verse": "Dic, quaeso, mihi quam male ac moleste"
            },
            {
                "verse": "Tractat te tua non venusta, verum"
            },
            {
                "verse": "Insulsa, atque adeo impudens gravedo!"
            },
            {
                "verse": "Vah, quam saeviter, improbe, immodeste,"
            },
            {
                "verse": "Inique, insipide, impie, indecore"
            },
            {
                "verse": "Egit, cum tibi nil minus putanti,"
            },
            {
                "verse": "Timentive minus, minus merenti,"
            },
            {
                "verse": "Dum domum revenis, statim repente"
            },
            {
                "verse": "Fecit turgidulas genas, et ipsa"
            },
            {
                "verse": "Quae prius fuerant labella, et ostri"
            },
            {
                "verse": "Et rosae et minii rubore plena,"
            },
            {
                "verse": "Nive, marmore et albiora lacte!"
            },
            {
                "verse": "Vah, quam turpiter egit, et proterve"
            },
            {
                "verse": "His ergo genialibus diebus"
            },
            {
                "verse": "Queis nil laetius est, magisve festum,"
            },
            {
                "verse": "Omnes cum reliqui licentiore"
            },
            {
                "verse": "Vita cum salibus, iocis, cachinnis,"
            },
            {
                "verse": "Mille et lusibus affatim fruuntur!"
            },
            {
                "verse": "Ipse tu tenebris iacens, domique"
            },
            {
                "verse": "Iamque carcere laxiore clausus"
            },
            {
                "verse": "Latens, o bone publico, carebis!"
            },
            {
                "verse": "Nec fictas poteris videre larvas,"
            },
            {
                "verse": "Nec convivia adire, nec choreis,"
            },
            {
                "verse": "Et concentibus interesse! Queis tu,"
            },
            {
                "verse": "Omnium puer elegantiarum"
            },
            {
                "verse": "Disertus, puer omnium leporum"
            },
            {
                "verse": "Sciens, ut cythare soles praeesse."
            },
            {
                "verse": "At tibi male sit, mala, atque iniqua,"
            },
            {
                "verse": "Immo pexima, et omnium, omniumque"
            },
            {
                "verse": "Iniquissima pestilens gravedo,"
            },
            {
                "verse": "Quae tantum facinus facis, nec ultro"
            },
            {
                "verse": "Te pudet puero nocere, forma"
            },
            {
                "verse": "Venusta et bonitate singulari."
            },
            {
                "verse": "Nec non ingenio, eloquentiaque"
            },
            {
                "verse": "Praestanti, et tibi, Phoebe, comparando."
            },
            {
                "verse": "Sed bene est, bone Iule, de salute"
            },
            {
                "verse": "Nil est, quod vereare, nil quod unus"
            },
            {
                "verse": "Par pene Hippocrati suo et Galeno"
            },
            {
                "verse": "Iampridem tuus optimus medentum,"
            },
            {
                "verse": "Qui luce est mihi cariorque vita,"
            },
            {
                "verse": "Franciscus tibi sedulus medetur"
            },
            {
                "verse": "Qui te quam minimo dolore sanum"
            },
            {
                "verse": "Brevi restituens, et integellum"
            },
            {
                "verse": "Praestans, non modo nos tuos, sed omnes"
            },
            {
                "verse": "Moerore, atque metu gravi levabit."
            }
        ],
        [
            {
                "verse": "Iule, cui formam Venus ipsa, cantum"
            },
            {
                "verse": "Phoebus, at blandae Charites decorem,"
            },
            {
                "verse": "Filius Maiae eloquium, dedit cor"
            },
            {
                "verse": "Casta Minerva,"
            },
            {
                "verse": "Hinc tribus nondum bene adhuc peractis"
            },
            {
                "verse": "Quinquies annos, veniente primo"
            },
            {
                "verse": "Vere, maturus sapis et senili"
            },
            {
                "verse": "Mente animoque."
            },
            {
                "verse": "Uteris prudens, pariterque comis,"
            },
            {
                "verse": "Rebus admiscens gravibus leporem,"
            },
            {
                "verse": "Dulcibus verbis gravitatem, et unus"
            },
            {
                "verse": "Omnia praestas."
            },
            {
                "verse": "Saepe quae mecum reputans, diuque"
            },
            {
                "verse": "Mente perpendens, animoque volvens,"
            },
            {
                "verse": "Tanta miratus bona, tot secutus"
            },
            {
                "verse": "Maxima dona,"
            },
            {
                "verse": "Te volens coepi, bone Stupha, amare,"
            },
            {
                "verse": "Ut suos natos adamant parentes."
            },
            {
                "verse": "Tu pari ut patrem, redames me amore"
            },
            {
                "verse": "Quod facis, oro."
            }
        ],
        [
            {
                "verse": "Iuli, non modo spesque, amorque cari"
            },
            {
                "verse": "Patris, verum etiam diebus hisce"
            },
            {
                "verse": "Exemplum, ac specimen prioris aevi,"
            },
            {
                "verse": "Ipse de Vidio meo sodali,"
            },
            {
                "verse": "Praeceptore tuo, bono ac diserto."
            },
            {
                "verse": "Qui te vel mage diligit parentem,"
            },
            {
                "verse": "Heri vespere cum deambularem"
            },
            {
                "verse": "Urbis per fora, compita ac plateas"
            },
            {
                "verse": "De rebus variis simul loquendo,"
            },
            {
                "verse": "Secum, et cum Vidio altero, eleganti"
            },
            {
                "verse": "Lingua et pectore candido, meoque"
            },
            {
                "verse": "Lippio, veterum aemulo virorum,"
            },
            {
                "verse": "Atque ipsis mihi cariore ocellis,"
            },
            {
                "verse": "Aut si carius his potest quid esse,"
            },
            {
                "verse": "Te sic ingenio valere, sic te"
            },
            {
                "verse": "Iam condiscipulis praeire cunctis"
            },
            {
                "verse": "Audivi, atque ita literas vorare,"
            },
            {
                "verse": "Ut quod te doceat, nihil relinquas,"
            },
            {
                "verse": "Ipsum sed superes fere magistrum"
            },
            {
                "verse": "Doctrina ac simul elocutione,"
            },
            {
                "verse": "Annis non bene quindecim peractis"
            },
            {
                "verse": "Quae, quamvis mihi cognita, atque pridem"
            },
            {
                "verse": "Essent perspecta, tamen libet fateri."
            },
            {
                "verse": "Verum, longe animo fuere nostro"
            },
            {
                "verse": "Hybleo quoque melle dulciora."
            },
            {
                "verse": "Tantum te quasi filium supra omnes"
            },
            {
                "verse": "Videre, ac pueris bonis praeesse,"
            },
            {
                "verse": "Sanctis moribus, artibusque claris,"
            },
            {
                "verse": "Iampridem cupioque, praestolorque,"
            },
            {
                "verse": "Immo iam videoque, gaudeoque."
            }
        ],
        [
            {
                "verse": "Aurea mala decem mitto tibi, Iule, valenti,"
            },
            {
                "verse": "Pauca quidem, aegroto sed tibi multa satis."
            },
            {
                "verse": "Medorum e sylvis haec quondam advecta fuere"
            },
            {
                "verse": "Italiam, quae nunc ruribus alta virent."
            },
            {
                "verse": "Sic pereunt, sic nascuntur, veniuntque abeuntque"
            },
            {
                "verse": "Terrena, at virtus semper, et una manet."
            }
        ],
        [
            {
                "verse": "Quinque vides uno coniunctos flore palumbes,"
            },
            {
                "verse": "Puniceo quos nunc mitto colore tibi."
            },
            {
                "verse": "Scilicet ut magnam tam parvo in munere vimque"
            },
            {
                "verse": "Naturae, atque artem, tum decus inspicias."
            },
            {
                "verse": "Incipe, magne puer, rerum perquirere causas,"
            },
            {
                "verse": "Et sophiam totis viribus aggredere."
            },
            {
                "verse": "Haec utrumque decent; solus tu munere tali"
            },
            {
                "verse": "Dignus es, haec possum sola tibi ipse dare."
            }
        ],
        [
            {
                "verse": "Quem forma, ac specie, variisque coloribus Irim"
            },
            {
                "verse": "Mittimus aethereum terra imitata dedit."
            },
            {
                "verse": "Incipe naturae miracula, tu quoque monstrum"
            },
            {
                "verse": "Naturae a teneris concipere unguiculis,"
            },
            {
                "verse": "Ac sophiae iam nunc totum te dede magistris,"
            },
            {
                "verse": "Sola haec ingenio est digna, animoque tuo."
            },
            {
                "verse": "Caetera verborum, carissime et optime Iuli,"
            },
            {
                "verse": "Nec rerum causas, divitiasque docent."
            }
        ],
        [
            {
                "verse": "Examen quis credat apum, Iuli optime, in ipsis"
            },
            {
                "verse": "Naturam rerum floribus exprimere?"
            },
            {
                "verse": "Et tamen in caule hoc consistens ordine certo"
            },
            {
                "verse": "Plurima, uti cernis, pene susurrat apis."
            },
            {
                "verse": "Disce, puer, teneris naturae arcana sub annis;"
            },
            {
                "verse": "Hac ratione potest vel puer esse senex."
            }
        ],
        [
            {
                "verse": "Qui tibi perniciem non iure inferre parabant,"
            },
            {
                "verse": "De propria ex ipsi iure salute timent,"
            },
            {
                "verse": "Sic agito, bone dux, sic prudentissime nobis"
            },
            {
                "verse": "Consule, sic Urbi da decora alta tuae."
            },
            {
                "verse": "Qui sua non potuere armis nec legibus olim"
            },
            {
                "verse": "Tutari, hi quo nunc pacto aliena tegent?"
            }
        ],
        [
            {
                "verse": "Quid, tu, Seroni, Thuscas impune puellas"
            },
            {
                "verse": "Spectabis, nec te noster aduret amor?"
            },
            {
                "verse": "An tu ferre aliquam tam culto carmine ad astra"
            },
            {
                "verse": "Fosse putas, et non illius igne capi?"
            },
            {
                "verse": "Num tu, credo, soles tam claras visere formas,"
            },
            {
                "verse": "Tamque bonos versus de nihilo facere?"
            },
            {
                "verse": "Iam praedico, tuum perdes, Sebete, poetam,"
            },
            {
                "verse": "Noster erit posthac, qui tuus ante fuit."
            }
        ],
        [
            {
                "verse": "Aspice naturae quam sit vis magna, leonum"
            },
            {
                "verse": "Herbarum in summis caulibus ora patent;"
            },
            {
                "verse": "Ne timeas, Iuli pulcherrime et optime, non sunt"
            },
            {
                "verse": "Ora haec formosis, nec metuenda bonis."
            }
        ],
        [
            {
                "verse": "Extremos dum tu, Sanci, visure Britannos"
            },
            {
                "verse": "Adproperas, nec te saeva moratur hyems,"
            },
            {
                "verse": "Quandoquidem magni ad regem mandata parentis,"
            },
            {
                "verse": "Magna ferens usquam non potes esse diu."
            },
            {
                "verse": "Tutum iter et foelix tibi nos reditumque precamur"
            },
            {
                "verse": "Percelerem, et longae taedia nulla viae,"
            },
            {
                "verse": "E nostro certe laberis pectore numquam,"
            },
            {
                "verse": "Sic, o sic nostri sit meminisse tibi."
            }
        ],
        [
            {
                "verse": "Quem tu tantopere, ac toties, Iuli optime, et ore"
            },
            {
                "verse": "Laudare, et scriptis ad coelum ferre solebas,"
            },
            {
                "verse": "Ursinae gentis Paulum columenque, decusque,"
            },
            {
                "verse": "Ut qui nec Phoebo Martem praeponere vellet,"
            },
            {
                "verse": "Nec Marti Phoebum, sed utrumque utroque labore"
            },
            {
                "verse": "Et parili studio sequeretur pectore toto."
            },
            {
                "verse": "Ut primum tristis languenti e corpore morbi"
            },
            {
                "verse": "Relliquias omneis, vobis iam rure potitis,"
            },
            {
                "verse": "Et volucres visco, pisces fallentibus esca,"
            },
            {
                "verse": "Aut lepores cursu, ferro sectantibus apros,"
            },
            {
                "verse": "Abieci, et solitas vires, animumque priorem"
            },
            {
                "verse": "Divorum auxilio, Phoeboque favente recepi."
            },
            {
                "verse": "Conveni, ut iuvenem virtute atque indole avita"
            },
            {
                "verse": "Praestantem, insignemque animis, ac robore tandem"
            },
            {
                "verse": "Spectarem, et verbis colerem, quem corde colebam"
            },
            {
                "verse": "Hic tu qui visus mihi sit, quibusque requiris."
            },
            {
                "verse": "Accipe quae vero depromam pectore, numquam"
            },
            {
                "verse": "Gratius aut illo quidquam iocundius usquam"
            },
            {
                "verse": "Aspexi, et de quo maioraque, pluraque mente"
            },
            {
                "verse": "Conciperem, sic fata illum, sic numina servent"
            },
            {
                "verse": "Incolumen, per quem fraterno semper amore"
            },
            {
                "verse": "Arnus eat Tyberi, Tyberis coniunctior Arno,"
            },
            {
                "verse": "Ex quo etiam pulchra nascetur origine proles,"
            },
            {
                "verse": "Nec claris atavis, nec utroque indigna parente"
            },
            {
                "verse": "Quae Thuscas arces, Romanas quae beet urbeis."
            },
            {
                "verse": "Hunc tu igitur, bone Iuli, et amare, et tollere ad astra"
            },
            {
                "verse": "Carminibus pergas, dignum si iudico quicquam"
            },
            {
                "verse": "Versu et amore tuo, primis qui canus ab annis"
            },
            {
                "verse": "Ingenio longe aetatem virtute senili"
            },
            {
                "verse": "Praevertis paribus maior, maioribus aequus."
            }
        ],
        [
            {
                "verse": "Illa tua, illa vetus victricis gloria dextrae,"
            },
            {
                "verse": "Quae tibi iam terras oceanumque dedit,"
            },
            {
                "verse": "Illa tua, illa vetus facundae gloria linguae,"
            },
            {
                "verse": "Quae te olim ad coelum, Martia Roma, tulit,"
            },
            {
                "verse": "En redeunt, laetare, tuus iam solus utramque"
            },
            {
                "verse": "Ursinae gentis gloria, Paulus habet."
            },
            {
                "verse": "Foelix qui tantum generum, tibi tale parasti,"
            },
            {
                "verse": "Maxime et optime dux, praesidium atque decus."
            },
            {
                "verse": "Hoc studia, hoc uno mores, hoc arma vigebunt,"
            },
            {
                "verse": "Lo Hoc vere fratres Tybris et Arnus erunt."
            }
        ],
        [
            {
                "verse": "Urimur ut frustra siren cratere, marino,"
            },
            {
                "verse": "Sebetusve sacro diluat amne pater;"
            },
            {
                "verse": "Fluminis et Nimphae tamen et dulcissima siren"
            },
            {
                "verse": "Me revocant, miris alliciuntque modis;"
            },
            {
                "verse": "An non, particula divinae possumus aurae"
            },
            {
                "verse": "Plura simul longe pervolitare loca?"
            },
            {
                "verse": "Possumus, at Thuscae non urimur igne puellae,"
            },
            {
                "verse": "Tu mihi, tu, Varchi maxime, Thuscus amor."
            }
        ],
        [
            {
                "verse": "Dulcis deseruisse quod videtur,"
            },
            {
                "verse": "Gaudere Aoniam Camoena rupem"
            },
            {
                "verse": "Labentem placide et redisse ad Arnum."
            },
            {
                "verse": "Tuis auspiciis, beate Varchi,"
            },
            {
                "verse": "Grates ipsi agimus bono poetae,"
            },
            {
                "verse": "Ingentes tibi, dum tuis capillis"
            },
            {
                "verse": "Nectunt Pierides novem coronam,"
            },
            {
                "verse": "Quae tondent violas nova recentes"
            },
            {
                "verse": "Ripas, qua virides coercet amnis,"
            },
            {
                "verse": "Fovens nunc gremio novem sorores."
            }
        ],
        [
            {
                "verse": "Quod me tam lepidis, venuste, tanquam"
            },
            {
                "verse": "Doctis hendecasillabis, et ipsis"
            },
            {
                "verse": "Plenis undique gratiis celebres,"
            },
            {
                "verse": "Id sane magis est benignitatis"
            },
            {
                "verse": "Tuae, quam meriti mei. Quid? Immo"
            },
            {
                "verse": "Nil prorsus mihi debeo, sed omne"
            },
            {
                "verse": "Acceptum tibi sedulus referre"
            },
            {
                "verse": "Utcumque est, utinam rudi novellae"
            },
            {
                "verse": "Arni tam mihi debeant Camoenae,"
            },
            {
                "verse": "Quam culto tibi Tybridis vetustae!"
            }
        ],
        [
            {
                "verse": "Quis te ultra placitum laudet, quis, magne poeta"
            },
            {
                "verse": "Varchi, non amet et captus amore legat?"
            },
            {
                "verse": "Carmina mellifluis seu proxima Thusca Petrarchae,"
            },
            {
                "verse": "Vergilii numeris sive Latina facis!"
            },
            {
                "verse": "His quia digna canis, iam ornatus baccare crines"
            },
            {
                "verse": "Altus de laevi marmore stabis humo."
            }
        ],
        [
            {
                "verse": "Iudex candide carminum meorum,"
            },
            {
                "verse": "Varchi maxime et optime, o poeta,"
            },
            {
                "verse": "Tantum crescit amor tui medullis"
            },
            {
                "verse": "Intimis mihi singulas in horas,"
            },
            {
                "verse": "Quantum fama tui polo propinqui"
            },
            {
                "verse": "Collis vitiferi, unde nomen ortum"
            },
            {
                "verse": "Et genus tibi. Namque plus Apollo"
            },
            {
                "verse": "Se non Aonidum iugis sororum"
            },
            {
                "verse": "Iactat te quoque, gloriatve uno,"
            },
            {
                "verse": "Si perfecta canam ac videbor olim"
            },
            {
                "verse": "Digna dicere, te valere, nomen"
            },
            {
                "verse": "Post sublime tuum feram sub astra."
            }
        ],
        [
            {
                "verse": "Me quoque nonnulli laudant dicuntque poetam,"
            },
            {
                "verse": "Illis sed non sum credulus ipse tamen."
            },
            {
                "verse": "Nam neque adhuc dignus videor, vel dicere laudes"
            },
            {
                "verse": "Seu, Maro docte, tuas, sive, Petrarca, tuas,"
            },
            {
                "verse": "Ethrusco sed tu, Laurenti, digna poeta,"
            },
            {
                "verse": "Digna etiam Andino carmina Vate canis."
            }
        ],
        [
            {
                "verse": "Quantum mi tribuant tuae Camoenae"
            },
            {
                "verse": "Quamve non merito, videbis ipse,"
            },
            {
                "verse": "Cuius res agitur, pudens, Vidrosci,"
            },
            {
                "verse": "Certe ego et numeris tuis, et ipsi,"
            },
            {
                "verse": "Non parum tibi debeo beatus."
            },
            {
                "verse": "Tuque non quia me licet minorem."
            },
            {
                "verse": "Dignatus prior es, neque hoc monentem"
            },
            {
                "verse": "Ad coelum lepido vocare versu."
            },
            {
                "verse": "Sed quod nil mihi gratius, magisve"
            },
            {
                "verse": "Iocundum solet evenire, quam cum"
            },
            {
                "verse": "Carum me video bonis, et iisdem"
            },
            {
                "verse": "Doctis ac sapientibus poetis."
            }
        ],
        [
            {
                "verse": "Quem Venus exercet miserum dum detinet Arnus,"
            },
            {
                "verse": "Quem Dictynna agitat dum Insius amari habet,"
            },
            {
                "verse": "Hanc tibi donat apri partem venator Agirta,"
            },
            {
                "verse": "Pastorum Damon delitiae atque decus."
            },
            {
                "verse": "Trux aper innumeris canibus certavit eorum, et"
            },
            {
                "verse": "Dente ferax multo sanguine tinxit humum,"
            },
            {
                "verse": "Quod si mens inerat qua praescius esset in escam"
            },
            {
                "verse": "Se tibi venturum, sponte obiturus erat."
            }
        ],
        [
            {
                "verse": "Quem mihi dat cruris setosi et tergoris aprum"
            },
            {
                "verse": "Pastorum et Thusci ruris Agyrta decus,"
            },
            {
                "verse": "Non illum Veneris cultu, curave teneri"
            },
            {
                "verse": "Imbellem, et sylvis ocia pigra sequi,"
            },
            {
                "verse": "Sed magis incinctae studia excercere Dianae"
            },
            {
                "verse": "Horrentem ferro per nemora alta docet."
            },
            {
                "verse": "Nil igitur mirum, nil sane, si Venus illi"
            },
            {
                "verse": "Nulla favet, quem sic casta Diana fovet."
            }
        ],
        [
            {
                "verse": "Quod tam casta facis, tam docta et carmina, sane"
            },
            {
                "verse": "Nil mirum est, dum te rura, paterna tenent"
            },
            {
                "verse": "Quandoquidem, ut fama est, non solum casta Diana,"
            },
            {
                "verse": "Verum etiam sylvas docta Minerva colit."
            },
            {
                "verse": "Perge igitur, bone Iuli, et divam utramque secutus"
            },
            {
                "verse": "Excole praeclaris moribus ingenium."
            }
        ],
        [
            {
                "verse": "Accepi, legique libens, iterumque relegi,"
            },
            {
                "verse": "Ac rursus, et rursus legam"
            },
            {
                "verse": "Quae mihi misisti pulcherrima carmina; queis me,"
            },
            {
                "verse": "Prudenter ac vere mones"
            },
            {
                "verse": "Ad studia ut legum redeam, musasque relinquam"
            },
            {
                "verse": "Nostris diebus futiles,"
            },
            {
                "verse": "Quod facere est animus quamprimum corpora languor"
            },
            {
                "verse": "Et pallor ora liquerit,"
            },
            {
                "verse": "Undenis qui me iam mensibus occupat atque"
            },
            {
                "verse": "Vacare seriis vetat."
            },
            {
                "verse": "Interea quid agam potius, doctissime Varchi,"
            },
            {
                "verse": "Minusque culpae obnoxium,"
            },
            {
                "verse": "Non ipse interdum historiam causasque latenteis"
            },
            {
                "verse": "Mutare versibus soles?"
            },
            {
                "verse": "Scis quam multa mihi, quam magna pericla minentur,"
            },
            {
                "verse": "Ni cuncta prudens cavero,"
            },
            {
                "verse": "Qui me migrantis toties de faucibus Orci"
            },
            {
                "verse": "Traxere vitae ad lumina,"
            },
            {
                "verse": "Tuque adeo in primis grata quem mente paterno"
            },
            {
                "verse": "Honore iam diu colo,"
            },
            {
                "verse": "Nec tantum efficio quantum vel tute mireris"
            },
            {
                "verse": "Vel ipse certe debeo."
            },
            {
                "verse": "Sed ne forte puter rebus quod vix datur ipsis,"
            },
            {
                "verse": "Quod velle versibus solvere"
            },
            {
                "verse": "Nil addam ulterius, nisi quod tua dicta tenebo"
            },
            {
                "verse": "Infixa semper pectore."
            }
        ],
        [
            {
                "verse": "Gentis Ursinae caput, atque princeps,"
            },
            {
                "verse": "Paule, Romani columen, salusque"
            },
            {
                "verse": "Hominis, Martis pariterque Phoebi"
            },
            {
                "verse": "Spesque decusque,"
            },
            {
                "verse": "Ut solet cum se veniente sole"
            },
            {
                "verse": "Tollit, excelso rutilans Eoo"
            },
            {
                "verse": "Lucifer noctis tenebras fugare"
            },
            {
                "verse": "Lumine claro."
            },
            {
                "verse": "Candidus sic tu nebulas, et atri"
            },
            {
                "verse": "Saeculi densas miseratus umbras,"
            },
            {
                "verse": "Pacis et belli tenebras amica"
            },
            {
                "verse": "Luce fugabis"
            },
            {
                "verse": "Illa, te, Paule, incolumi redibit"
            },
            {
                "verse": "Gloria excellens veterum parentum,"
            },
            {
                "verse": "Te duce antiquas iterum videbunt"
            },
            {
                "verse": "Tempora laurus."
            },
            {
                "verse": "Vive, magnorum soboles deorum,"
            },
            {
                "verse": "Vive, maiores geniture divos,"
            },
            {
                "verse": "Optimo foelix socero, optimaque"
            },
            {
                "verse": "Coniuge foelix."
            }
        ],
        [
            {
                "verse": "Ab urbe dum tu, Iuli candide, procul,"
            },
            {
                "verse": "Proculque nobis rura non grata incolis;"
            },
            {
                "verse": "Ipse hic ad Arni vix compos mentis fui,"
            },
            {
                "verse": "Inestimabili dolore praeditus,"
            },
            {
                "verse": "Quod ille, summum gentis Ursinae decus,"
            },
            {
                "verse": "Ducisque nostri maximi optimus gener,"
            },
            {
                "verse": "Paulus, iaceret languidus gravedine."
            },
            {
                "verse": "Quam tristis imber, Africusve pessimus"
            },
            {
                "verse": "Male excitarat pestilenti flamine,"
            },
            {
                "verse": "Aequalis illi, quae te quoque hoc tempore"
            },
            {
                "verse": "Tentavit anno iam peracto, et crocea"
            },
            {
                "verse": "Labella tinxit albicante marmore."
            },
            {
                "verse": "Sed tu cadenti dudum parce fletui,"
            },
            {
                "verse": "Terga et madenteis lactea manu genas;"
            },
            {
                "verse": "Valet, valet Paulus, quicquam nec amplius"
            },
            {
                "verse": "Illi est molesta tussis; imo ad literas"
            },
            {
                "verse": "Reversus, atque ad arma pene promptior"
            },
            {
                "verse": "Nunc, quam solebat Mavortem, atque Apollinem"
            },
            {
                "verse": "Exercet, utroque unus fungens munere"
            },
            {
                "verse": "Et te iubet salvere amatque plurimum."
            }
        ],
        [
            {
                "verse": "Facundissime mi, nepos Atlantis,"
            },
            {
                "verse": "Varchi candide, candidus peritum"
            },
            {
                "verse": "Quem chorus colit et virum potentum"
            },
            {
                "verse": "Magnitudo satis superque pendit,"
            },
            {
                "verse": "Ex quo tempore vidimus legendo"
            },
            {
                "verse": "Scripta tot tibi digna sempiterno"
            },
            {
                "verse": "A doctis celebrari honore, laude, et"
            },
            {
                "verse": "Tum semper cupidus tui videndi"
            },
            {
                "verse": "Et nunc sum meritam manum osculandi,"
            },
            {
                "verse": "Manum quam merito colunt diserti,"
            },
            {
                "verse": "Magni vel faciunt viri potentes."
            },
            {
                "verse": "O manus Latio suum nitorem,"
            },
            {
                "verse": "Quae reddis veterem atque dignitatem"
            },
            {
                "verse": "Pulsa barbarie tuum decorem!"
            },
            {
                "verse": "Quis nam pro meritis queat probare?"
            },
            {
                "verse": "O quam carmine quam vales soluta"
            },
            {
                "verse": "Dicendi ratione, sive Tusca"
            },
            {
                "verse": "Scribas, sive Latina, utraque sive"
            },
            {
                "verse": "Praesens, sic tibi saeculum obligatur."
            },
            {
                "verse": "Debent praeteritum ut suo Maroni"
            },
            {
                "verse": "Aphro, Tullio, Horatio et Catullo,"
            },
            {
                "verse": "Debent omnia saecula ut Petrarchae"
            },
            {
                "verse": "Praedocto, lepido, optimo poetae."
            },
            {
                "verse": "Ergo pro pietate singulari,"
            },
            {
                "verse": "Pro tua eximia benignitate,"
            },
            {
                "verse": "Pro bonis studiis scientiarum,"
            },
            {
                "verse": "Oro me ut numero velis patrone"
            },
            {
                "verse": "Servum ascribere candido tuorum."
            },
            {
                "verse": "Quod si conficies, ero beatus,"
            },
            {
                "verse": "Ethruscae decus o perenne linguae!"
            }
        ],
        [
            {
                "verse": "Quis me stultior, obsecro, quis esset"
            },
            {
                "verse": "Immodestior impudentiorque?"
            },
            {
                "verse": "Quis risu mage dignus et cachinno?"
            },
            {
                "verse": "Si quae tu nimia benignitate"
            },
            {
                "verse": "Mihi, seu potius volens iocari,"
            },
            {
                "verse": "Das ipse, accipiam, velimque magnas"
            },
            {
                "verse": "Serio tibi gratias referre!"
            },
            {
                "verse": "Quare habe tibi quicquid est, quod in me"
            },
            {
                "verse": "Liberaliter, hercule, et diserto"
            },
            {
                "verse": "Sed falso tamen ore contulisti,"
            },
            {
                "verse": "Et me desine, quaeso, singularis"
            },
            {
                "verse": "Amice ac mihi carior medullis,"
            },
            {
                "verse": "Non amare quidem, sed immerentem"
            },
            {
                "verse": "Tot laudum cumulo gravare mendax."
            }
        ],
        [
            {
                "verse": "Et flore et numeris et libro, quem mihi mittis,"
            },
            {
                "verse": "Nil poterat nostro gratius esse animo:"
            },
            {
                "verse": "Flos mirus, carmen cultum, liber est mihi visus"
            },
            {
                "verse": "Egregie herbarum: pictus imaginibus."
            },
            {
                "verse": "Ipse quidem nil opto magis quam discere causas"
            },
            {
                "verse": "Naturae, et sophiae tradere me studiis;"
            },
            {
                "verse": "Haec te m eque decent, Varchi doctissime, dona"
            },
            {
                "verse": "Convenit haec solum te dare, me accipere."
            }
        ],
        [
            {
                "verse": "Coelo digne puer, sed non coelo aereo, ut hoc est,"
            },
            {
                "verse": "Quod damus, at coelo quod domus est superum,"
            },
            {
                "verse": "Tu tamen hoc, quamquam non magnum pectore magno"
            },
            {
                "verse": "Sume libens; parva est magni animi accipere."
            },
            {
                "verse": "Natalique suo lustris bis quinque peractis"
            },
            {
                "verse": "Varchius hoc dicas dona habere mihi,"
            },
            {
                "verse": "Scilicet astra quidem, sed non illius, amorem"
            },
            {
                "verse": "Metiar; est nullus casto in amore modus."
            }
        ],
        [],
        [],
        [
            {
                "verse": "Dulcis, candide, docte, belle Gheti,"
            },
            {
                "verse": "Quem pluris facio aestimoque pluris"
            },
            {
                "verse": "Quam meos oculos meamque vitam,"
            },
            {
                "verse": "Aut si carius his potest quid esse,"
            },
            {
                "verse": "Noli me, rogo, vel parum putare"
            },
            {
                "verse": "Amicum tibi, vel nimis superbum."
            },
            {
                "verse": "Quin te cum graviter Ture iaceres,"
            },
            {
                "verse": "Et nunc frigido ab igne, nunc calenti"
            },
            {
                "verse": "A gelu undique totus aestuares,"
            },
            {
                "verse": "Videresque nigrae domus tenebras"
            },
            {
                "verse": "Non visi ut reliqui boni sodales."
            },
            {
                "verse": "Nam me, ni peream male ac repente,"
            },
            {
                "verse": "Non oblivio, non labor, nec imber"
            },
            {
                "verse": "Nec foeda illuvies, iterve longum,"
            },
            {
                "verse": "Nec quicquam tenuit minus venustum"
            },
            {
                "verse": "Sed mos est meus, isque non inepta"
            },
            {
                "verse": "Ut puto, ratione comparatus."
            },
            {
                "verse": "Nam quid, cum nequeas iuvare quicquam,"
            },
            {
                "verse": "Stulta sedulitate obesse quaeras?"
            },
            {
                "verse": "At nunc, cum melius tibi esse nobis"
            },
            {
                "verse": "Nunciavit Horatius, tuumque"
            },
            {
                "verse": "Tipherni decus ac Vitelliorum"
            },
            {
                "verse": "Spes ingens, tenebris senex in annis"
            },
            {
                "verse": "Visam te cito, saepiusque visam."
            }
        ],
        [
            {
                "verse": "Horati Ciceronis aemulator,"
            },
            {
                "verse": "Atque idem Aonidum choris amice,"
            },
            {
                "verse": "Nec non Socratis erudite chartis,"
            },
            {
                "verse": "Foelix nomine Prospero, sed ipso"
            },
            {
                "verse": "Longe prosperior, magisque foelix,"
            },
            {
                "verse": "Tuo discipulo optimo ac beato,"
            },
            {
                "verse": "Siquid me redamas tuum, fac, oro,"
            },
            {
                "verse": "Sciam quam bene, quamque non molesto"
            },
            {
                "verse": "Ore ac pectore pharmacum vorarit"
            },
            {
                "verse": "Paulus delitiumque, honorque, amorque"
            },
            {
                "verse": "Unus Martis, Apollinis, Minervae."
            },
            {
                "verse": "Dic, quaeso, an placide prius per horam"
            },
            {
                "verse": "Dormitaverit, excitatus inde"
            },
            {
                "verse": "Insignis velut artifex medendi"
            },
            {
                "verse": "Iussit Paschalius, vigil qui erit."
            },
            {
                "verse": "An ut fit tremulos subinde repens"
            },
            {
                "verse": "Gravarit sopor inquies ocellos"
            },
            {
                "verse": "Claris sideribus nitentiores."
            },
            {
                "verse": "Ecquid me solitum, rogo, ut fidelem"
            },
            {
                "verse": "Clientem decet optimum patronum"
            },
            {
                "verse": "Illum visere singulis diebus"
            },
            {
                "verse": "Expectaverit, utque negligentem"
            },
            {
                "verse": "Oblitumque nimis, parumque gratum."
            },
            {
                "verse": "Incusaverit, improbaveritque,"
            },
            {
                "verse": "Quo nil esse molestius mihique"
            },
            {
                "verse": "Unquam tristius evenire posset."
            },
            {
                "verse": "Et vero male millies perire et"
            },
            {
                "verse": "Ad Orci tenebras abire quam non"
            },
            {
                "verse": "Tam bello puero placere malim."
            },
            {
                "verse": "Tantum illi afficiorque debeoque,"
            },
            {
                "verse": "Tantum ille et tribuit mihique defert,"
            },
            {
                "verse": "Haec ni resciero statim tuisque"
            },
            {
                "verse": "Verbis veridicis profecto somnum"
            },
            {
                "verse": "Tota hac non potero videre nocte,"
            },
            {
                "verse": "Quam primum cupiens redire lucem"
            },
            {
                "verse": "Ut illum videamque meque purgem,"
            },
            {
                "verse": "Quo nil gratius est venustiusque."
            }
        ],
        [
            {
                "verse": "Varchi, Pieridum decus, voluptas,"
            },
            {
                "verse": "Qui es carissimus omnibus disertis,"
            },
            {
                "verse": "Sciens et Latiae, Atticaeque linguae,"
            },
            {
                "verse": "Paulus, ut decuit, volens, libensque"
            },
            {
                "verse": "Paratum sibi pharmacum voravit,"
            },
            {
                "verse": "Et post sic placide iacens quievit,"
            },
            {
                "verse": "Curis omnibus, ut solet, solutus."
            },
            {
                "verse": "Hinc spes est mihi, quod iam ut optat, omnem"
            },
            {
                "verse": "Liquorem expulerit, brevi et valebit,"
            },
            {
                "verse": "Omnes ut cupimus valere amici."
            },
            {
                "verse": "Te vero colit ut iure debet,"
            },
            {
                "verse": "Plurimi facit, et diserta verba"
            },
            {
                "verse": "Miratur tua et Atticos lepores,"
            },
            {
                "verse": "Primum et, quod placeat, vocat te amicum."
            },
            {
                "verse": "Ad me carmina, amice, quod dedisti,"
            },
            {
                "verse": "Quas agam tibi gratias merenti,"
            },
            {
                "verse": "Quaero, nec tamen invenire possum."
            },
            {
                "verse": "Hoc tantum loquar, accipe, et libenter"
            },
            {
                "verse": "Tuum me fore semper atque ubique."
            }
        ],
        [
            {
                "verse": "Quem mirare, hospes, spiranti ex aere Philippum,"
            },
            {
                "verse": "Quo sane maior nec vetus ille fuit;"
            },
            {
                "verse": "Non Phidiaeve, Scopaeve olim, sed nuper Ethrusci"
            },
            {
                "verse": "Ex Arretina gente Leontis opus,"
            },
            {
                "verse": "Si veluti vultus animum quoque prodere posset,"
            },
            {
                "verse": "Et mores esset pulchrius orbe nihil."
            },
            {
                "verse": "Foelix tam magno generosa Britannia rege!"
            },
            {
                "verse": "Foelix Partenope, sed magni ipsa tamen"
            },
            {
                "verse": "Insubrum regio, cui tot post bella, tot hostes,"
            },
            {
                "verse": "Certa quies tandem, paxque perennis erit!"
            }
        ],
        [
            {
                "verse": "Molliter excusum quem cernis in aere Philippum"
            },
            {
                "verse": "Spirare, et tardos pene movere gradus,"
            },
            {
                "verse": "Temporibus miseris Arreti gloria finxit"
            },
            {
                "verse": "Optimus ingenio, maximus arte, Leon."
            },
            {
                "verse": "Fortunati ambo; nil illo est clarius usquam"
            },
            {
                "verse": "Rege, hoc nil usquam est doctius artifice."
            }
        ],
        [
            {
                "verse": "Aspice magnanimi referens sacra ora Philippi"
            },
            {
                "verse": "Aes Arretini grande Leontis opus."
            },
            {
                "verse": "Magnus uterque quidem, sed uter magis? Ambiguum. Ille"
            },
            {
                "verse": "Maximus est regum, hic maximus artificum est."
            }
        ],
        [
            {
                "verse": "Hispani regis maiestas arsque Leontis"
            },
            {
                "verse": "Hoc uno clarent hospes, in aere simul."
            }
        ],
        [
            {
                "verse": "Nil melius rege hoc, maius nil arte Leontis."
            }
        ],
        [
            {
                "verse": "Ergo et te, Iule, nostri mos improbus aevi"
            },
            {
                "verse": "Vicerit et recto consilio abstulerit?"
            },
            {
                "verse": "Ergo tot, ac tales tam pulchro e germine flores"
            },
            {
                "verse": "Nullis productis fructibus aruerint?"
            },
            {
                "verse": "Nec quicquam nostri monitus, praeceptaque nostra"
            },
            {
                "verse": "Totque preces tanto profuerint studio."
            },
            {
                "verse": "Sic quandoque suo volitantes flamine cymbas"
            },
            {
                "verse": "Vis venti in Syrteis egit et in scopulos,"
            },
            {
                "verse": "Sic etiam lucem tranquillo mane serenam"
            },
            {
                "verse": "Foedavit, subitis imbribus eluvies."
            },
            {
                "verse": "Sic, heu, sic quondam formosi ruris honores"
            },
            {
                "verse": "Cadit horrisonans nimbus et abripuit"
            },
            {
                "verse": "Me dolor et luctus si sic perrexerit, at te"
            },
            {
                "verse": "Maxima damna manent perpetuusque pudor."
            }
        ],
        [
            {
                "verse": "Qui te Syrenum cantus, quae pocula Circes"
            },
            {
                "verse": "Mutarunt, et te surripuere tibi?"
            },
            {
                "verse": "Qui quondam faciles nostris hortatibus aures"
            },
            {
                "verse": "Praebebas, Phoebum, Pieridasque colens,"
            },
            {
                "verse": "Nunc monitis precibusque meis vel surdior austro"
            },
            {
                "verse": "Phebeos refugis Pieriosque choros."
            },
            {
                "verse": "Heu miser, heu male caute puer, qui te dolor olim!"
            },
            {
                "verse": "Quantaque cum summo damna pudore manent?"
            },
            {
                "verse": "Ipse queris, tantum moerenti pectore possum,"
            },
            {
                "verse": "Atque vicem toto corde dolere tuam."
            },
            {
                "verse": "Quod facio mihi, care puer, teque insuper oro,"
            },
            {
                "verse": "Tunc ego vel solito maiore accendar amore."
            },
            {
                "verse": "Qui nunc vel Scythica sum nive frigidior,"
            },
            {
                "verse": "Atque rogo ad te ipsum, Iule, redire velis."
            }
        ],
        []
    ]
}