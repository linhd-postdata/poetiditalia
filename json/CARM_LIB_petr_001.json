{
    "author": "carmina libraria",
    "title": "Franciscus Petrarca, opera Latina",
    "url": "http://www.poetiditalia.it/texts/CARM_LIB|petr|001",
    "text": [
        [
            {
                "verse": "de commendatione impressionis Francisci Petrarchae elogium Sebastiani Brant"
            }
        ],
        [
            {
                "verse": "Gloria Petrarchae tanto est cumulata decore"
            },
            {
                "verse": "Ut sibi nil addi, nil minuive queat."
            },
            {
                "verse": "Quicquid enim humanis potuit complectier usque"
            },
            {
                "verse": "Usibus excultis arte vel ingenio"
            },
            {
                "verse": "Hoc meus ingenue novit bonus ille poeta"
            },
            {
                "verse": "Calluit et cunctas funditus historias"
            },
            {
                "verse": "Omnibus his spretis, sed enim haec fucata veneno"
            },
            {
                "verse": "Saecula mortifero liquit et illecebras."
            },
            {
                "verse": "Et nemora et montes habitans colit atque frequentat"
            },
            {
                "verse": "Secreti calles et loca sola placent."
            },
            {
                "verse": "Proinde sibi obtinuit famamque decusque perenne"
            },
            {
                "verse": "Et fieri meruit carior inde Deo."
            },
            {
                "verse": "Illic solus enim tot digna volumina scripsit"
            },
            {
                "verse": "Quae vitiata quidem et sparsa fuere prius."
            },
            {
                "verse": "Pressimus haec nuper, sed adhuc nonnulla supersunt"
            },
            {
                "verse": "Tangere quae nostras non potuere manus."
            },
            {
                "verse": "Plurima Amerbachio debes Francisce labori,"
            },
            {
                "verse": "Multa etiam nobis quod bene tersus ades"
            },
            {
                "verse": "Sed tua te virtus, tua te praestantia dignum"
            },
            {
                "verse": "Reddidit hoc nostro crede, labori. Vale"
            }
        ]
    ]
}