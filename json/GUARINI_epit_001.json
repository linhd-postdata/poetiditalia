{
    "author": "Girolamo Guarini",
    "title": "epitaphia",
    "url": "http://www.poetiditalia.it/texts/GUARINI|epit|001",
    "text": [
        [
            {
                "verse": "Hic ille Estensi Nicolaus origine, cuius"
            },
            {
                "verse": "Fortia seu bello seu pace ingentia facta"
            },
            {
                "verse": "Personat italicas dudum vaga gloria terras,"
            },
            {
                "verse": "Imperioque opibusque potens, quo iustior alter"
            },
            {
                "verse": "Nec pietate prior, quo non sapientior alter"
            },
            {
                "verse": "Comprimere arma Italis pacemque imponere rebus."
            },
            {
                "verse": "Ferme annos vitae iam sexaginta superstes"
            },
            {
                "verse": "Hic iacet humanae monumentum nobile sortis."
            }
        ],
        [
            {
                "verse": "Quondam Estense decus Nicolaus marchio terris"
            },
            {
                "verse": "Nunc parvo hoc terrae situs est. Proh gloria rerum!"
            },
            {
                "verse": "Regibus insigne exemplum! Clementia cuius"
            },
            {
                "verse": "In populos, res ingentes belloque togaque,"
            },
            {
                "verse": "Consilium dubiis, spes lapsis, alta secundis,"
            },
            {
                "verse": "Quae raro consueta fuit, sapientia rebus,"
            },
            {
                "verse": "Regesque et populos, gentes, vel barbara demum"
            },
            {
                "verse": "Pectora defunctum cogunt lacrimasse. Sed ipsa"
            },
            {
                "verse": "Mens aeterna agitat meritorum praemia caelo."
            }
        ],
        []
    ]
}