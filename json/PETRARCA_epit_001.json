{
    "author": "Francesco Petrarca",
    "title": "epitaphia",
    "url": "http://www.poetiditalia.it/texts/PETRARCA|epit|001",
    "text": [
        [
            {
                "verse": "Miles eram magnus factis. et nomine Mannus"
            },
            {
                "verse": "Donatos quos fama uocat celebratque. uetusti"
            },
            {
                "verse": "Sanguinis auctores habui manus inclita bello"
            },
            {
                "verse": "Dexteritasque immensa fuit nec gratia clare"
            },
            {
                "verse": "Defuerat forme: dubiique peritia martis"
            },
            {
                "verse": "Dum pia iustitiae feruens amor induit arma"
            },
            {
                "verse": "Nil metuens: multis late uictritia campis"
            },
            {
                "verse": "Signa tuli: multos potui meruisse triumphos"
            },
            {
                "verse": "Florentina mihi generose stirpis origo"
            },
            {
                "verse": "Cara domus patauum: sedesque nouissima busti"
            },
            {
                "verse": "Contegit exiguo fessum sub marmore corpus"
            },
            {
                "verse": "Reddita mens celo: nomen seruate sequentes"
            },
            {
                "verse": "Italie externisque procul notissimus oris"
            },
            {
                "verse": "Ignotus patrie uixi: que forte sepultum"
            },
            {
                "verse": "Optabit reducem: fors quem contempsit amabit."
            }
        ],
        [
            {
                "verse": "Vix mundi, novus hospes, iter, viteque volantis"
            },
            {
                "verse": "Attigeram tenero, limina dura, pede"
            },
            {
                "verse": "Franciscus genitor. genitrix francisca. secutus"
            },
            {
                "verse": "Hos, de fonte sacro, nomen idem tenui"
            },
            {
                "verse": "Infans formosus. solamen dulce parentum"
            },
            {
                "verse": "Nunc dolor. hoc uno, sors mea leta minus"
            },
            {
                "verse": "Cetera sum felix. et vere gaudia vite"
            },
            {
                "verse": "Nactus, et eterne. tam cito. tam facile"
            },
            {
                "verse": "Sol bis, luna qvater, flexum peragraverat orbem"
            },
            {
                "verse": "Obvia mors. fallor. obvia vita fuit"
            },
            {
                "verse": "Me, venetum, terris dedit urbs, rapuitque papia"
            },
            {
                "verse": "Nec queror. hinc celo restituendus eram"
            }
        ],
        [
            {
                "verse": "Tusca parente pio sed facta ligustica dulci"
            },
            {
                "verse": "Coniuge iam proles plurima clara fuit."
            },
            {
                "verse": "Nulla magis seu fida viro seu subdita patri"
            },
            {
                "verse": "Seu magis externae nescia laetitiae."
            },
            {
                "verse": "Nomen erat Francisca meum studium sed honestas"
            },
            {
                "verse": "Dos mea simplicitas et sine labe pudor."
            },
            {
                "verse": "Me mea sors varie puerili vexit in aevo"
            },
            {
                "verse": "Hic immota quies hic mihi certa domus."
            },
            {
                "verse": "Iam matrona quidem sed adhuc florentibus annis"
            },
            {
                "verse": "Eripior terrarum restituorque polo."
            }
        ]
    ]
}