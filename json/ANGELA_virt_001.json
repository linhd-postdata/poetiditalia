{
    "author": "Angela Nogarola",
    "title": "liber de virtutibus",
    "url": "http://www.poetiditalia.it/texts/ANGELA|virt|001",
    "text": [
        [
            {
                "verse": "Ardua virtutum faciles cape, lector, ad usus;"
            },
            {
                "verse": "Alta solent humiles carpere poma manus."
            },
            {
                "verse": "Utilis est operis magnos relevare labores"
            },
            {
                "verse": "Et grave per planum ducere pondus iter."
            },
            {
                "verse": "Verba nocent aptis si non proferentur habenis,"
            },
            {
                "verse": "Turbat ut Armenicam dissona corda liram."
            },
            {
                "verse": "Saepe semel missam nequit os reticere loquelam,"
            },
            {
                "verse": "Saepe nequit sisti qui male fertur equus."
            },
            {
                "verse": "Si nec ob hoc vivam tacitus contemno loquelam,"
            },
            {
                "verse": "Non est pro lolio reiicenda fides."
            },
            {
                "verse": "Vitrea pressa nocent delapsaque vasa terentur,"
            },
            {
                "verse": "Os quoque nec mutum nec decet esse sagax."
            },
            {
                "verse": "Non est propositi sub verbis fallere nostri,"
            },
            {
                "verse": "Si quis enim fallit, fallitur ipse magis."
            },
            {
                "verse": "Nil docto mendace potest truculentius esse,"
            },
            {
                "verse": "Non decet immitem pellis ovina lupum."
            },
            {
                "verse": "Sed sibi plus alio patitur qui detrahit hosti,"
            },
            {
                "verse": "Plus sibi quam cuique ferre gravatus obest."
            },
            {
                "verse": "Quamplures aliena notant, sua carmina nunquam,"
            },
            {
                "verse": "Albula non oculis est manifesta suis."
            },
            {
                "verse": "Lingua modesta praeest regibus dominisque superbis,"
            },
            {
                "verse": "Omnia temperies exuperare potest."
            },
            {
                "verse": "Si timeas Dominum, te cuncta creata timebunt,"
            },
            {
                "verse": "Obsequium regni regis amicus habet."
            },
            {
                "verse": "Non reverens Christum revereberis omne creatum,"
            },
            {
                "verse": "Regi suspectus fronde cadente cadit."
            },
            {
                "verse": "Impia te fugiat neque alta superbia tollat,"
            },
            {
                "verse": "Quo magis ascendit plus cito flamma cadit."
            },
            {
                "verse": "Glorificans humilem sequitur praecelsio mentem"
            },
            {
                "verse": "Planaque plus arbor fructificare solet."
            },
            {
                "verse": "Altius ut scindit plus fervida tollitur unda,"
            },
            {
                "verse": "Funditur in nihilum mens feritate tumens."
            },
            {
                "verse": "Inflat se nimia fraudatus laude superbus"
            },
            {
                "verse": "Et nimio cantu pressa cicada crepat."
            },
            {
                "verse": "Gloria plus miseros solet offuscare superbos,"
            },
            {
                "verse": "Denique plus claudum crura levare solent."
            },
            {
                "verse": "Inclita laus humiles sequitur virtutes amicas,"
            },
            {
                "verse": "Mollis enim vestis regibus apta placet."
            },
            {
                "verse": "Magna solent altos contundere fulmina montes,"
            },
            {
                "verse": "Fructus tristitiae saepe superbum erit."
            },
            {
                "verse": "Laeta fructificant cum valles fertilitate,"
            },
            {
                "verse": "Fructificant humiles, est quibus alta quies."
            },
            {
                "verse": "Vana superborum vacuat iactatio mentem"
            },
            {
                "verse": "Et tenuem pennam ventus abire facit."
            },
            {
                "verse": "Firma solet virtus humiles servare quietes,"
            },
            {
                "verse": "Non cadit in plana qui requiescit humo."
            },
            {
                "verse": "Saepe solet blandus minace superbior esse,"
            },
            {
                "verse": "Saepe magis rapida plana nocebit aqua."
            },
            {
                "verse": "Vult summo superesse deo, cum quisque superbit,"
            },
            {
                "verse": "Sed cedens oleo quaelibet unda subest."
            },
            {
                "verse": "Gratior est humilis, latitant bona cuius in imis,"
            },
            {
                "verse": "Plus fago cucumer sublatitando placet."
            },
            {
                "verse": "Non suus est humilis, sed se magis abnegat ipse"
            },
            {
                "verse": "Et multum fructum mortua grana ferunt."
            },
            {
                "verse": "Pestem nemo potest mulieris ferre superbae,"
            },
            {
                "verse": "Nemo sub accenso sustinet igne manum."
            },
            {
                "verse": "Gloria quos inflat, crepitu iactantia frangit,"
            },
            {
                "verse": "Vesicae tumidae parvulus ictus obest."
            },
            {
                "verse": "Dat cunctis humilis, dat condimenta saporis,"
            },
            {
                "verse": "Fercula cum condit, diligit ima piper."
            },
            {
                "verse": "Regum corda solent humiles pacare ministri,"
            },
            {
                "verse": "Nec sibi prostratis vult ferus esse leo."
            },
            {
                "verse": "Difficiles non quaerit opes humilis vir et aptus,"
            },
            {
                "verse": "Quaeque volant alte non capiuntur aves."
            },
            {
                "verse": "Invidiae stimulos studeas vitare feroces,"
            },
            {
                "verse": "Si subdas animo quaeque superba tuo."
            },
            {
                "verse": "Se ferit ante suo si quem ferit invidiatu,"
            },
            {
                "verse": "Vipera prole sua se perimente perit."
            },
            {
                "verse": "Pectora saeva dolent aliena prosperitate"
            },
            {
                "verse": "Et glacies solis tacta calore perit."
            },
            {
                "verse": "Invida pestifero latitant in corde venena,"
            },
            {
                "verse": "Et quo plus latitat plus basiliscus obest."
            },
            {
                "verse": "Sola sub invidia non est fortuna dolentis,"
            },
            {
                "verse": "Sola carent stimulis ossa sepulta suis."
            },
            {
                "verse": "Omnibus innocui sunt simplicitatis amici,"
            },
            {
                "verse": "Simplex ne noceat felle columba \u00e2\u0080"
            },
            {
                "verse": "Innocui nullo poterunt ledente lederi,"
            },
            {
                "verse": "Fornax argentum purius igne facit."
            },
            {
                "verse": "Saepe nocivus obest sibi, non cui credit obesse,"
            },
            {
                "verse": "Saepe sagittantem falsa sagitta ferit."
            },
            {
                "verse": "Invida per subitam morietur femina linguam"
            },
            {
                "verse": "Iactaque per rabidam prora peribit aquam."
            },
            {
                "verse": "Dilectum plus habet pastor pecus ubere pleno"
            },
            {
                "verse": "Plusque placet proprio femina casta viro."
            },
            {
                "verse": "Vir sapiens prodesse cupit nec ledere quemquam"
            },
            {
                "verse": "Parsque valens corpus non ledit ulla suum."
            },
            {
                "verse": "Non nocet indicio livor praevisus aperto,"
            },
            {
                "verse": "Ad visus hominis mox basiliscus obest."
            },
            {
                "verse": "Praevisos latitans perimit basiliscus ocellos,"
            },
            {
                "verse": "Invidus anticipat quos nociturus adit."
            },
            {
                "verse": "Obstupet innocuus sibi cum videt prior hostem,"
            },
            {
                "verse": "Vox fugit illius qui videt ante lupum."
            },
            {
                "verse": "Saepe repentinus placidum mare ventus adinflat,"
            },
            {
                "verse": "Invidus unanimem non sinit esse domum."
            },
            {
                "verse": "Foeda cruore suo crudum sunt ora leonum,"
            },
            {
                "verse": "Saepe suo dirum lividus ore notat."
            },
            {
                "verse": "Saepe ferit lingua gladio crudelius anguis,"
            },
            {
                "verse": "Invidus in verbis est homicida suis."
            },
            {
                "verse": "Vacca pio vitulum nunquam sine lingit amore,"
            },
            {
                "verse": "Gratus vir lingua cuique placere solet."
            },
            {
                "verse": "Pulcra sub infestis requiescunt lilia spinis,"
            },
            {
                "verse": "Mitibus et gratis nemo nocere potest."
            },
            {
                "verse": "Fervida corda gerens gelida revoceris ab unda,"
            },
            {
                "verse": "Frigida sudanti pocula saepe nocent."
            },
            {
                "verse": "Te tua praecipitat si non caveberis ira,"
            },
            {
                "verse": "Precipites odio saepe vigore carent."
            },
            {
                "verse": "Mitia pacificam pariunt praecordia mentem,"
            },
            {
                "verse": "Mitis nectareum parturit uva merum."
            },
            {
                "verse": "Pallida vexantes homines facit ira cruentos,"
            },
            {
                "verse": "Saepe gravis grando durius hoste ferit."
            },
            {
                "verse": "Proficit exultans gelidam vir nudus ad undam,"
            },
            {
                "verse": "Proficit herba virens non superata gelu."
            },
            {
                "verse": "Nanque dolet frustra de re quae transitur ira,"
            },
            {
                "verse": "Mortuus in vanum sollicitatur equus."
            },
            {
                "verse": "Mansuetudo feram flectit sine verbere mentem"
            },
            {
                "verse": "Et gelidum membrum molle medulla facit."
            },
            {
                "verse": "Omnia vir placidus vitiorum proelia vincit"
            },
            {
                "verse": "Omne animalque ferum placat amica manus."
            },
            {
                "verse": "Solus in adversis novit requiescere mitis,"
            },
            {
                "verse": "Solus ovat piscis, quando procella tumet."
            },
            {
                "verse": "Dissipat ira virum, per quam caro mensque necatur,"
            },
            {
                "verse": "Dissipat et frondes pronaque grando ruens."
            },
            {
                "verse": "Inreverens mulier solitam non deserit iram,"
            },
            {
                "verse": "Mortiferum semper virus in angue viget."
            },
            {
                "verse": "Nil muliere bona, nil est moderatius unquam,"
            },
            {
                "verse": "Nil ove sub caelo mitius esse potest."
            },
            {
                "verse": "Nobilis exuperat diras patientia mentes"
            },
            {
                "verse": "Et ferus a placida vincitur ignis aqua."
            },
            {
                "verse": "Labilis instabilem necat impatientia mentem"
            },
            {
                "verse": "Vincitur et validus saepius igne Calips."
            },
            {
                "verse": "Non quam se alios habet iracundus amicos"
            },
            {
                "verse": "Utque aliis sibi sic vipera semper obest."
            },
            {
                "verse": "Magna quidem facies, validos si viceris hostes,"
            },
            {
                "verse": "Sed plus est animo se dominare suo."
            },
            {
                "verse": "Flamma domum superans non linquit abire colonum,"
            },
            {
                "verse": "Ira virum memorem non sinit esse sui."
            },
            {
                "verse": "Nullius adversi patiens terrore movetur,"
            },
            {
                "verse": "Firmius in saxo stat fabricata domus."
            },
            {
                "verse": "Duro spina sono crepituque laborat in igne,"
            },
            {
                "verse": "Ira loquax homines asperitate cremat."
            },
            {
                "verse": "Saepe lupum nocuit dapibus aluisse necandum,"
            },
            {
                "verse": "Iracundus obest, cui sociatus erit."
            },
            {
                "verse": "Exsperata ferunt valiturum semina morum"
            },
            {
                "verse": "Et sua vir patiens vota videbit ovans."
            },
            {
                "verse": "Frigora tristitiae nunquam tua corda coercent,"
            },
            {
                "verse": "Felix tristitiam mentis constantia frangit,"
            },
            {
                "verse": "Felici glacies sole cadente fluit."
            },
            {
                "verse": "Laeta parit longam felix constantia mentem,"
            },
            {
                "verse": "Laeto radicis munere ligna virent."
            },
            {
                "verse": "Tristitiae vitium virtutes dissipat omnes"
            },
            {
                "verse": "Et prohibet virens fructificare gelu."
            },
            {
                "verse": "Nil nisi quod tantum norit revocabile memor,"
            },
            {
                "verse": "Nil nisi quod non est umbra pavoris habet."
            },
            {
                "verse": "Temperat insolitam mentis constantia linguam,"
            },
            {
                "verse": "Frenis immoniti morigerantur equi."
            },
            {
                "verse": "Saepe levi mulier maeroris frangitur ictu"
            },
            {
                "verse": "Et tenulis herbis parvula pulsa nocet."
            },
            {
                "verse": "Fortior est constans procelso femina monte"
            },
            {
                "verse": "Terraque plus stabilis cernitur esse polo."
            },
            {
                "verse": "Tristitiae vitium non est nisi mortis amicum,"
            },
            {
                "verse": "Non nisi mors aliis vita draconis erit."
            },
            {
                "verse": "Carneus ex animo maeror solet esse superbo,"
            },
            {
                "verse": "Ex foeda testa foetidus exit odor."
            },
            {
                "verse": "Dulcia dirus habet quasi sint contraria maeror"
            },
            {
                "verse": "Ipsaque leproso vita nocere solet."
            },
            {
                "verse": "Laetitiae nutrix pascit constantia mentem,"
            },
            {
                "verse": "Vivere iocunde firmior esca facit."
            },
            {
                "verse": "Semet ad ima ferent religati Tartara tristes,"
            },
            {
                "verse": "Semet et araneae musca dat acta cibum."
            },
            {
                "verse": "Saepe ferox sequitur mox declinatio tristem,"
            },
            {
                "verse": "Fessus se mergit saepe natator aquis."
            },
            {
                "verse": "Mens tua tristitiae constantibus obviet armis,"
            },
            {
                "verse": "Hoste sub immiti vulgus inerme cadit."
            },
            {
                "verse": "Laeta facit vigiles hominum constantia mentes,"
            },
            {
                "verse": "Formicam vigilem non premit ulla fames."
            },
            {
                "verse": "Durius assiduo ferrum consumitur ictu,"
            },
            {
                "verse": "Crebris tristitiis annihilatur homo."
            },
            {
                "verse": "Uno turba fugit percussa et fulminis ictu,"
            },
            {
                "verse": "Tristis adoretur nec sociatus erit."
            },
            {
                "verse": "Provocat artifices proprio res capta decore"
            },
            {
                "verse": "Et facies hilaris crescere quaeque facit."
            },
            {
                "verse": "Mardocheus ovans animae maerore necatur,"
            },
            {
                "verse": "Ledere maesta volens mens sibi primo nocet."
            },
            {
                "verse": "At tristes casus inimici non hilarescas,"
            },
            {
                "verse": "Vir probrum extrema plus sibi febre cavet."
            },
            {
                "verse": "Utilis est domibus pastus moderatior ignis,"
            },
            {
                "verse": "Utilis est homini potus et esca brevis."
            },
            {
                "verse": "Igne domus valido consumitur intus et extra,"
            },
            {
                "verse": "Igne cor, et corpus crapula rodit edax."
            },
            {
                "verse": "Sat solet esse bonum gentem superare cruentam,"
            },
            {
                "verse": "Sed melius cupidam vincere posse gulam."
            },
            {
                "verse": "Libera saepe ruit citius gula mortis ad ima"
            },
            {
                "verse": "Et solet in praeceps currere liber equus."
            },
            {
                "verse": "Impius in scelerum gaudet gravitate suorum"
            },
            {
                "verse": "Lentaque balbutit lingua gravata mero."
            },
            {
                "verse": "Sordescit rivus pluviali plenus ab imbre,"
            },
            {
                "verse": "Sordet et insolito flumine plena gula."
            },
            {
                "verse": "Fercula saepe virum rapiunt metuenda gulosum"
            },
            {
                "verse": "Escaque decipulae saepe retemptat avem."
            },
            {
                "verse": "Urbe fugit populus diro qui vincitur hoste,"
            },
            {
                "verse": "Mens fugit, utque furit gutture victa caro."
            },
            {
                "verse": "Saepe gula saturi pereunt absentia dicta,"
            },
            {
                "verse": "Saepe gula moritur ni reprimatur equus."
            },
            {
                "verse": "Nulla gulae possunt fore sufficientia pesti,"
            },
            {
                "verse": "Plus sitit ydropicus, cum sitiendo bibit."
            },
            {
                "verse": "Impia mortiferae mens subditur ebrietati,"
            },
            {
                "verse": "Vipera vipereo mordet amore parem."
            },
            {
                "verse": "Omnia luxuriae cupidis dulcedine desunt,"
            },
            {
                "verse": "Nil nisi sufficiens ignis habere potest."
            },
            {
                "verse": "Dulcius ebrietas intrat nocitura profanos,"
            },
            {
                "verse": "Mulce sibi diro virus in angue manet."
            },
            {
                "verse": "Cum tibi vina placent, non immoderatus regnet,"
            },
            {
                "verse": "Perdit enim cursus immoderatus equum."
            },
            {
                "verse": "Dissipat insignem tineae corrosio vestem,"
            },
            {
                "verse": "Ebria congestas femina rodit opes."
            },
            {
                "verse": "Alta ferunt sapidos sitientia vascula potus,"
            },
            {
                "verse": "Sobria fert mulier gaudia multa viro."
            },
            {
                "verse": "Dulces sobrietas praebet virtutibus escas,"
            },
            {
                "verse": "Dulces dat soboli mater amica dapes."
            },
            {
                "verse": "Umbra viatores nimio demulcet ab aestu,"
            },
            {
                "verse": "Sobrietas bomines absque dolore nutrit."
            },
            {
                "verse": "Abstinet ore suo quod pascat avicula pullos,"
            },
            {
                "verse": "Abstinet ut sensus et bene doctus alat."
            },
            {
                "verse": "Non igitur superare gula feritatis amica,"
            },
            {
                "verse": "Sed sis angelica sobrietate pius."
            },
            {
                "verse": "Luxuriam forti studeas religare catena,"
            },
            {
                "verse": "Nam prodest rapido forte ligamen equo."
            },
            {
                "verse": "Luxuriamque magis lacerat mulcendo voluptas"
            },
            {
                "verse": "Plusque cibo sapido piscibus hamus obest."
            },
            {
                "verse": "Blanda Venus diro praecordia fine remordet"
            },
            {
                "verse": "Et Sirena canens membra quiete necat."
            },
            {
                "verse": "Innumeri lacerant foetentia corpora vermes,"
            },
            {
                "verse": "Innumeras poenas luxuriosus habet."
            },
            {
                "verse": "Ebrius est nullo iam mortuus aptus honori,"
            },
            {
                "verse": "Mortuus eiicitur vilis ab aede canis."
            },
            {
                "verse": "Rex sua sceptrifero felix tenet omnia sceptro"
            },
            {
                "verse": "Virque pudicitiae cuncta quietus agit."
            },
            {
                "verse": "Grata paraleticis mors est vexatio membris,"
            },
            {
                "verse": "Mors est, femineus dum male vexat amor."
            },
            {
                "verse": "Plurima lascivus cupiens nil obtinet apte,"
            },
            {
                "verse": "Non habet in visco tenta quod optat avis."
            },
            {
                "verse": "Sola placent celebri convivia splendida regi,"
            },
            {
                "verse": "Sola placent alto pectora casta deo."
            },
            {
                "verse": "Plus meretrix omni est sordida ceno,"
            },
            {
                "verse": "Omni plus auro femina casta nitet."
            },
            {
                "verse": "Absque pudicitia labuntur ad infima mores,"
            },
            {
                "verse": "Absque ratis malo nauta perire solet."
            },
            {
                "verse": "Saepius hospitium dictat bonus hospes amicum,"
            },
            {
                "verse": "Hospite dictantur pectora saepe deo."
            },
            {
                "verse": "Fili spe vitae semper ........."
            },
            {
                "verse": "Spe celebris mellis fert gula laeta famem."
            },
            {
                "verse": "Nullus avaritiae stimulus tua pectora pungat,"
            },
            {
                "verse": "Et ricius vulpi saepe petitus obest."
            },
            {
                "verse": "Et nisi desit humus studet anxia fodere talpa,"
            },
            {
                "verse": "Perpetuas acquirit opes vir qui miseretur,"
            },
            {
                "verse": "Quo plus mamma nutrit plenior esse solet."
            },
            {
                "verse": "Saepe cupido sua consumitur anxietate"
            },
            {
                "verse": "Et minus esuriens illaqueatur avis."
            },
            {
                "verse": "Quidquid habent cupidi nihil est quibus omnia desunt,"
            },
            {
                "verse": "Amplius accendit cum datur esca faci."
            },
            {
                "verse": "Saepe solent volucres alienos pascere pullos,"
            },
            {
                "verse": "Saepe suas alvus dat ......... opes."
            },
            {
                "verse": "Hinc timet, inde dolet, cupit hinc, si pausat avarus"
            },
            {
                "verse": "Ventus, spina ista saepe quiete carent."
            },
            {
                "verse": "Non turbant adversa pios nec prospera tollunt"
            },
            {
                "verse": "Nec lauri foliis aestus hyemsque nocet."
            },
            {
                "verse": "Pestis avaritiae fragili regnat in muliere,"
            },
            {
                "verse": "Saepe etenim lignum siccius ignis amat."
            },
            {
                "verse": "Provida non capitur temerato femina quaestu,"
            },
            {
                "verse": "Capta cibum laquei non temerabit avis."
            },
            {
                "verse": "Extra viva fluit nec surgere desinit unda,"
            },
            {
                "verse": "Nunquam deficiet dans miserator opes."
            },
            {
                "verse": "Aret humus sterilis iactataque semina perdit,"
            },
            {
                "verse": "Quidquid habet perimens aret avarus homo."
            },
            {
                "verse": "Quisquis opes habitus nequit expugnare \u00e2\u0080"
            },
            {
                "verse": "Qui nescit multa nare peribit aqua."
            },
            {
                "verse": "Nemo deo prmiussa sibi vitabit ab alto,"
            },
            {
                "verse": "Bos nequit imposito tollere colla iugo."
            },
            {
                "verse": "Anxius opprimitur, ditescit saepe quietus,"
            },
            {
                "verse": "Planta perit motu, planta quiete manet."
            },
            {
                "verse": "Dat miseris solitum miseratrix femina victum,"
            },
            {
                "verse": "In ligno vili mella recondit apis."
            },
            {
                "verse": "Caeca licet cautum male mens disponit aratrum,"
            },
            {
                "verse": "Nemo valet recte scribere luce carens."
            },
            {
                "verse": "Vasa sub incauti figuli fornace peribunt,"
            },
            {
                "verse": "Mens sub avaritia perdita fugat opes."
            },
            {
                "verse": "Multi si fabricent aliquid dat pondus opusque,"
            },
            {
                "verse": "Luctantes cupidi dant sua seque neci."
            },
            {
                "verse": "Spernens iustus opes multis miseretur egenis,"
            },
            {
                "verse": "Caelum nulla petit pluraque quaerit homo."
            },
            {
                "verse": "Pestiferos pellunt unguenta opima dolores,"
            },
            {
                "verse": "Omne bonus vitium frangit amore pio."
            },
            {
                "verse": "Concava saepe nocent ad equorum scandala cursus"
            },
            {
                "verse": "Et sociis planum turbat avarus iter."
            },
            {
                "verse": "Non tibi praebebit oleum nisi bacca coacta,"
            },
            {
                "verse": "Non tibi dat linum ni primo aretur ager."
            },
            {
                "verse": "Non mola dat gratam cribro nisi tersa farinam,"
            },
            {
                "verse": "Non nisi cogatur praebet avarus opes."
            },
            {
                "verse": "Saepe pilus turbat calami scribentis acumen"
            },
            {
                "verse": "Communique bono mixtus avarus obest."
            },
            {
                "verse": "Pictor nanque prius proprio dat signa colore"
            },
            {
                "verse": "Et sua cuique pii praemeditata ferunt."
            },
            {
                "verse": "Sanguis Azach fusus doceat te regis iniqui,"
            },
            {
                "verse": "Ut tibi sint tuamet non aliena velis."
            },
            {
                "verse": "\u00e2\u0080\u00a0 afestam constringe \u00e2\u0080\u00a0 memoratus avorum,"
            },
            {
                "verse": "Cum pluviae superant insitaque \u00e2\u0080\u00a0 nocent."
            },
            {
                "verse": "Quaerere magna solet stomachus fomenta \u00e2\u0080"
            },
            {
                "verse": "Saepe canis latrans vulnera saeva facit."
            },
            {
                "verse": "Membra valere facit partum moderatione"
            },
            {
                "verse": "Et lira dulcisonos dat moderata sonos."
            },
            {
                "verse": "Saepe focus nimius propriam consurgit in iram,"
            },
            {
                "verse": "Saepe cibus nimius mors solet esse suis."
            },
            {
                "verse": "Sibilat esuriens miseranda milvus in \u00e2\u0080"
            },
            {
                "verse": "Et sua lascivus vota gemendo linit."
            },
            {
                "verse": "Stultus opes minuens damnum mercator ad \u00e2\u0080"
            },
            {
                "verse": "Stulta Venus minuens lecta dolendo fovet."
            },
            {
                "verse": "Templa pudicitiae nunquam fore tristia possunt,"
            },
            {
                "verse": "Nunquam continua sol sine luce manet"
            },
            {
                "verse": "Saepe libido solet truculentos ledere vultus,"
            },
            {
                "verse": "Saepe solet pestis ledere membra latens."
            },
            {
                "verse": "Casta pio mulier veneratur amore maritum,"
            },
            {
                "verse": "Casta suum turtur novit amore parem."
            },
            {
                "verse": "Vir mulierque sibi servantes foedera crescunt,"
            },
            {
                "verse": "Servant alterutrum se relevando pedes."
            },
            {
                "verse": "Nil est nobilius quam vir mulierque pudici,"
            },
            {
                "verse": "Nil potius gemino lumine mundus habet."
            },
            {
                "verse": "Anulus ex rutilo gratus solet esse lapillo,"
            },
            {
                "verse": "Gratis habet proprium femina casta virum."
            },
            {
                "verse": "Nil nocet in tantum quam si mulier dominatur,"
            },
            {
                "verse": "Flamma larem proprium transgrediendo nocet."
            },
            {
                "verse": "Perditur igniferis iuvenis meretricis ocellis"
            },
            {
                "verse": "Et pius agnus obest praerapiente lupa."
            },
            {
                "verse": "Non timet insidias vigili qui regnat in arce"
            },
            {
                "verse": "Inque pudicitia vir quasi Caesar erit."
            },
            {
                "verse": "Stante pudicitia gaudet caro mensque \u00e2\u0080"
            },
            {
                "verse": "Ceraque melque fluunt donec \u00e2\u0080\u00a0 apis."
            },
            {
                "verse": "Virtu ........."
            },
            {
                "verse": "Virtus plus vicio sollicitata potest."
            },
            {
                "verse": "Ferrea vicino vis saepe resolvitur igne"
            },
            {
                "verse": "Nec vir erit stabilis cum muliere frequens."
            },
            {
                "verse": "Contineas igitur fugiasque libidinis ignes,"
            },
            {
                "verse": "Nam loca sana solent frigidiora fore."
            }
        ]
    ]
}