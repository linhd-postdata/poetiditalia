{
    "author": "Gregorio Correr",
    "title": "carmina",
    "url": "http://www.poetiditalia.it/texts/CORRER|carm|001",
    "text": [
        [
            {
                "verse": "Pastoris Lycidae duros referemus amores"
            },
            {
                "verse": "Et quibus infoelix, Musa solante dolorem,"
            },
            {
                "verse": "Multa super puero demens plorabat Iolla,"
            },
            {
                "verse": "Carminibus cum nil misero sperare liceret."
            },
            {
                "verse": "Nam neque quid pueri mentem placaret Iollae,"
            },
            {
                "verse": "Qua prece, quo cantu, quo carmine posset, habebat."
            },
            {
                "verse": "Crudelis puer ille, quidam crudelior illo"
            },
            {
                "verse": "Durus amor qui te glacies et frigoria cogit"
            },
            {
                "verse": "Saeva pati: dignus cui mitior esset Iollas,"
            },
            {
                "verse": "Aut si non poterat, tu saltem sanior esses."
            },
            {
                "verse": "Ha, miserande puer, quae te dementia coepit!"
            },
            {
                "verse": "Tu, veniente die, formosum tristis Iollam,"
            },
            {
                "verse": "Tu, labente, canis; solusque in montibus erras."
            },
            {
                "verse": "Ille nihil cactus, nil te et tua carmina curat;"
            },
            {
                "verse": "Nec magis assiduo fletu placatur Iollas"
            },
            {
                "verse": "Quam placare lupos soliti balatibus agni."
            },
            {
                "verse": "Ergo te talis iactantem carmine voces"
            },
            {
                "verse": "Audivere lacus longe et misurata labores"
            },
            {
                "verse": "Silva tuos, dum Benaci prope fulmina defles."
            },
            {
                "verse": "Vos, nemora et silvae, vlucres audite feraeque"
            },
            {
                "verse": "Quod queritur Lycidas: scopulis nam durius istis,"
            },
            {
                "verse": "Durius et rigida quercu formosus Iollas"
            },
            {
                "verse": "Pectus habet, foetaque idem est immanior ursa."
            },
            {
                "verse": "Nunc etiam pecudes stabulisque armenta tenentur,"
            },
            {
                "verse": "Nunc volucres nidos quaerunt, animalia silvas."
            },
            {
                "verse": "Torpet terra gelu, torpescunt fulmina passim,"
            },
            {
                "verse": "Montesque et pariter villarum culmina canent"
            },
            {
                "verse": "Et saevus silva Boreas circumsonat omni,"
            },
            {
                "verse": "Dum tua per glacies vestigia denique lustro."
            },
            {
                "verse": "Ne peream, miserere, precor; tibi brachia supplex"
            },
            {
                "verse": "Et victas tibi dedo manus: miserere precantis."
            },
            {
                "verse": "Me formosa Thetis, me dorica Phillis amabat,"
            },
            {
                "verse": "Muneraque assuerant plenis afferre canistris:"
            },
            {
                "verse": "Altera purpureas uvas atque altera bacchas."
            },
            {
                "verse": "Te propter, formose puer, ego Phillida liqui,"
            },
            {
                "verse": "Rustica visa Thetis, sordenscunt dona canistris."
            },
            {
                "verse": "O quociens, Lycidas, Lycidas non esse videtur!"
            },
            {
                "verse": "Nam neque que quondam fessum mulcere solebant,"
            },
            {
                "verse": "Flumina delectant summis labentia ripis,"
            },
            {
                "verse": "Nec ver floriferum nemorumque in vallibus umbrae;"
            },
            {
                "verse": "Carmina nulla placent, odio est mihi fistola quam tu"
            },
            {
                "verse": "Mirabare puer, teneris quam saepe labellis"
            },
            {
                "verse": "Aptavi et digitos puerilis ordine movi"
            },
            {
                "verse": "Ipse puer. Nam nostra tuis haud discrepat annis"
            },
            {
                "verse": "Multum aetas: ambo soliti prope flumina Mellae"
            },
            {
                "verse": "Lanigeros servare greges hirtasque capellas,"
            },
            {
                "verse": "Ambo domum prima pariter sub nocte reverti"
            },
            {
                "verse": "Cantantes. Tutum Lycida comitante solebas"
            },
            {
                "verse": "Dicere te: que nunc coeperunt tedia nostri?"
            },
            {
                "verse": "Sunt mihi tercentum nitidi sub matribus agni,"
            },
            {
                "verse": "Qui candore nives superant, qui vellere cignos,"
            },
            {
                "verse": "Quorum de numero forma praestante gemellos"
            },
            {
                "verse": "Ipse duos, formose puer, tibi munera servo."
            },
            {
                "verse": "Sunt totidem nobis foelices ubere vaccae."
            },
            {
                "verse": "Quid referam toto pascentis monte capellas?"
            },
            {
                "verse": "Omnia que nostri? Sum fama clarus et arte:"
            },
            {
                "verse": "Seu calamis certare iuvat seu voce, peritus"
            },
            {
                "verse": "Dicor, et a magno solus Cordone secundus,"
            },
            {
                "verse": "Qui rigidas poterat deducere montibus ornos,"
            },
            {
                "verse": "Et fidibus mulcere tygres, mulcere leones."
            },
            {
                "verse": "Ille et formosum cantu placavit Alexim."
            },
            {
                "verse": "Foelix qui tantum potuti sperare canendo!"
            },
            {
                "verse": "O formose puer, nimium ne fide inventa!"
            },
            {
                "verse": "Vidi ego florentis ferulas durescere libro"
            },
            {
                "verse": "Paulatim et putris ramos praebere securi."
            },
            {
                "verse": "Praetereunt menses: vitulos sub matribus ipse"
            },
            {
                "verse": "Crescere et armenti parvo post tempore vidi"
            },
            {
                "verse": "Esse duces. Heu! Cur Lycidam, quem primum accire solebant"
            },
            {
                "verse": "Pastores, ubi faesta dies in gramine ludos"
            },
            {
                "verse": "Et pastoralis suadebat tibia saltus."
            },
            {
                "verse": "Idem ego dicebar, nisi tu formosior esses,"
            },
            {
                "verse": "Pulchrior ante omnis (hem!). Quid placuisse iuvabit?"
            },
            {
                "verse": "Ut segetes ignis, ut vitis bruma novellas,"
            },
            {
                "verse": "Urit amor Lycidam; nec tu misereris, Iolla."
            },
            {
                "verse": "Saltibus ideis confixa cerva sagitta"
            },
            {
                "verse": "Quaerit opem silvae et noti medicaminis herbam."
            },
            {
                "verse": "Te Lycidas, o Iolla, sui medicina doloris"
            },
            {
                "verse": "Nota nimis; misero modo sit tibi cura mederi."
            },
            {
                "verse": "Desine iam, Lycida, flecti sperare precando:"
            },
            {
                "verse": "Non magis assiduo fletu placatur Iollas,"
            },
            {
                "verse": "Quam placare lupos soliti balatibus agni."
            },
            {
                "verse": "Ibo, ibo, non me gelidis labentia ripis"
            },
            {
                "verse": "Flumina, non montes, non me tardabit euntem"
            },
            {
                "verse": "Saeva maris facies; scythicas durare pruinas"
            },
            {
                "verse": "Cerum est, aut contra nascentem visere solem"
            },
            {
                "verse": "Auroramque sequi. Vastis regionibus exul:"
            },
            {
                "verse": "Ante tamen stabulis ignes inducete nostris"
            },
            {
                "verse": "Spesque meas, olim teneros cum matribus agnos,"
            },
            {
                "verse": "Urere. Tu procul hec victor spectabis, Iolla."
            },
            {
                "verse": "Ha Lycida, Lycida, quae te dementia coepit!"
            },
            {
                "verse": "Parce, puer, stabulis: nam te discedere durus"
            },
            {
                "verse": "Nollet amor, vel, si discedas, pone sequetur,"
            },
            {
                "verse": "Tecum erit et paribus figet vestigia plantis."
            },
            {
                "verse": "Hec Lycidas. Tali resonabant carmine ripae,"
            },
            {
                "verse": "Donec eum vesper campis discendere tristem"
            },
            {
                "verse": "Iussit et obscuro processit serus Olimpo."
            }
        ],
        [
            {
                "verse": "Hec tibi de libris veterum, germane, relegi,"
            },
            {
                "verse": "Queque super pueris docuit pater optimum olim"
            },
            {
                "verse": "Victorinus; et hic aliquid quod discere possit,"
            },
            {
                "verse": "Siquem digna manet studiorum cura, docebo."
            },
            {
                "verse": "Protinus a cunis labor est, cum tedia longi"
            },
            {
                "verse": "Solverunt menses, palletque puerpera lecto,"
            },
            {
                "verse": "Et trepidae assistunt matres: quare optima porro"
            },
            {
                "verse": "Quaerenda est nutrix, sermone et moribus aequis."
            },
            {
                "verse": "Huius precipue vocem conabitur infans"
            },
            {
                "verse": "Fingere: tum rudibus que primum accentibus olim"
            },
            {
                "verse": "Ediderit durant animisque capacibus herent."
            },
            {
                "verse": "Insanire putem puero qui barbara praebet"
            },
            {
                "verse": "Ubera latenti: mores et dissona discunt"
            },
            {
                "verse": "Quae risu excipiunt nocitura vocabula patres."
            },
            {
                "verse": "Post ubi luxuries inflavit barbara venas,"
            },
            {
                "verse": "Difficile est vicio discedere quod semel infans"
            },
            {
                "verse": "Sorbuit a teneris, ut vas rude, protinus annis."
            },
            {
                "verse": "Quidam scrutantes naturae munia credunt"
            },
            {
                "verse": "Dberi hoc pueris materno munere caris."
            },
            {
                "verse": "At nunc, ut luxus nostris matercula quaeque,"
            },
            {
                "verse": "Ut semel in dignitis gemmam prospexit inertem,"
            },
            {
                "verse": "Dedignatur, et emittit fortassis alendam"
            },
            {
                "verse": "Filiolam meretrici. Quid ni turpe putet nil,"
            },
            {
                "verse": "Cui stupra et sordes, et nomina nota procorum"
            },
            {
                "verse": "Osculaque et cactus pernoctantis parasiti,"
            },
            {
                "verse": "Et didicit vicium quod nondum intelligit esse?"
            },
            {
                "verse": "Nec tibi cura tamen fuerit postrema repente"
            },
            {
                "verse": "Ponere custodem morum ludique magistrum,"
            },
            {
                "verse": "Ut, quicquid nimium nutrix indulserit, ille"
            },
            {
                "verse": "Corrigat et virga doceat parere reperta."
            },
            {
                "verse": "Multa ferent anni, que post contemnet ephebus,"
            },
            {
                "verse": "Nescia dum virtus rerum contenditur ut vis."
            },
            {
                "verse": "Non nullis visum est maiorum infantibus esse"
            },
            {
                "verse": "Parcendum donec iam septima terminet aestas."
            },
            {
                "verse": "Nos aliter: neque poeniteat, doctissime rhetor"
            },
            {
                "verse": "Quintiliane, tui; tu rite hec, qui sua quaeque"
            },
            {
                "verse": "Infanti studia, et nullum qui duxeris esse"
            },
            {
                "verse": "Desidiae tempus. Cur quae iam moribus aetas"
            },
            {
                "verse": "Congruit, haec eadem studii praecepta refutet?"
            },
            {
                "verse": "Quare hoc exiguum lucri fastidis, amice?"
            },
            {
                "verse": "Quid dicam, qui mox pictas eborisque figuras"
            },
            {
                "verse": "In seriem ponit ludo et puerilia corda"
            },
            {
                "verse": "Allicit, atque animum tenui re pascit inanem?"
            },
            {
                "verse": "Contemplator item quae cuique est gloria palmae:"
            },
            {
                "verse": "Nascere enim in promptu est animos um fraude carentis."
            },
            {
                "verse": "Attamen interdum spes incunabula fallunt,"
            },
            {
                "verse": "Et potis est iuvenis annos natura potenter"
            },
            {
                "verse": "Mutare in melius, quam tu speraveris unquam."
            },
            {
                "verse": "Sed frustra ingenium dederit natura, laborem"
            },
            {
                "verse": "Si fugias, si poeniteat cuiuslibet artis."
            },
            {
                "verse": "Necquiquam pecoris generosi, nomina gentis,"
            },
            {
                "verse": "Iactet equus, quamvis domitrix Appulia mittat;"
            },
            {
                "verse": "Si careat studio, in pistrinum inglorius ibit."
            },
            {
                "verse": "Atque adeo siquis color aut reverentia doctis,"
            },
            {
                "verse": "Quisque bonus pueris artes elementaque prima"
            },
            {
                "verse": "Praestaret: sed quid miserum aeque? Inde illa senectus"
            },
            {
                "verse": "Doctorum, quis nil percusso et unctius auro."
            },
            {
                "verse": "Praeterea nimia est patrum indulgentia: quondam,"
            },
            {
                "verse": "Ut aequum est iuvenem, siquid commiserat usquam,"
            },
            {
                "verse": "Iratum patrem trepidabat limine natus:"
            },
            {
                "verse": "\"Accedam? Taceam, instigem? Purgem ne? Loquar ne?\"."
            },
            {
                "verse": "Coram patre puer nunc peierat et bibit, audet"
            },
            {
                "verse": "Omne nefas, ludit, lenonum dedecore emptas"
            },
            {
                "verse": "Servat amicitias. Quid enim puero, cui stupra domusque"
            },
            {
                "verse": "Corrupta exemplo, qui nondum dente parato"
            },
            {
                "verse": "Vidit lascivis cenas et prandia patris"
            },
            {
                "verse": "Cantibus obstrepere, et pueros cognovit amatos?"
            },
            {
                "verse": "Mox tibi decrepito, siquid de moribus huius"
            },
            {
                "verse": "Poeniteat demum, tenue et miserabile guttur"
            },
            {
                "verse": "Elidet: ficto gemitu lugubre feretrum"
            },
            {
                "verse": "Componet, sed tu porrectis calcibus ibis."
            },
            {
                "verse": "Nunc vero ad ferulas doctorum transeo, nec te"
            },
            {
                "verse": "Poeniteat circum tenuis involvier actus."
            },
            {
                "verse": "Hoc aio incipiens, sub quo primaeva iuventus"
            },
            {
                "verse": "Ponat avariciae sordes, huicque integra mens sit."
            },
            {
                "verse": "Praecipue sumat curamque animumque parentis"
            },
            {
                "verse": "Erga discipulos et per compendia ducat."
            },
            {
                "verse": "Praeterea studio vigilanti vir bonus adsit"
            },
            {
                "verse": "Assidue circa mores, ne cerea corda"
            },
            {
                "verse": "In vicium facilisque animos contagia sumant."
            },
            {
                "verse": "Tum, quamvis sanctis instructi moribus, albam"
            },
            {
                "verse": "Mente pudiciciam servent, suadebo tamen quod"
            },
            {
                "verse": "Secreta a pueris maneat robustior aetas,"
            },
            {
                "verse": "Seu studii statione, aut ludo: nam neque solum"
            },
            {
                "verse": "Vitandum scelus et causae, sed criminis atri"
            },
            {
                "verse": "Auspicio, neque discendi intermissio fiat"
            },
            {
                "verse": "Plurima, nam facile in peius rapiuntur ephebi."
            },
            {
                "verse": "At quamvis studiis iuvet impallescere longis"
            },
            {
                "verse": "Praestantes animi pueros, his danda tamen sunt"
            },
            {
                "verse": "Tempora quis laxent se se et iuvenilia corda"
            },
            {
                "verse": "Oblectent: parit assiduus fastidia doctor"
            },
            {
                "verse": "Ultra mensuram. Licits dimitere ludis"
            },
            {
                "verse": "Non erit indignum et membra exercere decore"
            },
            {
                "verse": "Multum adeo confert studiis: nam cruda labore"
            },
            {
                "verse": "Decoquitor bilis collectusque effluit humor."
            },
            {
                "verse": "Nec maiore tamen se turba oneraverit ipse"
            },
            {
                "verse": "Viribus: ille quidam durus peiorque novera,"
            },
            {
                "verse": "Qui poterit pueri ingenium fraudare benignum."
            },
            {
                "verse": "Nec mihi displiceat doctoris curva senecus,"
            },
            {
                "verse": "Si vigeant sensu animi corpusque labori"
            },
            {
                "verse": "Nondum interdictum: venit experientia canis."
            },
            {
                "verse": "Non ita quod pueri libeat, caedantur adulti"
            },
            {
                "verse": "Supplicio servili, et quod, si tempora mutes,"
            },
            {
                "verse": "Convenit iniuria. Quid enim, cum iurgia temnat,"
            },
            {
                "verse": "Et semel e nudo deiecerit ore ruborem,"
            },
            {
                "verse": "Horrescat? Suetus flagris ut pessima queque"
            },
            {
                "verse": "Mancipia? Imprimis vitandum est ne memor aetas"
            },
            {
                "verse": "Iniuriae veteris studium exhorrescat acerbe,"
            },
            {
                "verse": "Que nondum ullius virtutis coepit amorem."
            },
            {
                "verse": "Nec mihi displiceat pueri rubor ingeniumque"
            },
            {
                "verse": "Lentescens, nec quod dubitet speraveris infra,"
            },
            {
                "verse": "Aut roget atque animum solere per singola ducat."
            },
            {
                "verse": "Quippe etiam multi defissi, ni vehementer"
            },
            {
                "verse": "Insistas: quidam imperium indignantur, at illos"
            },
            {
                "verse": "Debilitat timor: usque adeo concordia mentis"
            },
            {
                "verse": "Inter mortalis rarissima. Quare age prudens"
            },
            {
                "verse": "Inspice naturam atque animas speculare recentis."
            },
            {
                "verse": "Nam cerebrum memor et facili praecordia limo"
            },
            {
                "verse": "Argumenta dabunt puero viresque latentis"
            },
            {
                "verse": "Nudabunt animae; sed nec tabescere mentem"
            },
            {
                "verse": "Desidia turpi patiaris, quippe nocesse est"
            },
            {
                "verse": "Exercere caput. Quid enim didicisse potes tu"
            },
            {
                "verse": "Aptius a teneris, vel quid iocundius unquam?"
            },
            {
                "verse": "Dulce quidam est senibus fessis meminisse libelli,"
            },
            {
                "verse": "Sive hi iura togae servent sanctumque senatum,"
            },
            {
                "verse": "Seu circum viridis ortos notaque sub umbra"
            },
            {
                "verse": "Producant se se tremuli subeunte bacillo."
            },
            {
                "verse": "Cui tantum dolor, aut quid tam lugubra dabit sors,"
            },
            {
                "verse": "Quod non leniri possit, moestosque remitti"
            },
            {
                "verse": "Pectore, si tamquam speculum exemplaria volvat?"
            },
            {
                "verse": "Primus naturae Granonius addidit artem"
            },
            {
                "verse": "Simonydes, Scopae miseri conviva supremus:"
            },
            {
                "verse": "Primis imaginibus nulla non arte petitis"
            },
            {
                "verse": "Imposuit levibus numerum sedesque locorum"
            },
            {
                "verse": "Mansuras docuit vicis optare remotis;"
            },
            {
                "verse": "Offenduntur enim strepitu atque accursibus aulae."
            },
            {
                "verse": "Ergo exercebis pueros. Divina Maronis"
            },
            {
                "verse": "Carmina praecipue discant teneantque fideles,"
            },
            {
                "verse": "Sive oratorum malint contendere campo,"
            },
            {
                "verse": "Curandum est aeque Ciceronis plurima volvant."
            },
            {
                "verse": "Idem ardor suberit, idem fons atque eadem lex"
            },
            {
                "verse": "Eloquii. Tum si quicquam conabitur, ultro"
            },
            {
                "verse": "Succurret quid agat, quo ve ordine, quo pede dicat:"
            },
            {
                "verse": "Promptius expediet queque ardentissima, tum cum"
            },
            {
                "verse": "Conformata vigent et corda et lingua loquentis."
            },
            {
                "verse": "Nec voci gestus dicentis discrepet au frons:"
            },
            {
                "verse": "Oret opem civi merito lacrimansque loquetur"
            },
            {
                "verse": "Pupilli erumnas, crimen civile, dolosque"
            },
            {
                "verse": "In patriam graviter stomacho exsecretur acerbo."
            },
            {
                "verse": "Denique quicquid aget, naturam artemque sequetur,"
            },
            {
                "verse": "Nec mihi displiceant pueri, quibus exuberat vis"
            },
            {
                "verse": "Largior eloquii ac dicendi copia maior;"
            },
            {
                "verse": "Nam facile abscindet ratio, multum auferet aetas,"
            },
            {
                "verse": "Multa cadent usu certo. Sed non minus aequum est"
            },
            {
                "verse": "Tardis ferre manum, studii ne destituat spes"
            },
            {
                "verse": "Neu pigeat docuisse pedes, quantumque molossus"
            },
            {
                "verse": "A tribraco, quantum spondaeus distet iambo."
            },
            {
                "verse": "Olim nervorum cactus et carmina vocum"
            },
            {
                "verse": "Grande opere precium, magnoque in honore fuere,"
            },
            {
                "verse": "Graecia dum viguit, studiorum maxima nutrix."
            },
            {
                "verse": "Sic honor accessit divinis vatibus atque"
            },
            {
                "verse": "Creditus Amphion testudine saxa movere,"
            },
            {
                "verse": "Dictus ob hoc Orpheus rabidos mulcere leones."
            },
            {
                "verse": "Nonne vides cantu longos ut quisque labores"
            },
            {
                "verse": "Soletur, sive effossor seu vinitor uvae?"
            },
            {
                "verse": "Et ferus Eacides tetgit Chironis in antro"
            },
            {
                "verse": "Fila lyrae et rudibus percussit vocibus auras"
            },
            {
                "verse": "Suetus semivivi caudam ridere magisteri."
            },
            {
                "verse": "Non igitur musice temnenda est, sive poesim"
            },
            {
                "verse": "Miraris seu rostra tumultu agitata forensi."
            },
            {
                "verse": "Praeterea nec virginibus psalteria castis"
            },
            {
                "verse": "Opprobrio ducas: gaudet Deus ipse Camenis."
            },
            {
                "verse": "Attamen absurdum est oscenas fingere voces"
            },
            {
                "verse": "Ut senior tremulo demergat verba palato,"
            },
            {
                "verse": "Ebrius hic titubet, vel amore ut gestiat ille;"
            },
            {
                "verse": "Nec lingua vocem premere eut resinare decorum est"
            },
            {
                "verse": "Distentis late labris, ut rudere credas"
            },
            {
                "verse": "Iumenta in calabris attrito vomere campis."
            },
            {
                "verse": "Praeceptoris erit gestus formare decoros"
            },
            {
                "verse": "A teneris, nec dum iam dedignante inventa,"
            },
            {
                "verse": "Nescia dum virus rerum contenditur ut vis."
            },
            {
                "verse": "Ni pigeat praeferre pedem, non tarda sequetur"
            },
            {
                "verse": "Mens iuvenum, neque si libeat miscere latinis"
            },
            {
                "verse": "Graeca, minus valeant: quin ad nova queque vicissim"
            },
            {
                "verse": "Promptius intendent se se et corda in scia rerum."
            },
            {
                "verse": "Non etenim is animo pueris labor insitus acri"
            },
            {
                "verse": "Conatu mentis: verum ut corpuscola terrae"
            },
            {
                "verse": "Mollius affligunt tociens cursuque vagantur"
            },
            {
                "verse": "Huc illuc, sic ingenii levis addita vena est"
            },
            {
                "verse": "Et patiens operum: neque enim est id pondus in ipsis."
            },
            {
                "verse": "Nec tamen ii coetus hominum et civilia vitent,"
            },
            {
                "verse": "Namque hinc formido subrepit vel malus error;"
            },
            {
                "verse": "Humanum est inter civis inquirere doctos."
            },
            {
                "verse": "Sed non ulla magis mentis industria tollit,"
            },
            {
                "verse": "Quam speratus honos: generoso in pectore laudum"
            },
            {
                "verse": "Fixus amor, semperque animis calet emula virus."
            },
            {
                "verse": "Usque adeo cum primum artes crevere repertae,"
            },
            {
                "verse": "Ambicio crevit laudumque erecta cupido est."
            },
            {
                "verse": "Alludit famae cum dicit Oracius \"album"
            },
            {
                "verse": "Mutor in alitem, et insidunt mihi cruribus asprae"
            },
            {
                "verse": "Pelles\": dulce quidam est cultum dictasse libellum."
            },
            {
                "verse": "At veneti pueri longis ambagibus herent,"
            },
            {
                "verse": "Aut abaco discunt teneri imberbesque etiam tum"
            },
            {
                "verse": "Assirias latio mutant sub sidere gazas;"
            },
            {
                "verse": "Solae diviciae remo velloque petuntur."
            },
            {
                "verse": "Urbe piget nostra, de qua tam clara per orbem"
            },
            {
                "verse": "Nomina: maiores nostri virtute decora"
            },
            {
                "verse": "Nil melius duxere et sanctis le gibus urbem"
            },
            {
                "verse": "Fondarunt. Nondum tanto matrona paratu:"
            },
            {
                "verse": "Nam digitis gemmas pulchroque monilia collo"
            },
            {
                "verse": "Gestabant paucae; foris aequora dura mariti"
            },
            {
                "verse": "Verrebant; galea condebant tempora patres."
            },
            {
                "verse": "Hospitis adventu non ambitiosa dabatur"
            },
            {
                "verse": "Cena, nec auratis laquearia fulva metallo"
            },
            {
                "verse": "Pendebant trabibus: nullos aulea tegebant"
            },
            {
                "verse": "Strata thoros, et privatis moderatior usus"
            },
            {
                "verse": "Argenti sanctaeque domus ut templa patebant."
            },
            {
                "verse": "Mirari poterat siquis conviva subisset"
            },
            {
                "verse": "Amplustre aut tabulas ereptaque rostra carinis."
            },
            {
                "verse": "Emeriti cives qui sanguine, quique labore"
            },
            {
                "verse": "Imperium peperere suo cum frigore venas"
            },
            {
                "verse": "Strinxerat et gelidos artus longaeva senectus,"
            },
            {
                "verse": "Publica curabant consulta et maxima rerum:"
            },
            {
                "verse": "Horum autem nemo ob privata negocia contra"
            },
            {
                "verse": "Commoda temptasset patriae et communia iura."
            },
            {
                "verse": "Ergo illis foris imperium gentesque subactae"
            },
            {
                "verse": "Iura domi et mores, rebusque experta iuventus."
            },
            {
                "verse": "Tempus et hanc nostris racionem admittere chartis,"
            },
            {
                "verse": "Urbibus an magnis dicendi copia prosit."
            },
            {
                "verse": "Porro hinc concedo, nisi sit sapiencia, nasci"
            },
            {
                "verse": "Saepe nefas, saepe everti pulcherrima regna."
            },
            {
                "verse": "At siquis herens virtuti possidet artem"
            },
            {
                "verse": "Dicendi, patriam libertatemque suosque"
            },
            {
                "verse": "Tutatur, pacique ac boellis utilis idem est."
            },
            {
                "verse": "Nam quondam in silvis violenti ac more ferino"
            },
            {
                "verse": "Vivebant homines, et ubi errantis tulerat nox"
            },
            {
                "verse": "Carpebant somnos in montibus aut speluncis."
            },
            {
                "verse": "Passim concubitus nec gnatos noverat ullus,"
            },
            {
                "verse": "Tempore quo sapiens ac magnus videlicet vir"
            },
            {
                "verse": "Praevidit quantum retionis et ingenii esset"
            },
            {
                "verse": "Obstrusum latebris; igitur sermone decoro"
            },
            {
                "verse": "Agrestem turbam (mirum est potuisse) coegit."
            },
            {
                "verse": "Vivendi posuit iura et formidini poenae"
            },
            {
                "verse": "Exacuit mentis, nequis fur, nequis adulter:"
            },
            {
                "verse": "Hinc variae venere artes ususque serendi,"
            },
            {
                "verse": "Dehinc parvas munire urbis vallo fulvioque,"
            },
            {
                "verse": "Et sua tutari norant et plaudere septis."
            },
            {
                "verse": "Postremo cum vicinis de finibus agri"
            },
            {
                "verse": "Certabant. Tum miliciae labor additus, inde"
            },
            {
                "verse": "Regnandi ambicio doctrinaeque invida cura."
            },
            {
                "verse": "Tunc pauci sapientes, cum vis flecteret aequum,"
            },
            {
                "verse": "Duxere exilium ruri, et docuere priores,"
            },
            {
                "verse": "Et contemnere opes et eis frugaliter uti."
            },
            {
                "verse": "Vatibus hic olim fuerat mos ruris ameni"
            },
            {
                "verse": "Secessu gaudere et aprici gramine campi"
            },
            {
                "verse": "Flumina ubi et virides resonarent undique ripae"
            },
            {
                "verse": "Et montana leves referebant murmura venti."
            },
            {
                "verse": "Ortulus hic, vineta procul, poma insita, flores"
            },
            {
                "verse": "Et teneri circum caules vescumque papaver."
            },
            {
                "verse": "Difficile est, sodes, nomen meruisse poetae."
            },
            {
                "verse": "Multa feras discasque diu, multa ante papiro"
            },
            {
                "verse": "Est opus et graecis dudum insenuisse libellis,"
            },
            {
                "verse": "Quam possis paucos in turbam credere versus,"
            },
            {
                "verse": "Non quales ego, sed quales ostendere tantum"
            },
            {
                "verse": "Et vellem et nequeo. Nam si me insana trait spes,"
            },
            {
                "verse": "Carmina quis prohibet centum percurrere? Ibique"
            },
            {
                "verse": "Iungantur delphines equis atque ordine verso"
            },
            {
                "verse": "Thura legant Calibes, molles dent aera Sabei."
            },
            {
                "verse": "Sed non haec racio scribenti: quippe poesis"
            },
            {
                "verse": "Picturae est similis, quae convenientia reddit"
            },
            {
                "verse": "Personae, et capiti medioque accomodat imum."
            },
            {
                "verse": "Sumere materias aequum est pro viribus, atque"
            },
            {
                "verse": "Offendat nugis caveat, ne, cum velit astu"
            },
            {
                "verse": "Penelope sponsi orbatum narrare Cyclopam,"
            },
            {
                "verse": "Incipiat raptus Helenae Troiaeque ruinas."
            },
            {
                "verse": "Pleraque tecta sinat praesens industria vatis,"
            },
            {
                "verse": "Ut quidam pictor casum qui forte tabella"
            },
            {
                "verse": "Virginis argolicae mandarat: flebat Ulixes"
            },
            {
                "verse": "Ante aras, tristisque aderat Menelaus et una"
            },
            {
                "verse": "Infelix augur scisso velamine Calcas."
            },
            {
                "verse": "Ergo cum ingenium genitoris reddere partes"
            },
            {
                "verse": "Viribus accisis non posset, fecit Atridem"
            },
            {
                "verse": "Tollentem palmas vultusque obnuit amictu"
            },
            {
                "verse": "Funereo, ut quivis habitus atque ora parentis"
            },
            {
                "verse": "Fingeret arbitrio: fugias ante omnia linguam"
            },
            {
                "verse": "Assentatoris, ne limae poeniteat mox,"
            },
            {
                "verse": "Aut alio insignis quovis errore noteris."
            },
            {
                "verse": "Da Victorino hec et dic legat optimus ille,"
            },
            {
                "verse": "Qui nihil a vero cuiquam mentitus amico."
            },
            {
                "verse": "Sitque operi modus et fines sint denique, ne te"
            },
            {
                "verse": "Frustreris semperque aliquid mutare labores:"
            },
            {
                "verse": "Iam minium chartis et cedrum posse libello."
            }
        ],
        [
            {
                "verse": "Gentis humanae pater et redemptor"
            },
            {
                "verse": "Inferi postquam dominum subegit,"
            },
            {
                "verse": "Morte deviata, et grave fraudulentum"
            },
            {
                "verse": "Terruit hostem,"
            },
            {
                "verse": "Hoc die coetu medius quorum"
            },
            {
                "verse": "Laetusin caelum rediit, scelestas"
            },
            {
                "verse": "Deserens terras et adhuc recenti"
            },
            {
                "verse": "Sanguine tinctas."
            },
            {
                "verse": "Hic dies, hic est. Pueri et puellae"
            },
            {
                "verse": "Virgines, mecum date thura templis,"
            },
            {
                "verse": "Ocium et pacem rogitemus omnes"
            },
            {
                "verse": "Carmine sacro."
            },
            {
                "verse": "Proferat tellus segetem simulque"
            },
            {
                "verse": "Vestiat campos zephirus nitentis,"
            },
            {
                "verse": "Occidat serpens, lateat novercis"
            },
            {
                "verse": "Herba veneni."
            },
            {
                "verse": "Mitis autumnus trepidique soles"
            },
            {
                "verse": "Temperent brunas, rabiem Leonis"
            },
            {
                "verse": "Ponat aestivi facilemque se se"
            },
            {
                "verse": "Praebeat aestas;"
            },
            {
                "verse": "Nec graves morbi miserique casus"
            },
            {
                "verse": "Opprimat terras, neque funeralis"
            },
            {
                "verse": "Sirius regnet nebulaeque tristes"
            },
            {
                "verse": "Igne maligno."
            },
            {
                "verse": "Nauta securus patriam domosque"
            },
            {
                "verse": "Visat optatas, et aquae salubres"
            },
            {
                "verse": "Fluminum notas nequeant proterve"
            },
            {
                "verse": "Vincere ripas."
            },
            {
                "verse": "Grandinem et nimbos simul et procellas"
            },
            {
                "verse": "Supplicium tollat precibus et omnis"
            },
            {
                "verse": "Auferat motus pater ac tremendos"
            },
            {
                "verse": "Fulguris ictus."
            },
            {
                "verse": "Italum proles numerosa late"
            },
            {
                "verse": "Crescat et notos patribus puellae"
            },
            {
                "verse": "Proferant natos; latium tremiscant"
            },
            {
                "verse": "Undique robur;"
            },
            {
                "verse": "Nullus in terris dominetur atrox,"
            },
            {
                "verse": "Occidat quicumque equitare campis"
            },
            {
                "verse": "Cogitat nostris, pareant superbi et"
            },
            {
                "verse": "Impia regna."
            },
            {
                "verse": "Serus in caelum redeat, precamur,"
            },
            {
                "verse": "Pontifex Summus; pater atque princeps"
            },
            {
                "verse": "Hic diu regnet dominusque regum"
            },
            {
                "verse": "Temperet orbem,"
            },
            {
                "verse": "Temperet terras metuendus hosti,"
            },
            {
                "verse": "Remque romanam Latiumque servet"
            },
            {
                "verse": "Legibus sanctis pater et superbos"
            },
            {
                "verse": "Territet armis."
            },
            {
                "verse": "Si tuos, caeli dominator alme,"
            },
            {
                "verse": "Auxit in terris ststuitque honores,"
            },
            {
                "verse": "Si tuos saeva rabie furentis"
            },
            {
                "verse": "Terruit hostes."
            },
            {
                "verse": "Occidit sacris inimicus atrox"
            },
            {
                "verse": "Ille vexillis; posuit securi"
            },
            {
                "verse": "Colla devictis acie catervis"
            },
            {
                "verse": "Brachius audax."
            },
            {
                "verse": "Vidit eversas acies fugitque"
            },
            {
                "verse": "Ille qui magnas populator urbes"
            },
            {
                "verse": "Terruit, cuius populi timebant"
            },
            {
                "verse": "Nomen et arma"
            },
            {
                "verse": "Captus hostilis grave vulneratus"
            },
            {
                "verse": "Tetulit vultus, ubi tunc tiranni"
            },
            {
                "verse": "Spiritus regnum sibi qui petebat"
            },
            {
                "verse": "Italiamque."
            },
            {
                "verse": "Prodiit notis latebris laronum"
            },
            {
                "verse": "Turba, securum pater iter, arces"
            },
            {
                "verse": "Iam licet sacras simul et beatum"
            },
            {
                "verse": "Visere Tibrim."
            },
            {
                "verse": "Salve, sacratae pater Urbis atque"
            },
            {
                "verse": "Gentium terror, decus et latini"
            },
            {
                "verse": "Nominis spesque; ut maneas precamur,"
            },
            {
                "verse": "Summe sacerdos."
            },
            {
                "verse": "Augeas serus numeros beatorum,"
            },
            {
                "verse": "Hic pedes sacros veneretur orbis,"
            },
            {
                "verse": "Te diu terrae videant beatum"
            },
            {
                "verse": "Et tua Roma."
            },
            {
                "verse": "Te palatinae venerentur arces,"
            },
            {
                "verse": "Te diu reges, positisque telis"
            },
            {
                "verse": "Exterae gentes valeant nihil te"
            },
            {
                "verse": "Visere maius."
            }
        ],
        [
            {
                "verse": "Optime pontificum, caelo degnate, nepotem"
            },
            {
                "verse": "Aspicis ad tumulum relliquiasque tuas."
            },
            {
                "verse": "Non licuit puero quondam, dum vita manebat,"
            },
            {
                "verse": "Ora neque aspectus usque videre tuos."
            },
            {
                "verse": "Me tamen esse esse tui memorem voluere parentes,"
            },
            {
                "verse": "Deque tuo dictus nomine Gregorius."
            },
            {
                "verse": "Salve, sancte pater, tuque, o fidissima quondam"
            },
            {
                "verse": "Curarum requies, hospita terra, vale."
            }
        ],
        [
            {
                "verse": "Pauca quidam meritis tribuit fortuna maligna,"
            },
            {
                "verse": "Parca manu rerum quas valet ipsa dare."
            },
            {
                "verse": "At tibi secretos pandit natura recessus"
            },
            {
                "verse": "Ingeniumque simul nobile larga dedit"
            },
            {
                "verse": "Et soctas artis et fidum pectus amicis:"
            },
            {
                "verse": "Iusque in divitiis non habet illa tuis."
            },
            {
                "verse": "Perge modo, invitam coges vincesque merendo,"
            },
            {
                "verse": "Ipsa sibi quamquam mens bona sit, precium."
            }
        ],
        [
            {
                "verse": "Parnasi antistes, Phoebi venerande sacerdos,"
            },
            {
                "verse": "Musarum interpres, hic, Nicolae, iaces."
            },
            {
                "verse": "At non exiguo tegitur tua fama sepulchro:"
            },
            {
                "verse": "Terminat Italiane finibus illa quidem."
            },
            {
                "verse": "Ecquid ubi aspicies Nicolai nomina, lector,"
            },
            {
                "verse": "Deesse viro, laudes forte querere suas?"
            },
            {
                "verse": "Ne quaeras quod habet, numquam sine laude ferentur"
            },
            {
                "verse": "Et studia et mores et benefacta viri."
            },
            {
                "verse": "Scrutator veterum studiorum, Nicole, cultor,"
            },
            {
                "verse": "Hospes amicitiae, semper amate bonis,"
            },
            {
                "verse": "Hic te, defunctum curis mortalibus atque"
            },
            {
                "verse": "Confectum senio, patria terra tegit."
            },
            {
                "verse": "Qui priscas artis longo revocavit ab aevo,"
            },
            {
                "verse": "Qui studia et mores, hac requiescit humo."
            },
            {
                "verse": "Expectas nomen Nicolai? An protinus ipso"
            },
            {
                "verse": "De titulo nosti, nomina si sileant?"
            },
            {
                "verse": "\"Qui colitis sacros fontis veterumque reperta,"
            },
            {
                "verse": "Este mei memores: nam meruisse iuvat."
            },
            {
                "verse": "Tusco me genuit celebris Florentia patre"
            },
            {
                "verse": "Et Nicolaus eram, Nicola progenies\"."
            },
            {
                "verse": "Hoc tegitur saxo Nicolaus, Nicola proles:"
            },
            {
                "verse": "Cuius ope Lacio lingua latina redit,"
            },
            {
                "verse": "Cui pudor ingenuus mentemque animumque sacrarat"
            },
            {
                "verse": "Iusticiaeque soror, non violata fides."
            },
            {
                "verse": "Musarum antistes, studiorum candide iudex,"
            },
            {
                "verse": "Hic, Nicolae, iaces, Nicola progenies."
            },
            {
                "verse": "Ecquid apud superos curae est (si talia tangunt"
            },
            {
                "verse": "Caelestis aminas) lingua latina tibi?"
            },
            {
                "verse": "Parnasi antistes, Phoebi venerande sacerdos,"
            },
            {
                "verse": "Hospes amiciciae, semper amate bonis,"
            },
            {
                "verse": "Scrutator veterum studiorum, cultor honesti,"
            },
            {
                "verse": "Musarum interpres, hic, Nicolae, iaces."
            }
        ]
    ]
}