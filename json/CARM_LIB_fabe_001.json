{
    "author": "carmina libraria",
    "title": "Iacobus Faber Stapulensis, arithmetica",
    "url": "http://www.poetiditalia.it/texts/CARM_LIB|fabe|001",
    "text": [
        [
            {
                "verse": "G. Gonterius Labinonensis in laudem arithmetices et musices"
            }
        ],
        [
            {
                "verse": "Tempore iam multo doctae latuere sorores"
            },
            {
                "verse": "Quas retinet comites flava Minerva suas"
            },
            {
                "verse": "Huc placide terras post tempora multa revisunt,"
            },
            {
                "verse": "Grata quoque ante alias Gallica terra placet."
            },
            {
                "verse": "His olim celebris fuit omnis Acaica tellus,"
            },
            {
                "verse": "Pythagora patriam diffugiente Samon."
            },
            {
                "verse": "Hellada nunc linquunt et doctas palladis urbes"
            },
            {
                "verse": "Sequaniosque petunt Parhisiosque lares."
            },
            {
                "verse": "Haec venit omnimoda numerorum cincta caterva"
            },
            {
                "verse": "Atque docet numeris quicquid in orbe situm est."
            },
            {
                "verse": "Altera dulcisono cantu fidibusque canoris"
            },
            {
                "verse": "Edomuisse viros traditur atque feras."
            },
            {
                "verse": "Quae sua Pieriis tenet unica nomina Musis"
            },
            {
                "verse": "Quod nihil hac musis gratius esse solet."
            },
            {
                "verse": "Attamen artificem stapule? misere marine"
            },
            {
                "verse": "Qui laeta hoc studiis fronte dicaret opus."
            },
            {
                "verse": "Hoc solum studium atque haec illi cura: iuvare"
            },
            {
                "verse": "Irritus et ne sit dispereatque labor."
            }
        ]
    ]
}