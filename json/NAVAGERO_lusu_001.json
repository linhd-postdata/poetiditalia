{
    "author": "Andrea Navagero",
    "title": "lusus",
    "url": "http://www.poetiditalia.it/texts/NAVAGERO|lusu|001",
    "text": [
        [
            {
                "verse": "Aspice magna Ceres tibi quos semente peracta"
            },
            {
                "verse": "Ducimus agrestes, rustica turba, choros."
            },
            {
                "verse": "Tu face, ne nimio semen putrescat ab imbre,"
            },
            {
                "verse": "Neu sulcos rapido frigore rumpat hiems."
            },
            {
                "verse": "Neu sterilis surgat silva infelicis avenae,"
            },
            {
                "verse": "Et quaecumque bonis frugibus herba nocet;"
            },
            {
                "verse": "Neu terrae prostrata animosi flatibus euri"
            },
            {
                "verse": "Decidat: aut densa grandine laesa seges;"
            },
            {
                "verse": "Neu direpta avidae rapiant frumenta volucres,"
            },
            {
                "verse": "Monstrave, quae terrae plurima saepe ferunt."
            },
            {
                "verse": "Sed quae credidimus bene cultis semina campis,"
            },
            {
                "verse": "Uberius largo foenere reddat ager."
            },
            {
                "verse": "Sic erit. interea nivei carchesia lactis"
            },
            {
                "verse": "Fundite, et annoso mella liquata mero."
            },
            {
                "verse": "Terque satas circum, felix eat hostia, fruges,"
            },
            {
                "verse": "Caesaque mox sanctos corruat ante focos."
            },
            {
                "verse": "Nunc satis haec. post messem alii reddentur honores,"
            },
            {
                "verse": "Et sacras cingent spicea serta comas."
            }
        ],
        [
            {
                "verse": "Aurae, quae levibus percurritis aera pennis,"
            },
            {
                "verse": "Et strepitis blando per nemora alta sono,"
            },
            {
                "verse": "Serta dat haec vobis: vobis haec rusticus Idmon"
            },
            {
                "verse": "Spargit odorato plena canistra croco."
            },
            {
                "verse": "Vos lenite aestum, et paleas seiungite inanes,"
            },
            {
                "verse": "Dum medio fruges ventilat ille die."
            }
        ],
        [
            {
                "verse": "Ille tuus Pan montivage venator Iolas"
            },
            {
                "verse": "Suetus in audaces cominus ire feras,"
            },
            {
                "verse": "A quo et adhuc rictusque suum, exuviasque leonum"
            },
            {
                "verse": "Sacra tibi agrestis munera pinus habet,"
            },
            {
                "verse": "Nunc iam annis gravis haec devicti cornua cervi"
            },
            {
                "verse": "Dedicat, imbelli congrua dona seni."
            },
            {
                "verse": "Cum tamen herculeae facta inter fortia clavae"
            },
            {
                "verse": "Is quoque sit laudem visus habere labor."
            },
            {
                "verse": "Tu Dive haec inter viridis decora illa iuventae"
            },
            {
                "verse": "Suscipe, neve illis esse minora puta."
            }
        ],
        [
            {
                "verse": "Hanc vitem, multa quae semper fertilis uva"
            },
            {
                "verse": "Haud unquam domini fallere vota solet,"
            },
            {
                "verse": "Nunc etiam large florentem, consecrat ipse"
            },
            {
                "verse": "Vineti cultor Damis Iacche tibi."
            },
            {
                "verse": "Tu face Dive tua haec spem non frustretur, et huius"
            },
            {
                "verse": "Exemplo fructum vinea tota ferat."
            }
        ],
        [
            {
                "verse": "Longius a pecore errantem per devia taurum"
            },
            {
                "verse": "Dum sequitur nemorum per iuga longa Lycon,"
            },
            {
                "verse": "Errantem scopulo capream conspexit ab alto:"
            },
            {
                "verse": "Continuo certo deiicit hanc iaculo."
            },
            {
                "verse": "Mox etiam catulos sola sub rupe iacentes"
            },
            {
                "verse": "Invenit: hos Crocali donat habere suae."
            },
            {
                "verse": "E caprea in viridi statuit convivia luco,"
            },
            {
                "verse": "Addidit et veteris pocula multa meri."
            },
            {
                "verse": "Quod reliquum est, Pan semicaper cum cornibus ipsis"
            },
            {
                "verse": "Suspensum e pinu hac tu tibi tergus habe."
            }
        ],
        [
            {
                "verse": "Quod tulit optata tandem de Leucade Thyrsis"
            },
            {
                "verse": "Fructum aliquem, has violas dat tibi sancta Venus."
            },
            {
                "verse": "Post sepem hanc sensim obrepens, tria basia sumpsi,"
            },
            {
                "verse": "Nil ultra potui: nam prope mater erat."
            },
            {
                "verse": "Nunc violas, sed plena feram si vota, dicabo"
            },
            {
                "verse": "Inscriptam hoc myrtum carmine Diva tibi."
            },
            {
                "verse": "Hanc Veneri myrtum Thyrsis, quod amore potitus"
            },
            {
                "verse": "Dedicat, atque una seque suosque greges."
            }
        ],
        [
            {
                "verse": "Et quercum, et silvam hanc ante omnia Thyrsis amabit,"
            },
            {
                "verse": "Et certo feret his annua vota die,"
            },
            {
                "verse": "Dum poterit memor esse, quod hac primum ille sub umbra"
            },
            {
                "verse": "Ultima de cara Leucade vota tulit."
            }
        ],
        [
            {
                "verse": "Venator celerem moerens Augona Melampus"
            },
            {
                "verse": "Confossum rapido dente ferocis apri,"
            },
            {
                "verse": "Hac illi in ripa tumulum, frondente sub umbra,"
            },
            {
                "verse": "Erigit: hoc ipso concidit ille loco."
            },
            {
                "verse": "Non impune quidem praedo sceleratus abivit:"
            },
            {
                "verse": "Procubuit iaculis caesus et ore canum."
            },
            {
                "verse": "Tu tamen e cunctis canibus praestantior Augon,"
            },
            {
                "verse": "Fide Augon, silvis qui modo terror eras,"
            },
            {
                "verse": "Tu dilecte iaces. sed ab alta hac fascia pinu"
            },
            {
                "verse": "Millusque, et millo vincula iuncta suo,"
            },
            {
                "verse": "Quin decisa feri cervix tibi pendeat hostis,"
            },
            {
                "verse": "Sintque una ex animo signa dolentis heri."
            }
        ],
        [
            {
                "verse": "Et gelidus fons est, et nulla salubrior unda,"
            },
            {
                "verse": "Et molli circum gramine terra viret,"
            },
            {
                "verse": "Et ramis arcent soles frondentibus alni,"
            },
            {
                "verse": "Et levis in nullo gratior aura loco est,"
            },
            {
                "verse": "Et medio Titan nunc ardentissimus axe est,"
            },
            {
                "verse": "Exustusque gravi sidere fervet ager."
            },
            {
                "verse": "Siste viator iter: nimio iam torridus aestu es,"
            },
            {
                "verse": "Iam nequeunt lassi longius ire pedes."
            },
            {
                "verse": "Accubitu langorem, aestum aura, umbraque virenti,"
            },
            {
                "verse": "Perspicuo poteris fonte levare sitim."
            }
        ],
        [
            {
                "verse": "Ante canes omneis pastori carus Amyntae"
            },
            {
                "verse": "Nuper ab illyrico littore missus Hylax,"
            },
            {
                "verse": "Dum solitas agit excubias, et septa tuetur,"
            },
            {
                "verse": "Nec vigilant socii cetera turba canes,"
            },
            {
                "verse": "Qua rapidus se se media inter saxa Timavus"
            },
            {
                "verse": "Mergit, et inde iterum prosilit amne novo:"
            },
            {
                "verse": "Ille quidem saeva vitulos tutatus ab ursa est;"
            },
            {
                "verse": "Ipse sed ingenti vulnere caesus, obit."
            },
            {
                "verse": "Constituit viridi tumulum de caespite Amyntas:"
            },
            {
                "verse": "Haec voluit raram praemia habere fidem."
            },
            {
                "verse": "Moesta gemunt armenta, mali furesque, lupique"
            },
            {
                "verse": "Exstincto hoc sibi iam cuncta licere putant."
            }
        ],
        [
            {
                "verse": "Dat Cereri has Teleson spicas, haec serta Lyaeo,"
            },
            {
                "verse": "Haec nivei lactis pocula bina, Pali."
            },
            {
                "verse": "Pro quibus arva Ceres, vites fecundet Iacchus:"
            },
            {
                "verse": "Sufficiat pecori pabula laeta Pales."
            }
        ],
        [
            {
                "verse": "Cum primum clauso pecus emittetur ovili,"
            },
            {
                "verse": "Urbs mea Leucippe cras adeunda mihi est."
            },
            {
                "verse": "Huc ego venalemque agnum, centumque, Chariclo"
            },
            {
                "verse": "Ipsa mihi mater quae dedit, ova fero."
            },
            {
                "verse": "Afferri tibi vis croceos, niveosque cothurnos?"
            },
            {
                "verse": "Anne colum, qualem nata Lyconis habet?"
            },
            {
                "verse": "Ipse feram quae grata tibi. tu basia iunge,"
            },
            {
                "verse": "Gaudia Leucippe nec mihi grata nega."
            },
            {
                "verse": "Cras, ubi nox aderit, odiosae elabere matri,"
            },
            {
                "verse": "Hasque inter corylos ad tua dona veni."
            }
        ],
        [
            {
                "verse": "Illi in amore pares, vicini cultor agelli"
            },
            {
                "verse": "Thyrsis, cumque suo Thyrside fida Nape."
            },
            {
                "verse": "Ponimus hos tibi Cypri immortales amaranthos,"
            },
            {
                "verse": "Liliaque in sacras serta parata comas."
            },
            {
                "verse": "Scilicet exemplo hoc, nullo delebilis aevo"
            },
            {
                "verse": "Floreat aeternum fac dea noster amor."
            },
            {
                "verse": "Sit purus, talisque utriusque in pectore candor,"
            },
            {
                "verse": "In foliis qualem lilia cana ferunt."
            },
            {
                "verse": "Utque duo hi fores serto nectuntur in uno,"
            },
            {
                "verse": "Sic animos nectat una catena duos."
            }
        ],
        [
            {
                "verse": "Candida Niconoe viduae spes una Terillae"
            },
            {
                "verse": "Montivagas iaculo figere certa feras,"
            },
            {
                "verse": "Hunc tibi silvipotens arcum Latonia ponit,"
            },
            {
                "verse": "Atque haec in pharetra condita tela sua."
            },
            {
                "verse": "Illam cara parens tenero sociavit Icasto,"
            },
            {
                "verse": "Ignotique iubet iura subire tori."
            },
            {
                "verse": "Tu dea, si silvis aegre discedit ab altis,"
            },
            {
                "verse": "Si lacrimans coetus deserit illa tuos,"
            },
            {
                "verse": "Tu bona sis, felixque illi: tu numine dextro"
            },
            {
                "verse": "Optata laetam fac dea prole domum."
            }
        ],
        [
            {
                "verse": "Quae duo fert collis fecundi vinitor Acmon"
            },
            {
                "verse": "Expressi primum cymbia plena meri,"
            },
            {
                "verse": "Haec avidis musti satyris, mustique parenti"
            },
            {
                "verse": "Dat iucunde tibi vitis Iacche sator."
            },
            {
                "verse": "Illi illaesa suis linquant vineta rapinis"
            },
            {
                "verse": "Tu tua fac largis auctibus uva fluat."
            }
        ],
        [
            {
                "verse": "Has Vulcane dicat silvas tibi villicus Acmon:"
            },
            {
                "verse": "Tu sacris illas ignibus ure pater."
            },
            {
                "verse": "Crescebant ducta e Stati propagine silvis,"
            },
            {
                "verse": "Iamque erat ipsa bonis frugibus umbra nocens."
            },
            {
                "verse": "Ure simul silvas: terra simul igne soluta"
            },
            {
                "verse": "Fertilior largo foenere messis eat."
            },
            {
                "verse": "Ure istas, phrygio nuper mihi consita colle"
            },
            {
                "verse": "Fac pater a flammis tuta sit illa tuis."
            }
        ],
        [
            {
                "verse": "Iam telas, calathosque, omnesque perosa labores,"
            },
            {
                "verse": "Quos vitae quaestus pauperioris habet,"
            },
            {
                "verse": "Palladio radium cum templo appenderet Euphro,"
            },
            {
                "verse": "Iamque sequi Venerem constituisset, ait:"
            },
            {
                "verse": "Hactenus o mihi culta vale dea: et haec tua multi"
            },
            {
                "verse": "Instrumenta tibi plena laboris habe."
            },
            {
                "verse": "Iam tua perpessam dudum mala, lenis habebit"
            },
            {
                "verse": "Adiungetque suo me Cytherea choro."
            },
            {
                "verse": "Nec mirum, quam praetulerit phryx arbiter, a me"
            },
            {
                "verse": "Si praelata tibi nunc quoque Cypris erit."
            }
        ],
        [
            {
                "verse": "Dum furit Alcippes forma Nonacrius Almo,"
            },
            {
                "verse": "Crudeli demum tabe peresus obit,"
            },
            {
                "verse": "Almo capripedi non impar arundine Pani,"
            },
            {
                "verse": "Quo nullus nymphis gratior Arcas erat."
            },
            {
                "verse": "Spargite odorato pastores flore sepulchrum"
            },
            {
                "verse": "Et simul infusum lacque merumque fluat."
            },
            {
                "verse": "Non iacet ille sub hac ut vos male creditis ulmo:"
            },
            {
                "verse": "In nemus Idalium transtulit alma Venus."
            },
            {
                "verse": "Hic Veneris pascitque greges, cantatque: canentis"
            },
            {
                "verse": "Una adstant charites versibus, adstat amor."
            },
            {
                "verse": "Quin etiam hunc paphii nymphe non ultima coetus"
            },
            {
                "verse": "Deperit, et parilis fervor utrumque tenet."
            },
            {
                "verse": "Nimirum felix almo: modo perfida virgo"
            },
            {
                "verse": "Aspera saevitiae det documenta suae."
            },
            {
                "verse": "Pastoris pereat succensa informis amore,"
            },
            {
                "verse": "Respuat assiduas surdior ille preces."
            },
            {
                "verse": "Praebeat hinc saevis tam dura exempla puellis,"
            },
            {
                "verse": "Formosa ut fastus discat habere modum."
            }
        ],
        [
            {
                "verse": "Candida Nympha olim, et Pani dilecta Lyceo"
            },
            {
                "verse": "Crinibus, et culto conspicienda sinu,"
            },
            {
                "verse": "Nunc vox, flebilibus quae semper moesta querelis"
            },
            {
                "verse": "Desertos scopulos, deviaque antra colis,"
            },
            {
                "verse": "Salve Echo officiosa. tibi sub rupe cavata"
            },
            {
                "verse": "Ipse ego lanigeri ductor Acon pecoris"
            },
            {
                "verse": "Constituam umbrosum frondenti ex ilice lucum,"
            },
            {
                "verse": "Molliaque ex hedera serta virente feram."
            },
            {
                "verse": "Tu levibus allecta modis silvestris avenae"
            },
            {
                "verse": "Excipis e summo carmina nostra iugo:"
            },
            {
                "verse": "Tu quoties querimur, duros miserata dolores"
            },
            {
                "verse": "Nescio quid tristi flebile voce gemis."
            },
            {
                "verse": "Nec mirum, quod tu lacrimis movearis amantum:"
            },
            {
                "verse": "Perdidit infelix te quoque durus amor."
            },
            {
                "verse": "Ah misera, ipsa quidem et strophio subnectis olenti,"
            },
            {
                "verse": "Et longa molles excolis arte comas."
            },
            {
                "verse": "Ipse puer cultus, ipse omnes odit amores,"
            },
            {
                "verse": "Insequiturque vagas per iuga summa feras."
            },
            {
                "verse": "Quin humiles addis voces: et verba precantis"
            },
            {
                "verse": "Effugit, atque omnes negligit ille preces."
            },
            {
                "verse": "Siste gradum immitis, non te violenta leaena,"
            },
            {
                "verse": "Non curvo sequitur dente timendus aper,"
            },
            {
                "verse": "Sed quae candenti facie, niveisque papillis"
            },
            {
                "verse": "Vel magno possit nympha placere Iovi."
            },
            {
                "verse": "Haec aget et celeres tecum per saxa lacaenas,"
            },
            {
                "verse": "Eque suis tendet retia rara plagis."
            },
            {
                "verse": "Siste gradum immitis, et quas nunc tendis ad undas"
            },
            {
                "verse": "Effuge: causa tuae fons erit ille necis."
            },
            {
                "verse": "Heu miserande puer, tales ten solvere poenas?"
            },
            {
                "verse": "Ten decuit tam crudelia fata pati?"
            },
            {
                "verse": "Magna parens, quae cuncta leves producis in auras,"
            },
            {
                "verse": "Totaque diverso germine picta nites,"
            },
            {
                "verse": "Quae passim arboribus, passim surgentibus herbis"
            },
            {
                "verse": "Sufficis omnifero larga alimenta sinu,"
            },
            {
                "verse": "Excipe languentem puerum, moribundaque membra,"
            },
            {
                "verse": "Aeternumque tua fac dea vivat ope."
            },
            {
                "verse": "Vivet, et ille vetus zephyro redeunte quotannis"
            },
            {
                "verse": "In niveo candor flore perennis erit."
            },
            {
                "verse": "Tu mecum socias Echo coniunge querelas,"
            },
            {
                "verse": "Et percussa novis fletibus antra sonent."
            },
            {
                "verse": "Crudelis Telayra, meos quid spernis amores,"
            },
            {
                "verse": "Quid miseras surda despicis aure preces?"
            },
            {
                "verse": "Hei mihi nulla ovium tangit me cura mearum,"
            },
            {
                "verse": "Ex quo me iste tuus perfida torret amor."
            },
            {
                "verse": "It miserum pecus, et seri sub vesperis umbras,"
            },
            {
                "verse": "Per se ipsi redeunt in sua tecta greges."
            },
            {
                "verse": "Nec mihi iam niveo complent mulctralia lacte,"
            },
            {
                "verse": "Densaque permisso vellere terga gerunt."
            },
            {
                "verse": "Quin etiam aucupii studium, quo clarus habebar,"
            },
            {
                "verse": "Languenti penitus excidit ex animo."
            },
            {
                "verse": "Ite leves passim silvis impune volucres:"
            },
            {
                "verse": "Cuncta novus nostra e mente fugavit amor."
            },
            {
                "verse": "Otia agunt pedicae, et lento lita vimina visco"
            },
            {
                "verse": "In tenebris amites, nexaque lina iacent."
            }
        ],
        [
            {
                "verse": "Vos mecum e vitreis nymphae Naucelides antris,"
            },
            {
                "verse": "Vos mecum viridi paulum considite in herba;"
            },
            {
                "verse": "Atque hoc, quem canimus, dignum concedite carmen."
            },
            {
                "verse": "Sic vobis patrias circum vernantia ripas"
            },
            {
                "verse": "Prata, neque hibernis nivibus viduata, neque aestu,"
            },
            {
                "verse": "Sufficiant varios in serta nitentia flores."
            },
            {
                "verse": "Quis dolor o silvae, quae vos o prata tenebat"
            },
            {
                "verse": "Moestities? quanto squalebant omnia luctu?"
            },
            {
                "verse": "Cum ferus e gelidis descenderet alpibus hostis"
            },
            {
                "verse": "Assidue, et Latias in praedam verteret oras."
            },
            {
                "verse": "Tum (reor) invita creverunt pabula terra,"
            },
            {
                "verse": "Invitae e densis ceciderunt frondibus umbrae."
            },
            {
                "verse": "Quippe abigi raptas pecudes, passimque videbant"
            },
            {
                "verse": "Pastorum rapidos tectis involvier ignes."
            },
            {
                "verse": "Ipsi etiam hircipedes fauni, satyrique bicornes,"
            },
            {
                "verse": "Ipsae etiam in solos nymphae fugere recessus,"
            },
            {
                "verse": "Et se se ignotis occultavere latebris."
            },
            {
                "verse": "Et furor is fines prope iam pervaserat omnes,"
            },
            {
                "verse": "Iamque fugae deerat nobis locus: undique saevos"
            },
            {
                "verse": "Cernere erat latis hostes discurrere campis."
            },
            {
                "verse": "Nulla usquam tam secretis lustra abdita silvis,"
            },
            {
                "verse": "Nulla aditu est tam difficili, tamque invia rupes,"
            },
            {
                "verse": "Quo non saepe greges subitis incursibus acti"
            },
            {
                "verse": "Fessa reclinarint in nudo corpora saxo."
            },
            {
                "verse": "Et tamen hinc etiam crebri eiecere tumultus."
            },
            {
                "verse": "Insuetaeque maris pecudes (miserabile visu)"
            },
            {
                "verse": "Qua pelagi mediis iter intercluditur undis,"
            },
            {
                "verse": "Adriaticos videre sinus: et litore curvo,"
            },
            {
                "verse": "Pro viridi cytiso, pro molli graminis herba,"
            },
            {
                "verse": "Et spinis paliuri, et acuta carice pastae"
            },
            {
                "verse": "Potarunt salsas nitidis pro fontibus undas,"
            },
            {
                "verse": "Et saepe irati timuerunt murmura ponti."
            },
            {
                "verse": "Quod si non novus ex alto demissus olympo"
            },
            {
                "verse": "Hanc cladem nostris deus avertisset ab oris,"
            },
            {
                "verse": "Ausoniis esset nullus iam pastor in agris."
            },
            {
                "verse": "Nos miseri patria extorres, rerum omnium egeni"
            },
            {
                "verse": "Ah dolor, externas longe erraremus ad urbes."
            },
            {
                "verse": "Hic nobis dulces saltus, hic pascua nota"
            },
            {
                "verse": "Restituit: tutique inquit iam pascite tauros,"
            },
            {
                "verse": "Iam solitas tuti collo suspendite avenas,"
            },
            {
                "verse": "Et desueta diu responsent carmina colles."
            },
            {
                "verse": "Ergo omnes, veluti et Phoebo, Panique quotannis"
            },
            {
                "verse": "Pastores certis statuent tibi sacra diebus"
            },
            {
                "verse": "Magne pater: nostrisque diu cantabere silvis."
            },
            {
                "verse": "Te rupes, te saxa, cavae te maxime Iuli"
            },
            {
                "verse": "Convalles, nemorumque frequens iterabit imago."
            },
            {
                "verse": "At vero in nostris quaecumque in saltibus usquam"
            },
            {
                "verse": "Quercus erit, ut quaeque suos dant tempora flores,"
            },
            {
                "verse": "Semper erit variis ramos innexa coronis,"
            },
            {
                "verse": "Inscriptumque geret felici nomine truncum."
            },
            {
                "verse": "Tum quoties pastum expellet, pastasve reducet"
            },
            {
                "verse": "Nostrum aliquis pecudes, toties id mente revolvens,"
            },
            {
                "verse": "Ut liceat factum esse tuo pater optime ductu,"
            },
            {
                "verse": "Nullus erit, qui non libet tibi lacte recenti,"
            },
            {
                "verse": "Nullus erit, qui non teneros tibi nutriat agnos."
            },
            {
                "verse": "Quin audire preces nisi dedignabere agrestes:"
            },
            {
                "verse": "Tu nostra ante deos in vota vocaberis omnes."
            },
            {
                "verse": "Ipse ego bina tibi solenni altaria ritu"
            },
            {
                "verse": "Et geminos sacra e quercu lauroque virenti"
            },
            {
                "verse": "Vicino lucos Nauceli in litore ponam."
            },
            {
                "verse": "Hic ripa passim in molli viridante sub umbra,"
            },
            {
                "verse": "Vere novo dum floret ager, dum germinat arbos,"
            },
            {
                "verse": "Dum vario resonant volucrum nemora avia cantu,"
            },
            {
                "verse": "Annua constituam festis convivia ludis."
            },
            {
                "verse": "Ductores pecudum hic omnes, rurisque coloni"
            },
            {
                "verse": "Contendent iaculo, et rapidi certamine cursus,"
            },
            {
                "verse": "Horridaque agresti nudabunt membra palestra."
            },
            {
                "verse": "Ipse pecu et tenero victor donabitur haedo."
            },
            {
                "verse": "Praeterea dulci cantabit harundine Damon"
            },
            {
                "verse": "Carmina, quae puerum docuit Sebetheius Aegon."
            },
            {
                "verse": "Olim cum procul hinc illis habitaret in oris."
            },
            {
                "verse": "Scilicet ut quondam Assyrii pastoris amore"
            },
            {
                "verse": "Capta dea, et caelum, et fulgentia sidera linquens,"
            },
            {
                "verse": "Omnibus his cari praeferret Adonidis ignes."
            },
            {
                "verse": "Fortunate puer tecum formosa Dione,"
            },
            {
                "verse": "Una tondet oves, una ad mulctralia ducit,"
            },
            {
                "verse": "Atque immunda premit caelestibus ubera palmis."
            },
            {
                "verse": "Dum te complexu teneat, non illa recusat,"
            },
            {
                "verse": "Tecum inter pecudes vili requiescere culmo."
            },
            {
                "verse": "At Mars ipse deae cura tabescit inani."
            },
            {
                "verse": "Fortunate puer, mediis pecus errat in agris:"
            },
            {
                "verse": "Tu viridi deiectus in umbra, aut carmina cantas,"
            },
            {
                "verse": "Aut posita in Veneris gremio cervice recumbis."
            },
            {
                "verse": "Illa tibi amplexus molles, illa oscula iungit,"
            },
            {
                "verse": "Caraque odoratis exornat tempora sertis."
            },
            {
                "verse": "Sed tu nimirum, sed felix tu quoque Damon,"
            },
            {
                "verse": "Cui licuit toties Aegonem audire canentem,"
            },
            {
                "verse": "Divinique senis sacros ediscere cantus."
            },
            {
                "verse": "Quod mihi magne pater, divum si fata dedissent,"
            },
            {
                "verse": "O quales tibi cantaret mea fistula laudes."
            },
            {
                "verse": "Et quodcumque tamen felix concedet Apollo,"
            },
            {
                "verse": "Hoc te unum canet, hoc uni tibi serviet omne."
            },
            {
                "verse": "Nec quidquam magis optarim, quam digna triumphis"
            },
            {
                "verse": "Posse tuis, videorque canens tua maxima facta,"
            },
            {
                "verse": "Inferior nullo, non ipso Aegone futurus."
            },
            {
                "verse": "Ipse suo certet mecum si carmine Daphnis,"
            },
            {
                "verse": "Ipse suo Daphnis cum carmine victus abibit."
            },
            {
                "verse": "Interea agrestis dignatus sibila cannae,"
            },
            {
                "verse": "Dexter, ades nobis: et quae facis, otia serva."
            }
        ],
        [
            {
                "verse": "Florentes dum forte vagans mea Hyella per hortos"
            },
            {
                "verse": "Texit odoratis lilia cana rosis,"
            },
            {
                "verse": "Ecce rosas inter latitantem invenit amorem,"
            },
            {
                "verse": "Et simul annexis floribus implicuit."
            },
            {
                "verse": "Luctatur primo: et contra nitentibus alis"
            },
            {
                "verse": "Indomitus tentat solvere vincla puer."
            },
            {
                "verse": "Mox ubi lacteolas, et dignas matre papillas"
            },
            {
                "verse": "Vidit, et ora ipsos nata movere deos,"
            },
            {
                "verse": "Impositosque comae ambrosios ut sensit odores:"
            },
            {
                "verse": "Quosque legit diti messe beatus arabs:"
            },
            {
                "verse": "I dixit mea, quaere novum tibi mater amorem,"
            },
            {
                "verse": "Imperio sedes haec erit apta meo."
            }
        ],
        [
            {
                "verse": "Nox bona, quae tacitis terras amplexa tenebris"
            },
            {
                "verse": "Dulcia iucundae furta tegis Veneris."
            },
            {
                "verse": "Dum propero in carae amplexus, et mollia Hyellae"
            },
            {
                "verse": "Oscula, tu nostrae sis comes una viae."
            },
            {
                "verse": "Neve aliquis nostros possit deprehendere amores,"
            },
            {
                "verse": "Aera coge atras densius in nebulas."
            },
            {
                "verse": "Gaudia qui credit cuiquam sua, dignus, ut unquam"
            },
            {
                "verse": "Dicier illius nulla puella velit."
            },
            {
                "verse": "Non sola occultanda cavis sunt orgia cistis,"
            },
            {
                "verse": "Solave Eleusinae sacra silenda deae."
            },
            {
                "verse": "Ipse etiam sua celari vult furta Cupido,"
            },
            {
                "verse": "Saepius et poenas garrula lingua dedit."
            },
            {
                "verse": "Una meos, quos et miserata est, novit amores"
            },
            {
                "verse": "Officiis nutrix cognita fida suis."
            },
            {
                "verse": "Haec quae me foribus vigilans expectat in ipsis,"
            },
            {
                "verse": "Inque sinum dominae sedula ducit anus."
            },
            {
                "verse": "Hanc praeter, tu sancta, latent qua cuncta, silentque,"
            },
            {
                "verse": "Tu dea sis flammae conscia sola meae,"
            },
            {
                "verse": "Quaeque libens adstat nostrorum testis amorum"
            },
            {
                "verse": "Nobiscum tota nocte lucerna vigil."
            }
        ],
        [
            {
                "verse": "Oppositae obstabant nostris prius auctibus aedes,"
            },
            {
                "verse": "Nec nos caelum ulla, solve iuvabat ope:"
            },
            {
                "verse": "Disiectis herus his, solemque admisit, et aura"
            },
            {
                "verse": "Concessit nobis liberiore frui:"
            },
            {
                "verse": "Hinc nos in tenues certatim tollimur auras,"
            },
            {
                "verse": "Ornamurque novae frondis honore caput."
            },
            {
                "verse": "At tibi, cui sacris musarum et Apollinis umbris"
            },
            {
                "verse": "Extructas libuit posthabuisse domos,"
            },
            {
                "verse": "Perpetuo similes nostris sint frondibus anni,"
            },
            {
                "verse": "Nobiscum augescant et tibi cuncta bona."
            }
        ],
        [
            {
                "verse": "Quem toties vixisse anima redeunte renatum"
            },
            {
                "verse": "Mutato fama est corpore Pythagoram,"
            },
            {
                "verse": "Cerne iterum ut docti caelo generatus Asylae"
            },
            {
                "verse": "Vivat, ut antiquum servet in ore decus."
            },
            {
                "verse": "Dignum aliquid certe volvit: sic fronte severa est,"
            },
            {
                "verse": "Sic in se magno pectore totus abit."
            },
            {
                "verse": "Posset et ille altos animi depromere sensus,"
            },
            {
                "verse": "Sed veteri obstrictus religione, silet."
            }
        ],
        [
            {
                "verse": "Iam tristi canos glacie concreta capillos"
            },
            {
                "verse": "Afflatu tepidi fugit hiems Zephyri."
            },
            {
                "verse": "Iam nitidum os ver molle auras in luminis audet"
            },
            {
                "verse": "Proferre, et teneros ferre per arva pedes:"
            },
            {
                "verse": "Tempora diversis tollens halantia sertis"
            },
            {
                "verse": "Purpureo matris Chloridos e gremio,"
            },
            {
                "verse": "Summittit varios tellus fecunda colores,"
            },
            {
                "verse": "Convertit molles quo puer ipse gradus."
            },
            {
                "verse": "Et passim, quacumque vagos deflectit ocellos,"
            },
            {
                "verse": "Diffugiunt toto nubila cuncta polo."
            },
            {
                "verse": "It prope, et incutiens blandas in pectore flammas,"
            },
            {
                "verse": "Omnia iucundo accendit amore Venus."
            },
            {
                "verse": "Quam circum vario texunt e flore coronas"
            },
            {
                "verse": "Perfusae assyrio rore comam charites."
            },
            {
                "verse": "Hinc atque hinc mille aligeri pueri assultantes"
            },
            {
                "verse": "Coniiciunt certa spicula acuta manu."
            },
            {
                "verse": "Concipiunt dulces animalia cuncta calores,"
            },
            {
                "verse": "Persultantque vagi pabula laeta greges."
            },
            {
                "verse": "Ipse suam de colle canens Amaryllida pastor"
            },
            {
                "verse": "Pascentes tenui carmine mulcet oves,"
            },
            {
                "verse": "Percussaeque nova dulcedine corda volucres"
            },
            {
                "verse": "Dant laetos passim per nemora alta sonos."
            },
            {
                "verse": "Sola gemit, ramoque sedens miserabilis alto"
            },
            {
                "verse": "Absumptum mater Thracia plorat Itym."
            },
            {
                "verse": "Di bene, quod nostrae tam longe a finibus orae"
            },
            {
                "verse": "Exactum hoc dira est in regione scelus."
            },
            {
                "verse": "Heu puer infelix, matri dum bracchia tendit"
            },
            {
                "verse": "Assueto cupiens se implicuisse sinu;"
            },
            {
                "verse": "Illa ferox animi, caecoque agitata furore"
            },
            {
                "verse": "Avulsum duro diripit ense caput."
            },
            {
                "verse": "Quid facis ah demens? ferro quem perdis iniquo,"
            },
            {
                "verse": "Is lac dulce tuis hausit ab uberibus."
            },
            {
                "verse": "Huic tu longinquam votis optare senectam,"
            },
            {
                "verse": "Huic solita es teneras dicere blanditias."
            },
            {
                "verse": "Heu miserum genitor nati, infelixque sepulchrum,"
            },
            {
                "verse": "Ut tibi nunc toto pectore sensus abit,"
            },
            {
                "verse": "Infandae nosti cum coniugis impia facta,"
            },
            {
                "verse": "Atque epulas mensis tristibus appositas:"
            },
            {
                "verse": "Nempe furis, strictoque ruis violentior ense,"
            },
            {
                "verse": "Sed sublata alis effugit illa novis."
            },
            {
                "verse": "Perpetuum fleat, ut merita est, longisque querelis"
            },
            {
                "verse": "Antiqui poenas persolvat sceleris."
            },
            {
                "verse": "Nos Turri, dum florifero vere omnia rident,"
            },
            {
                "verse": "Spirat et e summis gratior aura iugis,"
            },
            {
                "verse": "Nos hic, qua nitida pellucens rivulus unda"
            },
            {
                "verse": "Labitur, et leni murmure dulce sonat,"
            },
            {
                "verse": "Cantemus molles formosae Amathusidos ignes,"
            },
            {
                "verse": "Quidque ferox arcu, quid face possit amor."
            },
            {
                "verse": "Armenias domat hic tigres, saevasque leaenas:"
            },
            {
                "verse": "Eripit hic summo, cum libet, arma Iovi."
            },
            {
                "verse": "Hoc duce pallentes umbras oeagrius Orpheus,"
            },
            {
                "verse": "Tristiaque horrendi limina regis adit,"
            },
            {
                "verse": "Nec timuit, saevaeve Hecates immania monstra,"
            },
            {
                "verse": "Armatasve atris Eumenidas facibus."
            },
            {
                "verse": "Hoc cogente, omni cum pectore consternatus"
            },
            {
                "verse": "Abrupto nollet vivere coniugio."
            },
            {
                "verse": "Paulatim Eurydices, veterumque oblitus amorum"
            },
            {
                "verse": "In Calaim tota mente Boreiadem"
            },
            {
                "verse": "Exarsit, penitusque insano perditus igne"
            },
            {
                "verse": "Sensit ferventes intima ad ossa faces."
            },
            {
                "verse": "Formose O Calai pulchrae genus Orythiae"
            },
            {
                "verse": "Te virides silvae, te cava saxa sonant."
            },
            {
                "verse": "In te suspirat: solum te cogitat Orpheus,"
            },
            {
                "verse": "Per te sollicito nulla quies animo est."
            }
        ],
        [
            {
                "verse": "Dum te blanda tenent aestivas rura per umbras,"
            },
            {
                "verse": "Deliciis nimium rura beata tuis,"
            },
            {
                "verse": "Ecqua tui mea lux tangit te cura poetae,"
            },
            {
                "verse": "An meus e toto pectore cessit amor?"
            },
            {
                "verse": "Cessit amor certe: soliti cessere calores:"
            },
            {
                "verse": "Absentis meminit nulla puella viri."
            },
            {
                "verse": "Non ita concussae versantur in arbore frondes,"
            },
            {
                "verse": "Cum gravis adversum verberat aura nemus;"
            },
            {
                "verse": "Quam facile instabilem permutat femina mentem,"
            },
            {
                "verse": "Exclusus queritur, qui modo carus erat."
            },
            {
                "verse": "Non sic Penelope, non sic Capneia coniux"
            },
            {
                "verse": "Antiqui meruit temporis esse decus."
            },
            {
                "verse": "Altera defuncti moerens ad busta mariti,"
            },
            {
                "verse": "Noluit abrepto vivere sola viro."
            },
            {
                "verse": "Altera bis denos potuit durare per annos,"
            },
            {
                "verse": "Dum cupidos cauta detinet arte procos."
            },
            {
                "verse": "Femina nunc varias tantum connectere fraudes"
            },
            {
                "verse": "Novit, et in nulla certa manere fide."
            },
            {
                "verse": "Quid queror haec demens? durae procul ite querelae,"
            },
            {
                "verse": "Ite: decent tristes tristia verba viros."
            },
            {
                "verse": "Laetus ego, hos neque enim sequitur mea Gellia mores,"
            },
            {
                "verse": "Mutare incertos nec solet illa toros."
            },
            {
                "verse": "Quin et mansit amor: soliti mansere calores:"
            },
            {
                "verse": "Absentis meminit nostra puella viri."
            },
            {
                "verse": "Multa tamen timeo: tu multa ignosce timenti."
            },
            {
                "verse": "Hei mihi pars nostro nulla timore vacat."
            },
            {
                "verse": "Ah quoties vereor, dum picta per arva vagaris,"
            },
            {
                "verse": "Dum rutilae texis florida serta comae,"
            },
            {
                "verse": "Ne ruat e summis in te Saturnius astris,"
            },
            {
                "verse": "Sisve alii cui vis grata rapina deo."
            },
            {
                "verse": "Pressit Amymonen mediis Neptunus in arvis,"
            },
            {
                "verse": "Dum premeret summum virginis urna caput."
            },
            {
                "verse": "In mediis Io campis perpessa tonantem est,"
            },
            {
                "verse": "Horridaque hirsuta cornua fronte tulit."
            },
            {
                "verse": "Hinc quoque tartareo raptam Deoida curru"
            },
            {
                "verse": "Abstulit infernus in sua regna pater."
            },
            {
                "verse": "Sidonis errabat nitidos Europa per agros,"
            },
            {
                "verse": "Cum medium ficto per mare vecta bove est."
            },
            {
                "verse": "Non tamen hos tantum causantur prata timores:"
            },
            {
                "verse": "Hei mihi quam multos dat quoque silva metus."
            },
            {
                "verse": "Hic habitant satyrique, et agrestia numina Panes,"
            },
            {
                "verse": "Et timor errantum Faunus Hamadryadum."
            },
            {
                "verse": "Hic versa in virides Daphne peneia frondes,"
            },
            {
                "verse": "Hic fera mutato Parrhasis ore fuit."
            },
            {
                "verse": "Hic et semicaper spreta Nonacrius Aegla"
            },
            {
                "verse": "Arcadicae forma virginis incaluit."
            },
            {
                "verse": "Quod si tecum iisdem pariter versarer in arvis,"
            },
            {
                "verse": "Et domus unanimes clauderet una duos,"
            },
            {
                "verse": "Non ego caelicolum fraudes, non furta timerem:"
            },
            {
                "verse": "Undique me socio Gellia tuta fores."
            },
            {
                "verse": "Si versa est Daphne, sicula Proserpina ab Aetna"
            },
            {
                "verse": "Si vecta est stygiis in nova regna rotis:"
            },
            {
                "verse": "Quid mirum? facile est deceptas fraude puellas"
            },
            {
                "verse": "Fallere, nullius quas tueatur Amor."
            },
            {
                "verse": "Ipse ego perpetuo tecum mea vita manerem:"
            },
            {
                "verse": "Sic possem nullos extimuisse deos."
            },
            {
                "verse": "Saepe pererrabat tacitos Atalanta recessus:"
            },
            {
                "verse": "Tuta tamen fido Mimalione fuit."
            },
            {
                "verse": "Cingeret obsessos seu curva indagine colles,"
            },
            {
                "verse": "Seu cuperet saevas cominus ire feras,"
            },
            {
                "verse": "Haerebat lateri semper comes ille, nec unquam"
            },
            {
                "verse": "A domina lato longius ungue fuit."
            },
            {
                "verse": "Ergo huic non summi fraudes nocuere tonantis"
            },
            {
                "verse": "Inque suo nullos sensit amore dolos."
            },
            {
                "verse": "Sic ego per silvas tecum, et per prata vagerer:"
            },
            {
                "verse": "Grata essent sine te gaudia nulla mihi."
            },
            {
                "verse": "Nunc pariter nitida recubare iuvaret in umbra,"
            },
            {
                "verse": "Et capere in viridi somnia grata toro."
            },
            {
                "verse": "Nunc pariter nuda fontes invadere sura,"
            },
            {
                "verse": "Torrida dum siccus finderet arva canis."
            },
            {
                "verse": "Saepius in silvis lepores captare fugaces,"
            },
            {
                "verse": "Et volucres fictis fallere carminibus."
            },
            {
                "verse": "Saepius in denso convicia dicere luco,"
            },
            {
                "verse": "Et madidas verno flore ligare comas."
            },
            {
                "verse": "Saepius umbroso choreas ductare sub antro,"
            },
            {
                "verse": "Cum daret agrestes tibia pulsa sonos."
            },
            {
                "verse": "Ah quoties tales inter mea Gellia lusus"
            },
            {
                "verse": "Iniicerem cupidas in tua colla manus,"
            },
            {
                "verse": "Dulciaque e roseis furarer basia labris,"
            },
            {
                "verse": "Basia mi cunctis anteferenda bonis."
            },
            {
                "verse": "O niveam, siqua haec referet mihi gaudia, lucem!"
            },
            {
                "verse": "Gratior optatis non erit ulla meis."
            },
            {
                "verse": "Semper Erythreis signabitur illa lapillis,"
            },
            {
                "verse": "Semper erit sacros inter habenda dies."
            },
            {
                "verse": "Nunc, quoniam tecum me non licet esse, caveto"
            },
            {
                "verse": "Mutuus extincto ne cadet igne calor."
            }
        ],
        [
            {
                "verse": "Pascite oves teneras herbas per pabula laeta,"
            },
            {
                "verse": "Pascite, nec plenis ignavae parcite campis:"
            },
            {
                "verse": "Quantum vos tota minuetis luce, refectum"
            },
            {
                "verse": "Fecundo tantum per noctem rore resurget:"
            },
            {
                "verse": "Hinc dulci distenta tumescent ubera lacte,"
            },
            {
                "verse": "Sufficientque simul fiscellae, et mollibus agnis."
            },
            {
                "verse": "Tu vero vigil, atque canum fortissime Teucon,"
            },
            {
                "verse": "Dum pascent illae late per prata, luporum"
            },
            {
                "verse": "Incursus subitos, saevasque averte rapinas."
            },
            {
                "verse": "Interea hic ego muscoso prostratus in antro"
            },
            {
                "verse": "Ipse meos solus mecum meditabor amores,"
            },
            {
                "verse": "Atque animi curas dulci solabor avena."
            },
            {
                "verse": "O formosa Amarylli, nihil te absente videtur"
            },
            {
                "verse": "Dulce mihi: nunc et nitido vere omnia rident,"
            },
            {
                "verse": "Et vario resonant volucrum nemora avia cantu."
            },
            {
                "verse": "Exultim virides ludunt armenta per herbas,"
            },
            {
                "verse": "Lascivique agni, infirmisque artubus haedi"
            },
            {
                "verse": "Cornigeras matres per florida prata sequuntur."
            },
            {
                "verse": "Non tamen ista magis sine te mihi laeta videntur,"
            },
            {
                "verse": "Quam si tristis hiems, nimbisque rigentibus horrens"
            },
            {
                "verse": "Agglomeret gelido canas aquilone pruinas."
            },
            {
                "verse": "Dulce apibus flores, rivi sitientibus herbis,"
            },
            {
                "verse": "Gramen ovi, caprae cytisus, Amaryllis Iolae."
            },
            {
                "verse": "Non ego opes mihi, non cursu praevertere ventos"
            },
            {
                "verse": "Optarim magis, aut pecoris quodcumque per orbem est,"
            },
            {
                "verse": "Quam te Amarylli meis vinctam retinere lacertis,"
            },
            {
                "verse": "Et tecum has inter vitam deducere silvas."
            },
            {
                "verse": "Est mihi praeruptis ingens sub rupibus antrum,"
            },
            {
                "verse": "Quod croceis hederae circum sparsere corymbis,"
            },
            {
                "verse": "Vestibulumque ipsum silvestris obumbrat oliva:"
            },
            {
                "verse": "Hanc prope fons, lapide effusus qui desilit alto,"
            },
            {
                "verse": "Defertur rauco per laevia saxa susurro;"
            },
            {
                "verse": "Hinc late licet immensi vasta aequora ponti"
            },
            {
                "verse": "Despicere, et longe venientes cernere fluctus."
            },
            {
                "verse": "Hoc mecum simul incoleres Amarylli, simulque"
            },
            {
                "verse": "Mecum ageres primo pecudes in pascua sole,"
            },
            {
                "verse": "Mecum abeunte die pecudes cava in antra vocares."
            },
            {
                "verse": "Saepe etiam denso in nemore, aut convalle virenti"
            },
            {
                "verse": "Dum tenue arguta modularer harundine carmen,"
            },
            {
                "verse": "Tu mecum ipsa esses simul, adstaresque canenti,"
            },
            {
                "verse": "Quin et nunc pariter caneres: nunc dulcia nostro"
            },
            {
                "verse": "Basiaque, et veneris misceres gaudia cantu:"
            },
            {
                "verse": "O solum hoc superi misero concedite amanti."
            },
            {
                "verse": "Tum licet et rapiantur oves, rapiantur et agni,"
            },
            {
                "verse": "Ipse tamen Croeso mihi ditior esse videbor."
            },
            {
                "verse": "Mollibus in pratis Lycidae post Daphnidis hortos,"
            },
            {
                "verse": "Purpureos flores texenda in serta legebas,"
            },
            {
                "verse": "Cum te succincta tunica, fusisque capillis,"
            },
            {
                "verse": "Et vidi simul, et totis simul ossibus arsi."
            },
            {
                "verse": "Pone sequebatur Gorge soror, et tamen audax"
            },
            {
                "verse": "Accessi, sumque ipse meos tibi fassus amores."
            },
            {
                "verse": "Risisti, et sertum, nitida quod fronte gerebas,"
            },
            {
                "verse": "Tanquam ex se cecidisset humi, iecisti, abiensque"
            },
            {
                "verse": "Liquisti, advertens collegi protinus ipse:"
            },
            {
                "verse": "Servavique, et adhuc tamquam tua munera servo."
            },
            {
                "verse": "Et quamvis dudum foliis languentibus aret,"
            },
            {
                "verse": "Non tamen est serto quidquam mihi carius illo."
            },
            {
                "verse": "Ex illo, semperque fui tibi deditus uni,"
            },
            {
                "verse": "Pulchraque nulla meis oculis te praeter habetur."
            },
            {
                "verse": "Saepe mihi Alcippe vicina et munera misit"
            },
            {
                "verse": "Et dixit, formose puer, quae munera mittit,"
            },
            {
                "verse": "Mittit et ipsum animum: tu et munera suscipe, et illum."
            },
            {
                "verse": "Sed potius Amarylli alio quam tangar amore,"
            },
            {
                "verse": "Sudabunt humiles flaventia mella genistae,"
            },
            {
                "verse": "Et molles violae dura nascentur in orno,"
            },
            {
                "verse": "Incultique ferent candentia lilia vepres."
            },
            {
                "verse": "Et moestis ululae cedet philomela querelis."
            },
            {
                "verse": "Quantum ver formosum hieme est iucundius atra,"
            },
            {
                "verse": "Quantum mite pirum sorbis est dulcius ipsis,"
            },
            {
                "verse": "Quantum hirsuta capella suo setosior haedo,"
            },
            {
                "verse": "Quantum nocturnis obscuri vesperis umbris"
            },
            {
                "verse": "Puniceo exsurgens aurora nitentior ortu est,"
            },
            {
                "verse": "Tantum Amarylli aliis mihi carior ipsa puellis."
            },
            {
                "verse": "Hae testes mihi sunt silvae, vicinaque silvis"
            },
            {
                "verse": "Populus haec, cuius tale est in cortice carmen."
            },
            {
                "verse": "Vellera cum setis aries mutarit, et hircus"
            },
            {
                "verse": "Velleribus setas, Amaryllida linquet Iolas."
            },
            {
                "verse": "Sed nos dum longum canimus, iam roscida luna"
            },
            {
                "verse": "Apparet caelo, et rapidus deferbuit ardor"
            },
            {
                "verse": "Demerso iam sole: tamen miser ardet Iolas."
            },
            {
                "verse": "Nimirum nostros nequeunt lenire calores,"
            },
            {
                "verse": "Nec quaecumque rigent Ripheo in monte pruinae,"
            },
            {
                "verse": "Nec quaecumque simul gelido durantur in Hebro:"
            },
            {
                "verse": "Fors tamen hos illa ipsa, potest quae sola, levabit."
            },
            {
                "verse": "Sperando interea duros solabimur ignes,"
            },
            {
                "verse": "At vos, ne sero dum nox insurgit olympo,"
            },
            {
                "verse": "Praesidio umbrarum fretus malus ingruat hostis,"
            },
            {
                "verse": "Iam pasti secura greges in ovilia abite."
            }
        ],
        [
            {
                "verse": "Quam tibi nunc Iani donamus Hyella calendis"
            },
            {
                "verse": "Exprimit haec vultus parva tabella meos:"
            },
            {
                "verse": "Nulla fuit cuiquam similis mage, pallet imago,"
            },
            {
                "verse": "Assiduus nostro pallor in ore sedet."
            },
            {
                "verse": "Est excors, sine corde et ego, quod pectore nostro"
            },
            {
                "verse": "Ipse amor ereptum sub tua iura dedit."
            },
            {
                "verse": "Non loquitur, mihi sic tua cum datur ora tueri,"
            },
            {
                "verse": "Torpet nescio quo lingua retenta metu."
            },
            {
                "verse": "Unum dissimile est nobis: felicior uno est"
            },
            {
                "verse": "Tam saeva quod non uritur illa face."
            },
            {
                "verse": "Quod si etiam uretur, tuo enim sub lumine quidquam"
            },
            {
                "verse": "Illaesum flammis non licet ire tuis,"
            },
            {
                "verse": "Non ut ego assiduo infelix torrebitur igne:"
            },
            {
                "verse": "In cinerem primo corruet illa foco."
            }
        ],
        [
            {
                "verse": "Beate somne, nocte qui hesterna mihi"
            },
            {
                "verse": "Tot attulisti gaudia:"
            },
            {
                "verse": "Utinam deorum rector ille caelitum"
            },
            {
                "verse": "Te e' coetu eorum miserit,"
            },
            {
                "verse": "Quae saepius mortalibus vera assolent"
            },
            {
                "verse": "Mitti futuri nuntia."
            },
            {
                "verse": "Tu, quae furenti surdior freto meas"
            },
            {
                "verse": "Superba contemnit preces,"
            },
            {
                "verse": "Facilem Neaeram praebuisti: quin mihi"
            },
            {
                "verse": "Mille obtulit sponte oscula,"
            },
            {
                "verse": "Oscula, quae Hymetti dulciora sint favis,"
            },
            {
                "verse": "Quae suaviora nectare."
            },
            {
                "verse": "Vere beate somne, quod si saepius"
            },
            {
                "verse": "His dive me afficias bonis,"
            },
            {
                "verse": "Felicior caelestibus deis ero,"
            },
            {
                "verse": "Summo nec inferior Iove."
            },
            {
                "verse": "At tu proterva quolibet fuge, eripe"
            },
            {
                "verse": "Complexibus te te meis:"
            },
            {
                "verse": "Si somnus iste me frequens reviserit,"
            },
            {
                "verse": "Tenebo te, invitam licet."
            },
            {
                "verse": "Quin dura sis, sis quamlibet ferox: eris"
            },
            {
                "verse": "Et mitis, et facilis tamen."
            }
        ],
        [
            {
                "verse": "Canale optime, tuque Bembe, nostri"
            },
            {
                "verse": "Amantissimi utrique, amati utrique"
            },
            {
                "verse": "A me non minus atque utrique ocelli,"
            },
            {
                "verse": "Quid rerum geritis? valetis? atque"
            },
            {
                "verse": "Absentis memores sodalis estis?"
            },
            {
                "verse": "Quid vestrae faciunt bonae camenae?"
            },
            {
                "verse": "Scripseruntne aliquid novi, meum post"
            },
            {
                "verse": "Discessum? puto: nam quicquid otii"
            },
            {
                "verse": "Per vestras datur occupationes,"
            },
            {
                "verse": "Id vos in studiis bonis locatis."
            },
            {
                "verse": "Ad me mittite siquid edidistis,"
            },
            {
                "verse": "Oro: nec socium bonum negate"
            },
            {
                "verse": "Vestri participem leporis esse."
            },
            {
                "verse": "Sed quid cum Venere ipsa, amoribusque"
            },
            {
                "verse": "Quam vobis bene convenit? caletis?"
            },
            {
                "verse": "Amatisne? dei deaeque faxint"
            },
            {
                "verse": "Et feliciter, et bene ipsi ametis,"
            },
            {
                "verse": "Quamque ego leviusque, leniusque."
            },
            {
                "verse": "Heu heu me miserum mei sodales"
            },
            {
                "verse": "Quam saevo teneor furore, quam mi"
            },
            {
                "verse": "Totus, quam gravis incubat Cupido!"
            },
            {
                "verse": "Non quod non amer: intimis medullis"
            },
            {
                "verse": "Ardet me mea Hyella, perditeque"
            },
            {
                "verse": "Quantum quid pote perditissimum esse."
            },
            {
                "verse": "Verum hoc me excruciat magis: potiri"
            },
            {
                "verse": "Mea nam vetitum mihi puella."
            },
            {
                "verse": "Quod si quando licet, nihil levatur,"
            },
            {
                "verse": "Sed ferus magis excitatur ardor."
            },
            {
                "verse": "Nam cum nec saturum recedat inde"
            },
            {
                "verse": "Cor mi, nec furor expleatur unquam"
            },
            {
                "verse": "Caris basiolis, papillulisque,"
            },
            {
                "verse": "Atque his, qui miserum necant, ocellis,"
            },
            {
                "verse": "Augescit magis, et magis. quid heu heu"
            },
            {
                "verse": "Adverso paterer deo, atque iniquo,"
            },
            {
                "verse": "Si haec incommoda sunt secundo amore?"
            }
        ],
        [
            {
                "verse": "Quamvis te peream aeque Hyella totam,"
            },
            {
                "verse": "Nec pars sit mea lux tui ulla, quae me"
            },
            {
                "verse": "Saevo non penitus perurat igne,"
            },
            {
                "verse": "Fulgentes tamen illi, amabilesque"
            },
            {
                "verse": "Illi, sideribus pares ocelli"
            },
            {
                "verse": "Nostri maxima causa sunt furoris."
            },
            {
                "verse": "O cari nimis, O benigni ocelli,"
            },
            {
                "verse": "O dulci mihi melle dulciores,"
            },
            {
                "verse": "Quando vos misero mihi licebit"
            },
            {
                "verse": "Usque ad millia millies trecenta,"
            },
            {
                "verse": "Aut ultra haec etiam, suaviari?"
            },
            {
                "verse": "Di concedite mi, hoc misello amanti,"
            },
            {
                "verse": "Dein nil grave perpeti recuso,"
            },
            {
                "verse": "Quin et si peream, lubens peribo."
            }
        ],
        [
            {
                "verse": "Dispeream nisi tu vita mihi carior ipsa,"
            },
            {
                "verse": "Atque anima, atque oculis es mea Hyella meis."
            },
            {
                "verse": "Dispeream nisi ego vita tibi carior ipsa,"
            },
            {
                "verse": "Atque anima, atque oculis sum mea Hyella tuis."
            },
            {
                "verse": "Nec satis hoc: vellem pote quicquam his esset haberi"
            },
            {
                "verse": "Carius, ut posses carior esse mihi."
            },
            {
                "verse": "Tu quoque idem velles, pote quicquam his esset haberi"
            },
            {
                "verse": "Carius, ut possem carior esse tibi."
            },
            {
                "verse": "Di facite haec longos concordia duret in annos,"
            },
            {
                "verse": "Tamque bonos mutent secula nulla animos."
            }
        ],
        [
            {
                "verse": "Iam caeli reserat fores"
            },
            {
                "verse": "Aurato e thalamo exiens"
            },
            {
                "verse": "Mater Memnonis, et diem"
            },
            {
                "verse": "Laeto provocat ore."
            },
            {
                "verse": "Nos te maxime maximi"
            },
            {
                "verse": "Minister canimus patris,"
            },
            {
                "verse": "Quo nullus qui hominum genus"
            },
            {
                "verse": "Tam praesens iuvet, usquam est."
            },
            {
                "verse": "Tu nostras celer ad preces,"
            },
            {
                "verse": "Aures protinus ad deum has"
            },
            {
                "verse": "Defers: nec tenues sinis"
            },
            {
                "verse": "Evanescere in auras."
            },
            {
                "verse": "Tu, dum fers nova nuntia"
            },
            {
                "verse": "Virgini aetherio patri"
            },
            {
                "verse": "Dilectae, quibus indicas"
            },
            {
                "verse": "Magni vota tonantis,"
            },
            {
                "verse": "Nobis fers nova nuntia"
            },
            {
                "verse": "Quis e faucibus impii"
            },
            {
                "verse": "Erepti hostis, in aurea"
            },
            {
                "verse": "Caeli templa vocamur."
            },
            {
                "verse": "Adsis O bone, et in dies"
            },
            {
                "verse": "Semper nos propius iuva:"
            },
            {
                "verse": "Nec patrocinio tuo"
            },
            {
                "verse": "Unquam mitte tueri."
            }
        ],
        [
            {
                "verse": "Urbs, quam vetusto vectus ab Ilio"
            },
            {
                "verse": "Post fata Troum tristia, post graves"
            },
            {
                "verse": "Tot patriae exhaustos iniquo"
            },
            {
                "verse": "Tempore, tot pelago labores,"
            },
            {
                "verse": "Ducente demum Pallade, qua rapax"
            },
            {
                "verse": "Cultos per agros Medoacus fluit,"
            },
            {
                "verse": "Diis fretus Antenor secundis"
            },
            {
                "verse": "Condidit, Euganeis in oris."
            },
            {
                "verse": "Tu nuper flos, et decus urbium,"
            },
            {
                "verse": "Quascumque tellus Itala continet,"
            },
            {
                "verse": "Magnas tot artes, tot virorum"
            },
            {
                "verse": "Ingenia, et studia una alebas."
            },
            {
                "verse": "Te septicornis Danubii accola,"
            },
            {
                "verse": "Te fulva potant flumina qui Tagi,"
            },
            {
                "verse": "Longeque semoti Britanni"
            },
            {
                "verse": "Cultum animi ad capiendum adibant."
            },
            {
                "verse": "At nunc, acerbi heu saeva necessitas"
            },
            {
                "verse": "Fati, severas ut pateris vices!"
            },
            {
                "verse": "Ut te ipse vastatem vel hosti"
            },
            {
                "verse": "Conspicio miserandam iniquo."
            },
            {
                "verse": "Quid culta tot pomaria conquerar?"
            },
            {
                "verse": "Tot pulchra flammis hausta suburbia?"
            },
            {
                "verse": "Quid glande deturbata ahena"
            },
            {
                "verse": "Moenia? praecipitemque saevi"
            },
            {
                "verse": "Mavortis iram? bellaque persequar"
            },
            {
                "verse": "Horrenda? squammis ille adamantinis,"
            },
            {
                "verse": "Ferroque consertam rigenti"
            },
            {
                "verse": "Induerat chlamydem trilicem."
            },
            {
                "verse": "Fremensque, et atrum letifera manu"
            },
            {
                "verse": "Telum coruscans, secum odia, et necis"
            },
            {
                "verse": "Contemptum, et insanos tumultus,"
            },
            {
                "verse": "Secum animos, rabiemque agebat."
            },
            {
                "verse": "Ille urbe ab imis sedibus eruta,"
            },
            {
                "verse": "Implesset omnes funeribus domos:"
            },
            {
                "verse": "Non ille vel sexu, vel ullo"
            },
            {
                "verse": "Efferus abstinuisset aevo."
            }
        ],
        [
            {
                "verse": "Qui modo ingentes animo parabam"
            },
            {
                "verse": "Bembe bellorum strepitusque, et arma"
            },
            {
                "verse": "Scribere, hoc vix exiguo male audax"
            },
            {
                "verse": "Carmine serpo."
            },
            {
                "verse": "Nempe amor magnos violentus ausus"
            },
            {
                "verse": "Fregit iratus: velut hic tonantem"
            },
            {
                "verse": "Cogit, et fulmen trifidum rubenti"
            },
            {
                "verse": "Ponere dextra."
            },
            {
                "verse": "Sic eat, fors et sua laus sequetur"
            },
            {
                "verse": "Candidae vultus Lalages canentem, et"
            },
            {
                "verse": "Purius claro radiantis astro"
            },
            {
                "verse": "Frontis honores."
            },
            {
                "verse": "Nota Lesboae lyra blanda Sapphus:"
            },
            {
                "verse": "Notus Alcaei Lycus altiori"
            },
            {
                "verse": "Scripserit quamvis animosum Homerus"
            },
            {
                "verse": "Pectine Achillem."
            }
        ],
        [
            {
                "verse": "Dia Tithoni senioris uxor,"
            },
            {
                "verse": "Quae diem vultu radiante pandis,"
            },
            {
                "verse": "Cum genas effers roseas rubenti"
            },
            {
                "verse": "Praevia soli,"
            },
            {
                "verse": "Roscidos ut nunc per agros vagari"
            },
            {
                "verse": "Sub tuo adventu iuvat, et recentis,"
            },
            {
                "verse": "Quae tuos semper comitantur axes,"
            },
            {
                "verse": "Excipere auras."
            },
            {
                "verse": "Sicca iam saevus calor uret arva,"
            },
            {
                "verse": "Iam vagi aurarum levium silescent"
            },
            {
                "verse": "Spiritus, iam sol rapidus furentes"
            },
            {
                "verse": "Exeret ignes."
            },
            {
                "verse": "Dum licet, laeti simul ite amantes,"
            },
            {
                "verse": "Dum licet, molles pariter puellae"
            },
            {
                "verse": "Ite flaventes vario capillos"
            },
            {
                "verse": "Nectite serto."
            },
            {
                "verse": "Nunc simul telis positis amores"
            },
            {
                "verse": "Matris haerentes lateri, et decentes"
            },
            {
                "verse": "Gratiae plenos referunt resecto"
            },
            {
                "verse": "Flore quasillos."
            },
            {
                "verse": "Per feros saltus, per iniqua lustra"
            },
            {
                "verse": "Undique occultas agitans latebras"
            },
            {
                "verse": "Fertur, et silvas varia ferarum"
            },
            {
                "verse": "Strage cruentat,"
            },
            {
                "verse": "Clara Latonae soboles: nitenti"
            },
            {
                "verse": "Huic comae in nodum religantur auro,"
            },
            {
                "verse": "Pendet aurata ex humeris pharetra,"
            },
            {
                "verse": "Pendet et arcus."
            },
            {
                "verse": "Circum eunt nymphae simul: illa cursu"
            },
            {
                "verse": "Gaudet effusos agitare cervos,"
            },
            {
                "verse": "Hanc iuvat certis iaculis fugaces"
            },
            {
                "verse": "Figere lyncas."
            },
            {
                "verse": "Nunc ab umbroso simul esculeto"
            },
            {
                "verse": "Daulias late queritur, querelas"
            },
            {
                "verse": "Consonum circa nemus, et iocosa"
            },
            {
                "verse": "Reddit imago."
            }
        ],
        [
            {
                "verse": "Nil tecum mihi iam Phoebe est, nil Nox mihi tecum,"
            },
            {
                "verse": "A vobis non est noxve, diesve mihi."
            },
            {
                "verse": "Quantum ad me, ut libet auricomo Sol igneus axe"
            },
            {
                "verse": "Exeat Eoae Tethyos e gremio,"
            },
            {
                "verse": "Ut libet, inducat tacitas Nox atra tenebras:"
            },
            {
                "verse": "Fert mihi noctem oculis, fert mihi Hyella diem."
            },
            {
                "verse": "Nam quoties a me nitidos avertit ocellos,"
            },
            {
                "verse": "Ipsa in luce etiam nox tenebrosa premit."
            },
            {
                "verse": "At quoties in me nitidos convertit ocellos"
            },
            {
                "verse": "Candida et in media fit mihi nocte dies."
            }
        ],
        [
            {
                "verse": "Diva, quae has caeli generatim in auras"
            },
            {
                "verse": "Cuncta producis, cupidumque amorem"
            },
            {
                "verse": "Undique infundens, facis, ut perenne"
            },
            {
                "verse": "Saecla propagent:"
            },
            {
                "verse": "Qua nihil laetum sine, amabile est nil"
            },
            {
                "verse": "Nilque iucundum, sine qua nec ipsae"
            },
            {
                "verse": "Gratae erunt cuiquam Charites, nec ipsa"
            },
            {
                "verse": "Blanda voluptas,"
            },
            {
                "verse": "Dum tibi laetus reparatur orbis,"
            },
            {
                "verse": "Dum per herbosos pecus omne campos"
            },
            {
                "verse": "Vim tuam sentit, tibi plaudit omnis"
            },
            {
                "verse": "Diva volucris;"
            },
            {
                "verse": "Dum nihil, quamvis rigidum, feroxque est,"
            },
            {
                "verse": "Ossibus quod non penitus sub imis"
            },
            {
                "verse": "Sit tua tactum face, quod tuos non"
            },
            {
                "verse": "Sentiat ignes,"
            },
            {
                "verse": "Una erit flammarum, et amoris expers?"
            },
            {
                "verse": "Una secura his Lalage resistet?"
            },
            {
                "verse": "Tange age ultrici dea, pertinacem"
            },
            {
                "verse": "Tange flagello."
            },
            {
                "verse": "Quod si ita tanges, fera ut obstinatum,"
            },
            {
                "verse": "Applicet nostris animum querelis,"
            },
            {
                "verse": "Nec preces ultra miseras, superba"
            },
            {
                "verse": "Negligat aure,"
            },
            {
                "verse": "Conseram laetam tibi diva myrtum,"
            },
            {
                "verse": "Vancius qua se rosifer revolvit:"
            },
            {
                "verse": "Hanc mero supplex, niveo et rigabo"
            },
            {
                "verse": "Lacte quotannis."
            },
            {
                "verse": "Hanc et immistae pueris puellae,"
            },
            {
                "verse": "Circum agent laetas pariter choreas,"
            },
            {
                "verse": "Teque prima unam, simul ultima unam"
            },
            {
                "verse": "Voce canent te."
            },
            {
                "verse": "Te canent unam, volucremque natum,"
            },
            {
                "verse": "Qui ferox, duro et similis parenti,"
            },
            {
                "verse": "Acer et flamma est, et agente certum"
            },
            {
                "verse": "Cuspide vulnus."
            },
            {
                "verse": "Spargam odoratas violas, rosasque"
            },
            {
                "verse": "Ipse ego, votique reus secabo"
            },
            {
                "verse": "Grata torquatae ante tuas columbae,"
            },
            {
                "verse": "Guttura flammas."
            }
        ],
        [
            {
                "verse": "Quid magis adversum bello est? bellique tumultu"
            },
            {
                "verse": "Quam Venus? ad teneros aptior illa iocos."
            },
            {
                "verse": "Et tamen armatam hanc magni pinxere Lacones,"
            },
            {
                "verse": "Imbellique data est bellica parma deae."
            },
            {
                "verse": "Quippe erat id signum forti Lacedaemone natum:"
            },
            {
                "verse": "Saepe et femineum bella decere genus."
            },
            {
                "verse": "Sic quoque non quod sim pugna versatus in ulla,"
            },
            {
                "verse": "Haec humeris pictor induit arma meis."
            },
            {
                "verse": "Verum hoc quod bello, hoc patriae quod tempore iniquo"
            },
            {
                "verse": "Ferre vel imbellem quemlibet arma decet."
            }
        ],
        [
            {
                "verse": "Borgettus lepidus catellus ille,"
            },
            {
                "verse": "Cuius blanditias proterviores,"
            },
            {
                "verse": "Et lusus herus ipse tantum amabat,"
            },
            {
                "verse": "Quantum tale aliquid potest amari."
            },
            {
                "verse": "Nec mirum dominum suum ipse norat,"
            },
            {
                "verse": "Caram bima velut puella matrem,"
            },
            {
                "verse": "Et nunc illius in sinu latebat,"
            },
            {
                "verse": "Nunc blande assiliebat huc et illuc"
            },
            {
                "verse": "Ludens, atque avido appetebat ore,"
            },
            {
                "verse": "Erectis modo cruribus, bipesque,"
            },
            {
                "verse": "Mensae astabat herili, heroque ab ipso"
            },
            {
                "verse": "Latratu tenero cibum petebat."
            },
            {
                "verse": "Nunc raptus rapido maloque fato"
            },
            {
                "verse": "Ad manes abii tenebricosos."
            },
            {
                "verse": "Miselle o canis, o miser catelle"
            },
            {
                "verse": "Nigras parvulus ut timebis umbras,"
            },
            {
                "verse": "Ut saepe et dominum tuum requires,"
            },
            {
                "verse": "Cui pro delitiis, iocisque longum"
            },
            {
                "verse": "Heu desiderium tui relinquis."
            }
        ],
        [
            {
                "verse": "Vos mihi nunc magnos partus, ortusque beatos"
            },
            {
                "verse": "Felicis pueri, quo pinguia culta vetusti"
            },
            {
                "verse": "Naonis exultant, quo Carnia tota superbit,"
            },
            {
                "verse": "Dicite pierides. Vos illum e matre cadentem"
            },
            {
                "verse": "Excepstisque sinu, et vestris fovistis in ulnis,"
            },
            {
                "verse": "Et tenerem molli cinxistis baccare frontem."
            },
            {
                "verse": "Nec vero vos tantum has accessistis ad oras,"
            },
            {
                "verse": "Nec solae venistis ad haec vos munera musae:"
            },
            {
                "verse": "Affuit ipsa etiam pariter, spargensque salubres"
            },
            {
                "verse": "Pyxidos arcanae succos, partusque dolores"
            },
            {
                "verse": "Leniit: et matrem fetu Lucina levavit."
            },
            {
                "verse": "Affuit Idalio veniens e colle Dione,"
            },
            {
                "verse": "Nectare odorato crines perfusa fluentes."
            },
            {
                "verse": "Assuetaeque leves Charites ductare choreas."
            },
            {
                "verse": "Hae simul ambrosia puerum lavere liquenti,"
            },
            {
                "verse": "Et parvas tenui cunas stravere ligustro."
            },
            {
                "verse": "Venit et undifluis properans Naucelus ab antris,"
            },
            {
                "verse": "Quem prope caeruleo e fluctu formosa Metune"
            },
            {
                "verse": "Ibat: eos circum violasque rosasque rubentes"
            },
            {
                "verse": "Vimineis nymphae calathis, et serta ferebant"
            },
            {
                "verse": "Purpureo e' narcisso, eque auricomo chrysantho."
            },
            {
                "verse": "Quae postquam totas passim sparsere per aedes,"
            },
            {
                "verse": "Iucundoque domus late fragravit odore,"
            },
            {
                "verse": "Protinus ecce Iovis magni de limine parcae,"
            },
            {
                "verse": "Antiquae parcae, niveo queis corpora amictu,"
            },
            {
                "verse": "Canaque chaonia velantur tempora quercu."
            },
            {
                "verse": "Hae postquam et matrem complexae, et fronte serena"
            },
            {
                "verse": "Oscula iunxerunt parvo felicia nato,"
            },
            {
                "verse": "Candida versato torquentes vellera fuso,"
            },
            {
                "verse": "Fatidico tales funderunt pectore voces."
            },
            {
                "verse": "O fausto nimium caelo, divisque benignis,"
            },
            {
                "verse": "Nate puer, cresce, et dulces solare parentes,"
            },
            {
                "verse": "Et fatis laetare tuis. tuque optima mater,"
            },
            {
                "verse": "Tuque, boni genitor pueri, quos omine dextro"
            },
            {
                "verse": "Castus hymen quondam thalamo sociavit in uno,"
            },
            {
                "verse": "Accipite haec laetis animis, neu posse moveri"
            },
            {
                "verse": "Credite quae vero concordes ore canemus."
            },
            {
                "verse": "Qualis in aprico se tollit amaracus horto,"
            },
            {
                "verse": "Quam studio solers omni formosa puella"
            },
            {
                "verse": "Ipsa suos alit in lusus, et lenibus undis"
            },
            {
                "verse": "Irrigat, illa leves paulatim surgit in auras"
            },
            {
                "verse": "Pulchrior, et dulcem late diffundit odorem."
            },
            {
                "verse": "Sic puer augescens primo se tollet in aevo,"
            },
            {
                "verse": "Nec se quisquam illi formoso conferet ore."
            },
            {
                "verse": "Mox ubi iam validus teneris excesserit annis,"
            },
            {
                "verse": "Tunc illum sacras artes, doctaeque docebunt"
            },
            {
                "verse": "Aonides, princepsque chori formosus Apollo."
            },
            {
                "verse": "Illi et divini latices Aganippidos undae,"
            },
            {
                "verse": "Et virides Haemi saltus, Pindique patebunt."
            },
            {
                "verse": "Mars quoque bellipotens simul, et Tritonia virgo"
            },
            {
                "verse": "Muneribus bellorum, et saevis instruet armis."
            },
            {
                "verse": "Doctior haud illo quisquam seu cominus ense,"
            },
            {
                "verse": "Seu sit opus valida concurrere longius hasta,"
            },
            {
                "verse": "Sive inflectere equum, atque arctis compescere habenis,"
            },
            {
                "verse": "Seu libeat laxare, et aperto currere campo."
            },
            {
                "verse": "O quoties medio ferventem in turbine belli"
            },
            {
                "verse": "Conversae fugient acies: at percitus ille"
            },
            {
                "verse": "Obvia quaeque metet infesto corpora ferro."
            },
            {
                "verse": "Non secus ac praeceps hiberno flumine torrens,"
            },
            {
                "verse": "Cum tumidus late, ac pluviis hiemalibus auctus"
            },
            {
                "verse": "Proruit adversas insano vortice silvas,"
            },
            {
                "verse": "Obstantesque trahit ripas, camposque per omnes"
            },
            {
                "verse": "Cum sonitu ruit, et rapido rotat omnia fluctu."
            },
            {
                "verse": "Fortunate puer, numquam non victor in hostem"
            },
            {
                "verse": "Bella geres, magnique aequabis facta parentis."
            },
            {
                "verse": "Ille olim magnos Gallorum stravit acervos,"
            },
            {
                "verse": "Italaque hostili manarunt arva cruore,"
            },
            {
                "verse": "Tum, cum caesa virum serpens per corpora Lyris"
            },
            {
                "verse": "Aequoreas cursum vix tandem invenit in undas."
            },
            {
                "verse": "Ille idem gelida cum gens immanis ab arcto"
            },
            {
                "verse": "Ausonios passim se se effudisset in agros,"
            },
            {
                "verse": "Audaces animos ingenti strage repressit,"
            },
            {
                "verse": "Alpinasque nives Germano sanguine tinxit."
            },
            {
                "verse": "Nunc quoque fallaces abrupto foedere Gallos"
            },
            {
                "verse": "In latios iterum fines, praedamque ruentes"
            },
            {
                "verse": "Proteret: et victos (divinis credite parcis)"
            },
            {
                "verse": "Italia expellet: caeloque aequabit honores."
            },
            {
                "verse": "At tu siqua tuo restabunt bella parenti,"
            },
            {
                "verse": "Ausoniam infenso nec dum pacarit ab hoste,"
            },
            {
                "verse": "Ipse tua fidens animi virtute subibis"
            },
            {
                "verse": "Haec primum: mox externas egressus in oras"
            },
            {
                "verse": "Implebis totum factis audacibus orbem."
            },
            {
                "verse": "Te duce et Ausoniae rursum rediviva resurget"
            },
            {
                "verse": "Gloria: et antiquum late victricibus armis"
            },
            {
                "verse": "Reddetur Latio imperium. tua signa timebunt"
            },
            {
                "verse": "Una omnes passim populi, quaque incidit alto"
            },
            {
                "verse": "Aaequore, et oceano ferventes abluit axes,"
            },
            {
                "verse": "Quaque coloratis effert se Phoebus ab Indis."
            },
            {
                "verse": "Tum demum placida contentus pace quiesces,"
            },
            {
                "verse": "Saevaque mitescet posito discordia ferro."
            },
            {
                "verse": "Aurea tum veniet saeclis melioribus aetas,"
            },
            {
                "verse": "Felicesque anni, et Saturnia regna redibunt."
            },
            {
                "verse": "Tum pax alma colet terras, Astreaque virgo,"
            },
            {
                "verse": "Immersumque gemet stygio scelus omne baratro."
            },
            {
                "verse": "Felices, qui tam laeto nascentur in aevo."
            },
            {
                "verse": "Tu vero ante alias superis gratissima tellus,"
            },
            {
                "verse": "Quam tanto divum genitor dignatur alumno,"
            },
            {
                "verse": "Tu nitidas passim fruges, arbustaque laeta,"
            },
            {
                "verse": "Sponte tua, nulloque hominum cogente labore"
            },
            {
                "verse": "Produces: humiles sudabunt mella genistae,"
            },
            {
                "verse": "Incultique ferent candentia lilia vepres."
            },
            {
                "verse": "Finierant parcae. tum Iuppiter aethere ab alto"
            },
            {
                "verse": "Intonuit laevum: et caeli de parte serena"
            },
            {
                "verse": "Perspicuus multo fulgor cum lumine fulsit."
            }
        ],
        [
            {
                "verse": "Siquid remedi lacrimae afferrent malis,"
            },
            {
                "verse": "Minorque semper fieret lugenti dolor,"
            },
            {
                "verse": "Auro parandae lacrimae nobis forent."
            },
            {
                "verse": "Sed nil here istaec prosunt, res ipsae nihil"
            },
            {
                "verse": "Moventur istis: sive tu semper fleas,"
            },
            {
                "verse": "Seu nunquam, eandem pergere insistent viam."
            },
            {
                "verse": "Quid his iuvamur ergo? nil certe: at dolor"
            },
            {
                "verse": "Ut ipsa fructus arbor, sic lacrimas habet."
            }
        ],
        [
            {
                "verse": "Nam si te alumne genetrix cum peperit tua,"
            },
            {
                "verse": "Hac sorte es unus omnium in lucem editus,"
            },
            {
                "verse": "Tibi cuncta ut evenirent quae velles bona,"
            },
            {
                "verse": "Idque annuit magnorum quispiam deum,"
            },
            {
                "verse": "Iure optimo indignaris: valde enim is tibi"
            },
            {
                "verse": "Fallax repertus. quod, si eisdem legibus"
            },
            {
                "verse": "Quibus nos omnes (tragicis ut verbis loquar)"
            },
            {
                "verse": "Aeque patentem cunctis aerem trahis,"
            },
            {
                "verse": "Ferenda sunt haec levius, et omnis rectius"
            },
            {
                "verse": "Ratio habenda. denique haec summa est, puta"
            },
            {
                "verse": "Hominem esse te, quo nullum animantium omnium"
            },
            {
                "verse": "Extolli, itemque deprimi citius solet."
            },
            {
                "verse": "Ipsumque id haud iniuria, minimarum enim"
            },
            {
                "verse": "Id virium est, et maximis semper studet,"
            },
            {
                "verse": "Plurimaque secum commoda conterit cadens."
            },
            {
                "verse": "Tu vero et magna non amisisti bona,"
            },
            {
                "verse": "Et mediocria sunt ipsa ea, quae pateris mala."
            },
            {
                "verse": "Ergo et modeste alumne quod reliquum est feras."
            }
        ],
        [
            {
                "verse": "Salve cura deum, mundi felicior ora,"
            },
            {
                "verse": "Formosae Veneris dulces salvete recessus:"
            },
            {
                "verse": "Ut vos post tantos animi, mentisque labores"
            },
            {
                "verse": "Aspicio, lustroque libens, ut munere vestro"
            },
            {
                "verse": "Sollicitas toto depello e pectore curas."
            },
            {
                "verse": "Non aliis Charites perfundunt candida lymphis"
            },
            {
                "verse": "Corpora, non alios contexunt serta per agros."
            }
        ],
        [
            {
                "verse": "Dum caderent miserae Neptunia pergama Troiae"
            },
            {
                "verse": "Et ruerent falsi Laomedontis opes,"
            },
            {
                "verse": "Ostendit Phrygiae mediis in uallibus Idae"
            },
            {
                "verse": "Dardanidis certas aurea flamma uias."
            },
            {
                "verse": "At tu, dum Naso silua foret abditus atra"
            },
            {
                "verse": "Atque iterum in Scythicos pulsus ab Vrbe locos,"
            },
            {
                "verse": "Traxisti e tenebris uatem siluaque latentem"
            },
            {
                "verse": "Qui duce te Latio clarius orbe micat."
            }
        ],
        [
            {
                "verse": "Iverat ad Phylirem media de nocte Menalcas,"
            },
            {
                "verse": "Posset ut ad patrios mane redire greges."
            },
            {
                "verse": "Iamque fores lento religatas vimine pressa"
            },
            {
                "verse": "Suspensis manibus solverat ille anima."
            },
            {
                "verse": "Prospectansque oculis \u00e2\u0080\u00a0 per ostia, limen"
            },
            {
                "verse": "Protenso poterat transiliisse pede."
            },
            {
                "verse": "Cum sensere canes: quo murmure victus, ut ira"
            },
            {
                "verse": "Ardebat, tales iecit in astra sonos:"
            },
            {
                "verse": "Cinge triumphali, puer o, tua tempora lauro,"
            },
            {
                "verse": "Qui redis ad patrios tutus, ut ante, greges."
            }
        ],
        [
            {
                "verse": "Dum tibi dona parat, flauo dum uertice uellit"
            },
            {
                "verse": "Nos Domina, atque ipsum hoc daedala texit opus"
            },
            {
                "verse": "Fleuit, et: \"O, dixit, felices ite capilli!"
            },
            {
                "verse": "Cur mihi nunc crines non licet esse meos?\"."
            }
        ],
        [
            {
                "verse": "Danubii ad ripas primo Rex flore iuventae,"
            },
            {
                "verse": "Caesus pro patria, cum patria hic iaceo."
            },
            {
                "verse": "Nec queror, immiti quod sim prostratus ab hoste,"
            },
            {
                "verse": "Sed quod me Reges deservere pii:"
            },
            {
                "verse": "Qui, dum alia ex aliis inter se proelia miscent,"
            },
            {
                "verse": "Et me, et se rabidis hostibus obiiciunt."
            }
        ],
        [
            {
                "verse": "Blanda O Naiadum cohors sororum,"
            },
            {
                "verse": "Quae Vanci nitido latetis amne,"
            },
            {
                "verse": "Fusae colla decentibus capillis,"
            },
            {
                "verse": "Quos large ambrosii rigant liquores,"
            },
            {
                "verse": "Comtae et carbaseo sinus amictu,"
            },
            {
                "verse": "Exite e liquidis simul latebris,"
            },
            {
                "verse": "In vestros simul hic adeste lusus,"
            },
            {
                "verse": "Quos large Zephyro favente tellus"
            },
            {
                "verse": "Vernos florida suggerit per agros."
            },
            {
                "verse": "En scandentibus hinc et hinc flagellis"
            },
            {
                "verse": "Per flavas salicum comas pererrans"
            },
            {
                "verse": "Vitis pampineas ministrat umbras,"
            },
            {
                "verse": "Per quas sibila murmurantis aurae"
            },
            {
                "verse": "Iucundum tenero strepunt susurro."
            },
            {
                "verse": "Hic gemmantibus hinc et hinc rosetis"
            },
            {
                "verse": "Cultas texere vos licet coronas,"
            },
            {
                "verse": "Et passim simul omnium colorum"
            },
            {
                "verse": "Lectos in calathis referre flores."
            },
            {
                "verse": "Queis comtas pariter comas revinctae,"
            },
            {
                "verse": "Queis sparsae teretes simul papillas,"
            },
            {
                "verse": "Ductetis pariter choros licentes,"
            },
            {
                "verse": "Ductetis hilares simul choreas."
            },
            {
                "verse": "Sed quid splendidius nitescit aer?"
            },
            {
                "verse": "Quid fragrantius huc feruntur aurae?"
            },
            {
                "verse": "Rident omnia, et aere in sereno"
            },
            {
                "verse": "Spirarunt Cyprii, Syrique odores."
            },
            {
                "verse": "Agnosco. resonis strepunt querelis"
            },
            {
                "verse": "Olores Paphii, Cupidinumque,"
            },
            {
                "verse": "Concussae ex humero sonant pharetrae."
            },
            {
                "verse": "Ad flores properat suos Dione."
            },
            {
                "verse": "Nunc vos Vanciades simul sorores"
            },
            {
                "verse": "Instaurate choros licentiores."
            },
            {
                "verse": "Et novae Venerem \u00e2\u0080\u00a0 choreae,"
            },
            {
                "verse": "Et chori Venerem licentiores."
            },
            {
                "verse": "Huc mitis, Dea, mitiorque semper"
            },
            {
                "verse": "Adsis muneribus benigna nostris,"
            },
            {
                "verse": "Quae versis tibi fundimus quasillis,"
            },
            {
                "verse": "Quae pictis tibi teximus coronis."
            },
            {
                "verse": "Incultis, face, Vancium rosetis"
            },
            {
                "verse": "Paestum vincere, floridumque Tibur."
            },
            {
                "verse": "Haec non bruma rigens, calorque laedat,"
            },
            {
                "verse": "Haec non flamina pestilentis Austri,"
            },
            {
                "verse": "Sed semper tibi cultius nitescant,"
            },
            {
                "verse": "Sed semper genitalibus Favonii"
            },
            {
                "verse": "Tua in munera mulceantur auris."
            }
        ],
        [
            {
                "verse": "Borgetti hic tumulus Canis est: assiste, uiator,"
            },
            {
                "verse": "Mistaque purpureis lilia funde rosis."
            },
            {
                "verse": "Hunc olim Eridani Melite formosa puellis"
            },
            {
                "verse": "Munus ab Aeolio miserat usque freto."
            },
            {
                "verse": "Protinus in paruum congesta electra monile"
            },
            {
                "verse": "Cinxerunt niuei candida colla Canis,"
            },
            {
                "verse": "Inde coronatae bene olenti flore sorores"
            },
            {
                "verse": "Portarunt uati munera cara suo."
            },
            {
                "verse": "Ante suos ille hunc semper dilexit ocellos"
            },
            {
                "verse": "Et memor extincti nunc quoque nomine amat;"
            },
            {
                "verse": "Nec mirum est, habeant urbes cum nomina equorum,"
            },
            {
                "verse": "Fidi etiam tumulum si meruere canes."
            },
            {
                "verse": "Et domino fidum et lepidum, bellumque Catellum"
            },
            {
                "verse": "Borgettum, quo non blandior ullus erat,"
            },
            {
                "verse": "Quocum animos oblectat erus, curasque leuabat,"
            },
            {
                "verse": "Eripuere auida fata proterua manu;"
            },
            {
                "verse": "Eripuere omnes una lususque iocosque,"
            },
            {
                "verse": "Eripuere ipsum deliciarum oculum."
            },
            {
                "verse": "Ipse autem, desiderio dum maeret inani"
            },
            {
                "verse": "Et queritur duris cuncta licere deis,"
            },
            {
                "verse": "Ut quodcumque potest tenebroso uindicet Orco,"
            },
            {
                "verse": "Aeternum et tumulo et carmine fecit erus."
            }
        ],
        [
            {
                "verse": "Vatum pessimus omnium Secundus,"
            },
            {
                "verse": "Felicissima Sirmio insularum est:"
            },
            {
                "verse": "Hanc laudant numeris tamen trecentis"
            },
            {
                "verse": "Vatum pessimus omnium Secundus:"
            },
            {
                "verse": "Iam miserrima Sirmio insularum est."
            }
        ],
        [
            {
                "verse": "Non ego sum pugnae assuetus nec fortibus armis,"
            },
            {
                "verse": "Et tamen audaci pectore bella geram,"
            },
            {
                "verse": "Confertas turbabo acies, densosque per hostes"
            },
            {
                "verse": "Deferar, et praeceps in media arma ruam:"
            },
            {
                "verse": "Viuere quippe aliis, Venetis ea denique uera"
            },
            {
                "verse": "Vita est pro Patria decubuisse sua."
            }
        ],
        [
            {
                "verse": "Dum uolui domini iussu perquirere siluas"
            },
            {
                "verse": "Ut sequerer timidas cursibus ipse feras,"
            },
            {
                "verse": "Fortia, me miserum, lethali pectora saxo"
            },
            {
                "verse": "Rustica percussit impia saeua manus."
            },
            {
                "verse": "Me precor ut paruo referas, Francisce, sepulcro,"
            },
            {
                "verse": "Ne mea sint rapidis viscera praeda lupis."
            }
        ],
        [
            {
                "verse": "Dum uidet abscissae miles dispendia dextrae"
            },
            {
                "verse": "\"Sufficiat bello laeua superstes\", ait;"
            },
            {
                "verse": "Quam quoque ut iniectat uirtus animosa carinae"
            },
            {
                "verse": "Sorte nec alterius territus ille pari est,"
            },
            {
                "verse": "Victor adhuc hostem impellens sic intonat ore:"
            },
            {
                "verse": "\"Discite quos habeant Caesaris arma uiros:"
            },
            {
                "verse": "Nos freta, nos ferrum, nos temnere possumus ignes."
            },
            {
                "verse": "Vincimus absque manu, uincimus absque anima\"."
            }
        ],
        [
            {
                "verse": "Siste gradum et sacrum hoc hospes uenerare sepulcrum"
            },
            {
                "verse": "Contegere huic Strozae est Herculis ossa datum."
            },
            {
                "verse": "Ille quidem maiora sui monumenta reliquit"
            },
            {
                "verse": "Aonidum et pennis docta per ora uolat."
            },
            {
                "verse": "Ipsa suo posuit coniux Taurilla dolori,"
            },
            {
                "verse": "Ah misera in uiduo sola relicta thoro."
            },
            {
                "verse": "Scilicet, ut uitae reliquum, quod uiuet adempto"
            },
            {
                "verse": "Coniuge, sit, lacrimas quo ferat illa pias."
            },
            {
                "verse": "Postque diem extremum miseros ubi clauserit annos"
            },
            {
                "verse": "Tunc saltem hic caro iuncta sit usque uiro."
            }
        ],
        [
            {
                "verse": "Decipitur quicunque hircum te dicit olere,"
            },
            {
                "verse": "Trissine: non tu hircum, te magis hircus olet."
            }
        ],
        [
            {
                "verse": "Accipe contempti supremum munus amantis"
            },
            {
                "verse": "Pieria de ualle fluens; ubi flebile carmen"
            },
            {
                "verse": "Condimus, et nostri testis Parnasus amoris"
            },
            {
                "verse": "Saepius audiuit praerupta in rupe querelas,"
            },
            {
                "verse": "Et lacrimis creuere meis Libethrides undae."
            },
            {
                "verse": "Omnia iampridem miserae sunt conscia flammae:"
            },
            {
                "verse": "Antra, nemus, cautes, Helicon, Cadmeia Dirce"
            },
            {
                "verse": "Carminibus resonant nostris, et uerba receptant."
            },
            {
                "verse": "Quamquam dura silex docta nectatur ab arte,"
            },
            {
                "verse": "Tu tamen immites, Puer unice, despicis ignes,"
            },
            {
                "verse": "Quaque tibi ueniunt, mox aspernaris amores."
            },
            {
                "verse": "O syluis, o lacte puer nutrite ferino,"
            },
            {
                "verse": "Tune illum patiere mori iuuenilibus annis,"
            },
            {
                "verse": "Qui te dilexit, qui te nunc diligit, et qui"
            },
            {
                "verse": "Diliget infelix, tenues dum spiritus artus"
            },
            {
                "verse": "Seruabit, poteroque oculos spectare nitentes?"
            },
            {
                "verse": "Ecce uides ut sim macie consumptus inerti,"
            },
            {
                "verse": "Palleat et uultus, pectus quoque, squalida tangit"
            },
            {
                "verse": "Ossa cutis: nullum est consumpto in corpore robur."
            },
            {
                "verse": "Sanguis abit fortisque uigor, fugere colores;"
            },
            {
                "verse": "Non oculi spectare diem, non sumere dulces"
            },
            {
                "verse": "Ora cibos possunt, non mens cognoscere rerum"
            },
            {
                "verse": "Naturam motusque potest, non cernere causas;"
            },
            {
                "verse": "Non iaculum torquere manus, nec tela, nec enses;"
            },
            {
                "verse": "Aegidis impatiens pectus uix sustinet artus."
            },
            {
                "verse": "Aequa mihi nox est, nostrum seu circuit orbem"
            },
            {
                "verse": "Phoebus, et oppositae seu praebet lumina genti."
            },
            {
                "verse": "Tanti causa mali Venetus puer, incluta proles"
            },
            {
                "verse": "Nobilis et sanguis, uerum crudelior urso."
            },
            {
                "verse": "Heu morior! Siccis morientem spectat ocellis."
            },
            {
                "verse": "Si facere hoc poteris, si tot patiere dolores,"
            },
            {
                "verse": "Si facere hoc poteris, iam te genuere leones"
            },
            {
                "verse": "Aut hominum crudele genus uel inhospita tellus,"
            },
            {
                "verse": "Non pater e Latio est, Veneta non sanguis ab urbe,"
            },
            {
                "verse": "Namque procul feritas, procul hinc crudelia facta;"
            },
            {
                "verse": "Hic posuit molles arcus pharetramque Cupido,"
            },
            {
                "verse": "Deliciae Veneris miti dominantur in ora."
            },
            {
                "verse": "Tu solus fera corda geris suffusaque fele"
            },
            {
                "verse": "Pectora ubi fudit molles Venus aurea mores."
            },
            {
                "verse": "O mea spes, mea lux, mea mens, mea uita, meum cor,"
            },
            {
                "verse": "Respice me miserum finemque impone dolori:"
            },
            {
                "verse": "Quod petimus breuis hora dabit, breue tempus amori"
            },
            {
                "verse": "Sufficiet, dum pauca loquar, dum dulcia carpam"
            },
            {
                "verse": "Oscula, dumque auidis tangam tua pectora palmis."
            },
            {
                "verse": "Quod si forte neges, dabitur mora parua furori,"
            },
            {
                "verse": "Dextera dum gladium morti uicina recludet"
            },
            {
                "verse": "Et furibunda suum crudeli uulnere pectus"
            },
            {
                "verse": "Transfiget cogetque animam miserabile corpus"
            },
            {
                "verse": "Deserere; illa uolans Stygias properabit ad undas."
            },
            {
                "verse": "Credo equidem, ut ferus es, quod te nec dura mouebunt"
            },
            {
                "verse": "Fata, sed obsceno spargetur dextra cruore."
            },
            {
                "verse": "Quid facis, infelix? ueniet maturior aetas,"
            },
            {
                "verse": "Qua totidem, quot ego patior, patiere dolores;"
            },
            {
                "verse": "Ludere tunc cupies animo, cum fugerit aetas."
            },
            {
                "verse": "Tunc uirides annos solitumque precabere robur,"
            },
            {
                "verse": "Sed nulli reuocare dies datur, idque quod olim"
            },
            {
                "verse": "Praeteriit semper manet irreuocabile: perdes"
            },
            {
                "verse": "Tu quoque (crede mihi) primae lanuginis annos."
            },
            {
                "verse": "Propterea, dum fata sinunt, dum postulat aetas,"
            },
            {
                "verse": "Dum tua labra rosas superant, dum lilia pectus,"
            },
            {
                "verse": "Dum Ganymedeo certant tua tempora uultu,"
            },
            {
                "verse": "Iungamus formose puer, iungamus amores."
            }
        ],
        [
            {
                "verse": "Vos o vos Paphiae deae ministrae,"
            },
            {
                "verse": "Quae cultos, Charites, amatis hortos,"
            },
            {
                "verse": "Dum pictas modo teximus coronas"
            },
            {
                "verse": "Et rosis bene olentibus litamus"
            },
            {
                "verse": "Vos vestris pariter sacris adeste."
            },
            {
                "verse": "Nos rosis bene olentibus litamus,"
            },
            {
                "verse": "Vos hic ambrosiae liquentis undam,"
            },
            {
                "verse": "Vos ferte idalii liquoris haustus:"
            },
            {
                "verse": "His vos, his miserum rigate pectus,"
            },
            {
                "verse": "His pectus miserum, precor, rigate"
            },
            {
                "verse": "Quod duris amor improbus sagittis"
            },
            {
                "verse": "Quod torret face fervida Dione."
            },
            {
                "verse": "Sic cum continuis simul choreis"
            },
            {
                "verse": "Fessae per teneras iacetis herbas"
            },
            {
                "verse": "Vos aurae recreent recentiores."
            },
            {
                "verse": "Sic cum in Aonio lavatis amne"
            },
            {
                "verse": "Sint puro vada puriora vitro;"
            },
            {
                "verse": "Sic semper vario decora foetu"
            },
            {
                "verse": "Vobis arva decentius nitescant"
            },
            {
                "verse": "Nec mistae variantibus Cyperis"
            },
            {
                "verse": "Pallentes violae rosaeque desint;"
            },
            {
                "verse": "Sic syros oleant comae liquores"
            },
            {
                "verse": "Semperque ambrosiam fragrent papillae."
            }
        ],
        [
            {
                "verse": "Pulcher o sol qui nitidos dies et"
            },
            {
                "verse": "Das et idem subtrahis atque terris"
            },
            {
                "verse": "Humidam noctem et placidam quietem"
            },
            {
                "verse": "Reddis avaris,"
            },
            {
                "verse": "Aureis caput radiis refulgens"
            },
            {
                "verse": "Prome quo tellus Cereris renidet"
            },
            {
                "verse": "Munere et Bacchi; decus o deorum"
            },
            {
                "verse": "Pulchrior exi."
            },
            {
                "verse": "Namque natalis dominae colendus"
            },
            {
                "verse": "Advenit multis mihi sanctiorque"
            },
            {
                "verse": "Quam meus qui principium bonorum est"
            },
            {
                "verse": "Dulce meorum;"
            },
            {
                "verse": "Transeat clarus sine nube festus"
            },
            {
                "verse": "Hic dies nobis, sileantque venti"
            },
            {
                "verse": "Ponat et saevos placide tumultus"
            },
            {
                "verse": "Unda marinos."
            },
            {
                "verse": "Tu quoque exurgens manibus decoris"
            },
            {
                "verse": "Finge odoratos, mea vita, crines"
            },
            {
                "verse": "Sed prius pura gelidaque lympha"
            },
            {
                "verse": "Discute somnum."
            },
            {
                "verse": "Deinde, dum sertis domus et tapetis"
            },
            {
                "verse": "Ridet ac laeti pueri et puellae"
            },
            {
                "verse": "Cursitant, dulcem thalamum relinque"
            },
            {
                "verse": "Cultaque prodi;"
            },
            {
                "verse": "Proderit tecum Venus et Cupido et"
            },
            {
                "verse": "Gratiae nexis manibus decorque"
            },
            {
                "verse": "Cuncta componet venietque summa"
            },
            {
                "verse": "Summus ab arce"
            },
            {
                "verse": "Iupiter castis precibus vocatus"
            },
            {
                "verse": "Et tibi quaecumque petes benignus"
            },
            {
                "verse": "Annuet. Nunc tu pete iam securo"
            },
            {
                "verse": "Multa labello"
            },
            {
                "verse": "Ut tibi duret stabilis iuventa"
            },
            {
                "verse": "Formaque et felix habeas quod optes"
            },
            {
                "verse": "Vivat et multos tibi carus uni"
            },
            {
                "verse": "Trissinus annos"
            },
            {
                "verse": "Et senectutem simul et quietum"
            },
            {
                "verse": "Terminet tecum bene iam peractum"
            },
            {
                "verse": "Aevum et ardentem sine fraude amorem"
            },
            {
                "verse": "Saecula laudent."
            },
            {
                "verse": "Spem bonam certamque habeo quod ista"
            },
            {
                "verse": "Audiet divum pater et vocanti"
            },
            {
                "verse": "Rite tranquillus faciet quod ipsa"
            },
            {
                "verse": "Fata secundent."
            }
        ],
        [
            {
                "verse": "Quid nam, pessima, quid fugis puella?"
            },
            {
                "verse": "Nostrae pondera num times columnae?"
            },
            {
                "verse": "An credor potius parum paratus"
            },
            {
                "verse": "Et parum tibi mentulatus esse."
            },
            {
                "verse": "Ne recte fuge, ne puella, ne ne!"
            },
            {
                "verse": "Namque hic, qui tibi tantulus videtur"
            },
            {
                "verse": "Languens, pendulus atque araneosus,"
            },
            {
                "verse": "Idem, si digitis parum titilles,"
            },
            {
                "verse": "Cristatum caput exeret cucullo"
            },
            {
                "verse": "Tamque amplo pariter tumore crescet,"
            },
            {
                "verse": "Rectus turgidulusque ut esse nostri"
            },
            {
                "verse": "Iam pars non videatur hic, sed huius"
            },
            {
                "verse": "Me possis potius putare partem."
            }
        ],
        [
            {
                "verse": "Quo quo, blanda animi mei voluptas,"
            },
            {
                "verse": "Quo refers nitidos, Lycinna, vultus?"
            },
            {
                "verse": "Quo vultus nitidos refers, Lycinna?"
            },
            {
                "verse": "Succenses ne mihi? Dei volucris"
            },
            {
                "verse": "Iratas mihi sentiam sagittas,"
            },
            {
                "verse": "Iratam mihi sentiam Dionem"
            },
            {
                "verse": "Si prae te tetigit meum cubile,"
            },
            {
                "verse": "Si prae te ulla mihi, Lycinna, amata est."
            },
            {
                "verse": "Iam semel tibi me Venus dicavit,"
            },
            {
                "verse": "Dicarunt pueri truces pharetrae"
            },
            {
                "verse": "Et natus tibi me ipse et ipsa mater"
            },
            {
                "verse": "Vinxerunt gravibus simul catenis"
            },
            {
                "verse": "Et te plusquam oculos amavi amoque"
            },
            {
                "verse": "Et te plusquam oculos amo et amabo,"
            },
            {
                "verse": "Dum mors me in tenuem resolvet umbram."
            },
            {
                "verse": "At tu irata mihi reflectis ora"
            },
            {
                "verse": "Nec vis in prata basiem ocellos,"
            },
            {
                "verse": "Possunt qui in mediis diem tenebris,"
            },
            {
                "verse": "Possunt qui in medio die tenebras;"
            },
            {
                "verse": "Nec vis, improba, ut haec labella sugam,"
            },
            {
                "verse": "Stillant quae syrios mihi liquores,"
            },
            {
                "verse": "Stillant quas ambrosiam recensque nectar."
            },
            {
                "verse": "Si non vis neque basiabo ocellos,"
            },
            {
                "verse": "Si non vis neque iam labella sugam,"
            },
            {
                "verse": "Dum nec tu roseam, Lycinna, frontem"
            },
            {
                "verse": "Avertas mihi candidosque vultus;"
            },
            {
                "verse": "Nil heu nil precibus meis movetur,"
            },
            {
                "verse": "Quin et perstat adhuc Lycinna; quis nam"
            },
            {
                "verse": "In me, quis rigido feratur ense?"
            },
            {
                "verse": "Fors tantos nece finiam dolores."
            },
            {
                "verse": "Sed iam maestae abeant procul querelae,"
            },
            {
                "verse": "Ira et bella valete, pax adesto."
            },
            {
                "verse": "Iam pax est mihi cum mea puella"
            },
            {
                "verse": "Cur in me nitidos Lycinna vultus,"
            },
            {
                "verse": "In me sidereos reflexa ocellos"
            },
            {
                "verse": "Longas post tenebras diem reduxit."
            },
            {
                "verse": "Sed quod nunc, mea vita, commoramur?"
            },
            {
                "verse": "Quin iunctis simul artius labellis"
            },
            {
                "verse": "Excursent tremulae per ora linguae"
            },
            {
                "verse": "Et sonent querulae osculationes?"
            },
            {
                "verse": "Tum morsus leniter genasque et ora"
            },
            {
                "verse": "Collumque et teneras notent papillas."
            },
            {
                "verse": "Hos inter teneros, Lycinna, lusus,"
            },
            {
                "verse": "Inter illecebras proterviores"
            },
            {
                "verse": "Et noctes simul et dies iubemur"
            },
            {
                "verse": "Ductare. Hoc paphiae imperant tabellae,"
            },
            {
                "verse": "Sanxere hanc Charites amorque legem,"
            },
            {
                "verse": "Hanc inter pariles Dione amantes"
            },
            {
                "verse": "Quod cum nos pariles, Lycinna, amantes"
            },
            {
                "verse": "Ambo amemus et una amemus ambo,"
            },
            {
                "verse": "Servanda est caritas simulque amoris"
            },
            {
                "verse": "Servanda et Veneris iubentis est lex."
            }
        ],
        [
            {
                "verse": "Dum putri tegit arva fimo bene culta ligone"
            },
            {
                "verse": "Simulus ut segetes laetius uber alat,"
            },
            {
                "verse": "Suffirus pirumve facit de merce sabaea,"
            },
            {
                "verse": "Naribus insinuet ne tibi taeter odor"
            },
            {
                "verse": "*quos urbe ex multo pauperculus aer paravit"
            },
            {
                "verse": "*dum facilem exoptant nunc sua vota diem"
            },
            {
                "verse": "Nonnulli flores sat erant hunc vincere odorem"
            },
            {
                "verse": "Quippe fimum hic positum tertia vidit hiems."
            }
        ],
        [
            {
                "verse": "Fessus amor Baiis somnum dum captat et umbram"
            },
            {
                "verse": "Ad murmur gelidae prosilientis aquae"
            },
            {
                "verse": "Concurrisse ferunt Dryades et fontibus ipsis"
            },
            {
                "verse": "Qua laesae fuerant occuluisse facem."
            },
            {
                "verse": "Quis credat? Subito mediis innascitur undis"
            },
            {
                "verse": "Aestus et assiduo fervet ab igne liquor."
            },
            {
                "verse": "Inde fluunt calidis haec semper balnea venis,"
            },
            {
                "verse": "Flamma etenim gelidam vincit amoris aquam."
            }
        ],
        [
            {
                "verse": "Conducens manibus brevem priapum"
            },
            {
                "verse": "Tractabat roseus puer natesque"
            },
            {
                "verse": "Nudabat gremio meo recumbens,"
            },
            {
                "verse": "Dans mihi basia melle dulciora"
            },
            {
                "verse": "Et pulchros leniter movens ocellos."
            },
            {
                "verse": "\"Iam pugnam Veneris sic ineamus\""
            },
            {
                "verse": "Dixit et cruribus nitens caputque"
            },
            {
                "verse": "Pronus excipere ille praeparabat vulnus,"
            },
            {
                "verse": "Cum (o crudele fatum atque acerbum!)"
            },
            {
                "verse": "Quidam per rimulam postis videntes"
            },
            {
                "verse": "Exclamant: facinus, simulque pulsant."
            },
            {
                "verse": "Quid tum, quid faceret miser Priapus?"
            },
            {
                "verse": "Nec sitim poterat suam replere,"
            },
            {
                "verse": "Nec desiderium extinguere potus."
            },
            {
                "verse": "Iam culum puer ille subtrahebat"
            },
            {
                "verse": "Moestus et niveas nates tegebat,"
            },
            {
                "verse": "Eripi ut sibi quas cibum paratum"
            },
            {
                "verse": "Hellespontiacus deus resensit."
            },
            {
                "verse": "Mollis, languidulus ruberque tanti"
            },
            {
                "verse": "Testem lacrimulam edidit doloris."
            }
        ],
        [
            {
                "verse": "Rhetoris aspicio nasum, Menippe, Carini;"
            },
            {
                "verse": "Ipsum etiam longe non reor esse procul."
            },
            {
                "verse": "Quamquam etenim multo tractu spatioque feratur,"
            },
            {
                "verse": "Non tamen est stadiis longior ille tribus."
            },
            {
                "verse": "Quod si vicino hoc tollamur colle, videri"
            },
            {
                "verse": "A nobis forsan rhetor et ipse queat."
            }
        ],
        [
            {
                "verse": "Gallum omnes uno astrologi tamquam ore canebant"
            },
            {
                "verse": "Impleturum annis tempora longa suis."
            },
            {
                "verse": "Ante diem solus periturum dixit Olympus,"
            },
            {
                "verse": "Sed tum cum in medio iam foret ille rogo."
            }
        ],
        [
            {
                "verse": "Mentitur qui, Cadme, hircum te dicit olere:"
            },
            {
                "verse": "Non tu, Cadme, hircum, te magis hircus olet."
            }
        ],
        [
            {
                "verse": "Esse atomos celeri tenuissima corpora motu,"
            },
            {
                "verse": "Assidue immensum quae per inane meant,"
            },
            {
                "verse": "Cunctarum hinc visum est Epicuro exordia rerum,"
            },
            {
                "verse": "Hinc elementa orbi prima fuisse novo;"
            },
            {
                "verse": "Scilicet exiguum quoddam minimumque requirens,"
            },
            {
                "verse": "His minus ille atomis credidit esse nihil."
            },
            {
                "verse": "Marce, atomis minor est multoque minutior ipsis"
            },
            {
                "verse": "Exilisque magis quam levis umbra Lycus."
            },
            {
                "verse": "Si visus foret hic Epicuro, hinc prima putasset"
            },
            {
                "verse": "Principia, immensum hinc constituisse opus,"
            },
            {
                "verse": "Ni potius rerum ille atomos primordia et ipsas"
            },
            {
                "verse": "E multis atomos crederet esse Lycis."
            }
        ],
        [
            {
                "verse": "Vicinos cantor Cyniras male perdidit omnes"
            },
            {
                "verse": "Dum pernox tota nocte dieque canit."
            },
            {
                "verse": "Quod solus tamen e cunctis evaserit Aulus,"
            },
            {
                "verse": "Factum est naturae munere: surdus erat."
            }
        ],
        []
    ]
}