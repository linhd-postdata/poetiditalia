{
    "author": "carmina libraria",
    "title": "poemata Pythagorae et Phocilidis cum duplici interpretatione Viti Amerbachi",
    "url": "http://www.poetiditalia.it/texts/CARM_LIB|poem|001",
    "text": [
        [
            {
                "verse": "Uvol. Faustus ad autore"
            }
        ],
        [
            {
                "verse": "Carpitur in vivis virtus; post fata quiete"
            },
            {
                "verse": "Vivere cum grata posteritate solet."
            },
            {
                "verse": "Fortiter interea duros superare labores"
            },
            {
                "verse": "Te decet atque tuis nos cumulare bonis."
            },
            {
                "verse": "Tempora et interea nos longa precabimur omnes"
            },
            {
                "verse": "Vitae vita tuae qui tua turba sumus."
            }
        ],
        [
            {
                "verse": "idem ad lectorem"
            }
        ],
        [
            {
                "verse": "Hoc candore legas oro relegasque libellos"
            },
            {
                "verse": "Quos tibi dat docti Musa benigna viri."
            },
            {
                "verse": "Sic fructum studiis quantum communibus affert"
            },
            {
                "verse": "Hic tibi cum multis inde legendus erit."
            },
            {
                "verse": "Et pariter mecum lector venerabere doctum"
            },
            {
                "verse": "Pectore quod moneo candidiore virum."
            }
        ]
    ]
}