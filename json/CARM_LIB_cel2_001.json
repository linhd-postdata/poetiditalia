{
    "author": "carmina libraria",
    "title": "Conradus Celtes, ludus Dianae in modum comoediae coram Maximiliano Rhomanorum rege",
    "url": "http://www.poetiditalia.it/texts/CARM_LIB|cel2|001",
    "text": [
        [
            {
                "verse": "Mercurius Praeludio missus a Diana ad spectatores loquitur"
            }
        ],
        [
            {
                "verse": "Pennata gesto calcibus vestigia"
            },
            {
                "verse": "Tectus galero et hac in aula prodeo"
            },
            {
                "verse": "Atlantide olim quem creatum praedicant"
            },
            {
                "verse": "Hominum sagax et foederum caducifer"
            },
            {
                "verse": "Fidus deorum et qui dearum nuntius"
            },
            {
                "verse": "Mandata vobis iam fero triviae deae"
            },
            {
                "verse": "Nemorum latebris et feris quae praesidet"
            },
            {
                "verse": "Venationis et magistra regia"
            },
            {
                "verse": "Faunis Satyris Nymphis comitata agrestibus"
            },
            {
                "verse": "Silvano Iacho et putido Syllenio."
            },
            {
                "verse": "Haec maximo regi est natura Aemilio"
            },
            {
                "verse": "Arcum pharetram cuspidas rete et canes"
            },
            {
                "verse": "Sibi offerens venationum insigna"
            },
            {
                "verse": "Victamque se dicem per egregium virum"
            },
            {
                "verse": "Venationis omnis expertissimum."
            },
            {
                "verse": "Vos auribus sed cuncta nunc prehendite;"
            },
            {
                "verse": "Alis levatus ipse ad astra hinc evolo."
            }
        ]
    ]
}