{
    "author": "Marco Girolamo Vida",
    "title": "Christias",
    "url": "http://www.poetiditalia.it/texts/VIDA|chri|001",
    "text": [
        [],
        [
            {
                "verse": "Qui mare, qui terras, qui coelum numine comples,"
            },
            {
                "verse": "Spiritus alme, tuo Iiceat mihi munere regem"
            },
            {
                "verse": "Bis genitum canere, e superi qui sede parentis"
            },
            {
                "verse": "Virginis intactae gravidam descendit in alvum,"
            },
            {
                "verse": "Mortalesque auras hausit puer, ut genus ultus"
            },
            {
                "verse": "Humanum eriperet tenebris et carcere iniquo"
            },
            {
                "verse": "Morte sua manesque pios inferret Olympo."
            },
            {
                "verse": "Illum sponte hominum morientem ob crimina tellus"
            },
            {
                "verse": "Aegra tulit puduitque poli de vertice solem"
            },
            {
                "verse": "Aspicere et tenebris insuetis terruit orbem."
            },
            {
                "verse": "Fas mihi te duce mortali immortalia digno"
            },
            {
                "verse": "Ore loqui interdumque oculos attollere coelo"
            },
            {
                "verse": "Et lucem accipere aetheream summique parentis"
            },
            {
                "verse": "Consilia atque necis tam dirae evolvere causas."
            },
            {
                "verse": "Iam prope mortis erant metae finisque laborum"
            },
            {
                "verse": "Christo aderat, Solymumque ideo haud ignarus ad urbem"
            },
            {
                "verse": "Phoenicum extremis remeans de finibus ibat."
            },
            {
                "verse": "Illum ingens comitum numerus iuvenesque senesque"
            },
            {
                "verse": "Sponte sequebantur, rerum quos fama trahebat"
            },
            {
                "verse": "Undique collectos. Nam magnas sive per urbes"
            },
            {
                "verse": "Ferret iter seu desertis in montibus iret,"
            },
            {
                "verse": "Olli se innumeri iungebant, usque parati"
            },
            {
                "verse": "Iussa sequi, vellet quascunque abducere in oras,"
            },
            {
                "verse": "Atque novos erat hic semper fas cernere coetus,"
            },
            {
                "verse": "Pinifero veluti Vesuli de vertice primum"
            },
            {
                "verse": "It Padus exiguo sulcans sata pinguia rivo;"
            },
            {
                "verse": "Hinc magis atque magis labendo viribus auctus"
            },
            {
                "verse": "Surgit latifluoque sonans se gurgite pandit"
            },
            {
                "verse": "Victor; opes amnes varii auxiliaribus undis"
            },
            {
                "verse": "Hinc addunt atque inde, suo nec se capit alveo,"
            },
            {
                "verse": "Turbidus haud uno dum rumpat in aequora cornu."
            },
            {
                "verse": "Tum Vero numero socios seiunxit ab omni"
            },
            {
                "verse": "Bis senos, sibi quos olim delegit, ut essent"
            },
            {
                "verse": "Tantorum memores operum testesque laborum"
            },
            {
                "verse": "Atque, ubi secretos nemora in seclusa vocavit,"
            },
            {
                "verse": "Procerae innitens cedro, moestissimus ore"
            },
            {
                "verse": "Eque imo rumpens suspiria pectore fatur:"
            },
            {
                "verse": "'Ventum ad supremum, socii; data tempora vitae"
            },
            {
                "verse": "Exegi in terris. Lux nunc infanda propinquat"
            },
            {
                "verse": "Meque pii manes expectant. Illius ergo"
            },
            {
                "verse": "En ultro infensam Solymorum ascendimus urbem."
            },
            {
                "verse": "Illic informis leti mihi dira parantur"
            },
            {
                "verse": "Supplicia; immeritum me nunc coniurat in unum"
            },
            {
                "verse": "Saeva sacerdotum manus, ut non inscius ipse"
            },
            {
                "verse": "Praedixi toties ac vobis cuncta retexi."
            },
            {
                "verse": "Ibo: morte mea veterum scelus omne piabo."
            },
            {
                "verse": "His me prime malis oneras pater: ipse tulisti"
            },
            {
                "verse": "Dulcia poma; mihi sed nunc tua furta luendum."
            },
            {
                "verse": "Cum tamen expulerit tenebras lux tertia rebus,"
            },
            {
                "verse": "Aereas caede abluta revocabor in auras."
            },
            {
                "verse": "Vos etiam, quos non pertaesum denique nostri,"
            },
            {
                "verse": "Funera acerba manent. Audete, et lucis amori"
            },
            {
                "verse": "Istius aeternum vitae immortalis honorem"
            },
            {
                "verse": "Mecum omnes praeferte, Domus non haec data, non hae"
            },
            {
                "verse": "Sunt vobis propriae sedes. Vos aetheris alti"
            },
            {
                "verse": "Lucida templa vocant, stellis florentia regna,"
            },
            {
                "verse": "Pax ubi secura ac requies optata iaborum:"
            },
            {
                "verse": "Hic domus, hic patria. Huc omnes contendite laeti"
            },
            {
                "verse": "Angustum per iter; vestras hic figite sedes\""
            },
            {
                "verse": "Dixerat. At socii defixi lumina moestis"
            },
            {
                "verse": "Haerebant animis ac tristia multa putabant."
            },
            {
                "verse": "Tum senior Petrus haud linguae vocive pepercit,"
            },
            {
                "verse": "Et tali divum affatus sermone precatur:"
            },
            {
                "verse": "\"Nate deo, quae tanta deum te denique coeli"
            },
            {
                "verse": "Vis agit, ut libeat letum crudele pacisci"
            },
            {
                "verse": "Pro quoquam aut certis ultro te offerre periclis"
            },
            {
                "verse": "Quin age, te incolumi potius (potes omnia quando,"
            },
            {
                "verse": "Nec tibi nequicquam pater est qui sidera torquet)"
            },
            {
                "verse": "Perficias quodcunque tibi nunc instat agendum,"
            },
            {
                "verse": "Non adeo exosus lucem ingratusque salutis."
            },
            {
                "verse": "Hos animos, hanc confestim precor exue mentem,"
            },
            {
                "verse": "Ipse tui miserere, tuum miserere, nec ultro"
            },
            {
                "verse": "Proiice nos, qui te, tendis quocunque, sequemur\""
            },
            {
                "verse": "Sic ille, increpuit dictis quem talibus heros:"
            },
            {
                "verse": "'Non pudet, o nunquam sapiens, mortalia semper"
            },
            {
                "verse": "Volvere, nube oculos pressum, coelestium inanem?"
            },
            {
                "verse": "Nec potis es vanis unquam desuescere curis?"
            },
            {
                "verse": "L-laecne tibi consulta mei suasere labores?"
            },
            {
                "verse": "Non hoc consiliis, non hoc auctoribus istis"
            },
            {
                "verse": "Tempus eget; genitor iussis haud mollibus urget."
            },
            {
                "verse": "At vos o, rebus spretis mortalibus, omnes"
            },
            {
                "verse": "Ferte viri et duros animo tolerate labores,"
            },
            {
                "verse": "Oblitique hominem, coelo altas tollite mentes,"
            },
            {
                "verse": "Et cum mortales linguas in iurgia solvent"
            },
            {
                "verse": "Vos contra, falsis onerantes nomina vestra"
            },
            {
                "verse": "Criminibus, gaudete ac firmo pectore ferte"
            },
            {
                "verse": "Indignamque ignominiam contemnite laeti."
            },
            {
                "verse": "L-linc fortunatos vos dicite, praemia quando"
            },
            {
                "verse": "Certa manent oriturque ingens hinc gloria vestra\""
            },
            {
                "verse": "Haec fatus, montes aditum fert tristis in altos."
            },
            {
                "verse": "Incedunt una socii cum rege parati"
            },
            {
                "verse": "Cuncta pati et iuvenis sortem indignantur iniquam."
            },
            {
                "verse": "Et iam palmosae subit lerichuntis ad urbem."
            },
            {
                "verse": "Zacchaei excipitur tecto mensisque paratis,"
            },
            {
                "verse": "Cui quondam componere opes per fasque nefasque"
            },
            {
                "verse": "Immensas amor acer erat, sed Iuce recepta"
            },
            {
                "verse": "Hospitis adventu coepit male parta luendo"
            },
            {
                "verse": "Reddere, cuique suum partiri caetera egenis."
            },
            {
                "verse": "Tot facti infectique auri congesta talenta!"
            },
            {
                "verse": "Hic subito non laeta ferens gravis impulit aures"
            },
            {
                "verse": "Nuntius atque animum rumore momordit amaro."
            },
            {
                "verse": "Lazarus haud procul hinc Bethanes regna tenebat,"
            },
            {
                "verse": "Dives opum, clarus genus alto a sanguine regum."
            },
            {
                "verse": "Nam pater ingentes Syriae frenaverat oras"
            },
            {
                "verse": "Vique sibi captas quondam subiecerat urbis."
            },
            {
                "verse": "Nemo illo hospitibus facilis magis; omnibus illa"
            },
            {
                "verse": "Noctes atque dies domus ultro oblata patebat."
            },
            {
                "verse": "Huc etiam persaepe ipsum succedere Christum"
            },
            {
                "verse": "Haud piguit creberque domus indulsit amicae"
            },
            {
                "verse": "Hospitio atque deum posita se nube retexit."
            },
            {
                "verse": "Hunc igitur postquam morientem accepit et acri"
            },
            {
                "verse": "Vix morbo correptum, auras haurire supremas"
            },
            {
                "verse": "Et quasi iam leti portas luctarier ante,"
            },
            {
                "verse": "Demisit lachrymas sociisque haec edidit ore:"
            },
            {
                "verse": "\"Cedamus. Leto actutum revocandus amicus"
            },
            {
                "verse": "In lucem, modo me summus pater audiat ipse"
            },
            {
                "verse": "Atque suas velit hic, ut saepe, ostendere vires\""
            },
            {
                "verse": "Haec ait, et gressum Bethanae tendit ad urbem."
            },
            {
                "verse": "Prosequitur comitum manus ingens atque videndi"
            },
            {
                "verse": "Innumeri studio socios se protinus addunt."
            },
            {
                "verse": "Interea Ionge mundi regnator opaci,"
            },
            {
                "verse": "Infelix monstrum, penitus non inscius illam"
            },
            {
                "verse": "Iam prope adesse diem, superi qua maximus ultor"
            },
            {
                "verse": "Imperio patris infernis succederet oris"
            },
            {
                "verse": "Manibus auxilio ac sedes vastaret opertas."
            },
            {
                "verse": "Sollicitus partis animum versabat in omnes,"
            },
            {
                "verse": "Si qua forte potis regno hanc avertere cladem"
            },
            {
                "verse": "Molirique deo letum meditatur; ea una"
            },
            {
                "verse": "Denique cura animo sedet, haec saepe una resurgit."
            },
            {
                "verse": "Demens, qui id propter tantum non viderat ipsum"
            },
            {
                "verse": "Demissum coelo iuvenem, quo sponte piaret"
            },
            {
                "verse": "Motte obita veterum culpam et scelus omne parentum."
            },
            {
                "verse": "Protinus acciri diros ad regia fratres"
            },
            {
                "verse": "Iimina, concilium horrendum, et genus omne suorum"
            },
            {
                "verse": "Imperat, Ecce igitur dedit ingens buccina signum,"
            },
            {
                "verse": "Quo subito intonuit caecis domus alta cavernis"
            },
            {
                "verse": "Undique opaca, ingens; antra intonuere profunda"
            },
            {
                "verse": "Atque procul gravido tremefacta est corpore tellus."
            },
            {
                "verse": "Continuo ruit ad portas gens omnis et adsunt"
            },
            {
                "verse": "Lucifugi coetus varia atque bicorpora monstra:"
            },
            {
                "verse": "Pube tenus hominum facies, verum hispida in anguem"
            },
            {
                "verse": "Desinit, ingenti sinuata volumine cauda,"
            },
            {
                "verse": "Gorgonas hi Sphingasque obscoeno corpore reddunt,"
            },
            {
                "verse": "Centaurosque Hydrasque ilii ignivomasque Chimaeras,"
            },
            {
                "verse": "Centum alii Scyllas ac foedificas Harpyias,"
            },
            {
                "verse": "Et quae multa homines simulacra horrentia fingunt."
            },
            {
                "verse": "At centumgeminus flammanti vertice supra est"
            },
            {
                "verse": "Arbiter ipse Erebi centenaque brachia iactat"
            },
            {
                "verse": "Centimanus totidemque eructat faucibus aestus."
            },
            {
                "verse": "Omnes Iuctificum fumumque atrosque procaci"
            },
            {
                "verse": "Ore oculisque ignes et vastis naribus efflant."
            },
            {
                "verse": "Omnibus intorti pendent pro crinibus angues"
            },
            {
                "verse": "Nexantes nodis sese ac per colla plicantes."
            },
            {
                "verse": "In manibus rutilaeque faces uncique tridentes,"
            },
            {
                "verse": "Quis sontes animas subigunt atque ignibus urgent."
            },
            {
                "verse": "Nec minus illi etiam diversis partibus orbis"
            },
            {
                "verse": "Conveniunt properi, qui terris omnibus errant"
            },
            {
                "verse": "Hortantes scelera ac variis mortaiia ludunt"
            },
            {
                "verse": "Pectora imaginibus rectique oblivia suadent."
            },
            {
                "verse": "Necnon ventorum tempestatumque potentes,"
            },
            {
                "verse": "Nubivagum genus, haud certa regione locati,"
            },
            {
                "verse": "Nimborum in media consueti nocte vagari."
            },
            {
                "verse": "Ergo animis prompti atque opibus coiere parati"
            },
            {
                "verse": "Una omnes; fremitu vario sonat intus opaca"
            },
            {
                "verse": "Regia, rex donec nigram igne tricuspide dextram"
            },
            {
                "verse": "Armatus coetu in medio sic farier orsus:"
            },
            {
                "verse": "\"Tartarei proceres, coelo gens orta sereno,"
            },
            {
                "verse": "Quos olim huc superi mecum inclementia regis"
            },
            {
                "verse": "Aethere deiectos flagranti fulmine adegit,"
            },
            {
                "verse": "Dum regno cavet ac sceptris multa invidus ille"
            },
            {
                "verse": "Permetuit refugitque parem. Quae praelia toto"
            },
            {
                "verse": "Egerimus coelo, quibus olim denique utrinque"
            },
            {
                "verse": "Sit certatum odiis, notum et meminisse necesse est."
            },
            {
                "verse": "Ille astris potitur, parte et plus occupat aequa"
            },
            {
                "verse": "Aetheris ac poenas inimica e gente recepit"
            },
            {
                "verse": "Crudeles. Pro sideribus, pro luce serena"
            },
            {
                "verse": "Nobis senta situ loca, sole carentia tecta"
            },
            {
                "verse": "Reddidit ac tenebris iussit torquere sub imis"
            },
            {
                "verse": "Immites animas hominum, illaetabile regnum,"
            },
            {
                "verse": "Haud superae aspirare poli datur amplius aulae."
            },
            {
                "verse": "Ingens ingenti claudit nos obiice tellus;"
            },
            {
                "verse": "In partemque homini nostri data regia coeli est."
            },
            {
                "verse": "Nec satis. Arma iterum molitur et altera nobis"
            },
            {
                "verse": "Bella ciet regnisque etiam nos pellit ab imis."
            },
            {
                "verse": "Id propter iuvenem aetherea demisit ab arce"
            },
            {
                "verse": "Seu natum sive alitibus de fratribus unum."
            },
            {
                "verse": "Iamque aderit fretusque armis coelestibus ille"
            },
            {
                "verse": "Sedibus exitium vehet his et regna recludet"
            },
            {
                "verse": "Infera concessasque animas nostro eximet orbe."
            },
            {
                "verse": "Fors quoque nos, nisi non segnes occurrimus, ipsos"
            },
            {
                "verse": "Arcta in vincla dabit vinctosque inducet Olympo"
            },
            {
                "verse": "Victor ovans; superi illudent toto aethere captis."
            },
            {
                "verse": "Iste autem, quanvis mortalia membra caducus"
            },
            {
                "verse": "Induerit, tamen est nostris imperditus armis."
            },
            {
                "verse": "Nempe ego saepe adii coramque interritus urgens"
            },
            {
                "verse": "Tentavi insidiis nequicquam. (Non ea me res"
            },
            {
                "verse": "Falsum habuit, neque enim nunc primum talia cerno.)"
            },
            {
                "verse": "Quas non in facies, quae non mutatus in ora"
            },
            {
                "verse": "Accessi incassum? Semper me reppulit ipse,"
            },
            {
                "verse": "Non armis ullis fretus, non viribus usus,"
            },
            {
                "verse": "Sed tantum Veterum repetito carmine vatum"
            },
            {
                "verse": "Irrita tentamenta, dolos et vim exiit omnem."
            },
            {
                "verse": "Ergo quae mihi nunc surgit sententia pandam."
            },
            {
                "verse": "Ille iter antiquas Solymorum instaurat ad arces,"
            },
            {
                "verse": "Sit licet invisus magnae primoribus urbis;"
            },
            {
                "verse": "Quippe sacerdotes odiis ingentibus illi"
            },
            {
                "verse": "Infensi insidias, ut cuique est copia, tendunt,"
            },
            {
                "verse": "Solliciti veterum pro relligione parentum,"
            },
            {
                "verse": "Ut ferro incautum superent et funere mulctent,"
            },
            {
                "verse": "Quandoquidem ille novos ritus, nova sacra per urbes"
            },
            {
                "verse": "Instituit priscasque audet rescindere leges."
            },
            {
                "verse": "Hic opibus vestris opus. En nunc confieri rem"
            },
            {
                "verse": "Tempus adest! In eum cuncti maioribus illos"
            },
            {
                "verse": "Inflammate odiis et vera et prava canentes"
            },
            {
                "verse": "Pestiferumque animis furtim inspirate venenum."
            },
            {
                "verse": "Ne victi oblitique iras corda aspera ponant,"
            },
            {
                "verse": "Sed saevi magis atque magis stimulisque subacti"
            },
            {
                "verse": "Acribus absistant nunquam, nisi caede peracta."
            },
            {
                "verse": "Si vero, si quis sociis ex ipsius unum"
            },
            {
                "verse": "Bis senis capere atque dolis pervertere possit,"
            },
            {
                "verse": "Res confecta; metus penitus sublatus et omnis."
            },
            {
                "verse": "Praecipitate moras; Huxis succurrite rebus."
            },
            {
                "verse": "Nunc tectis opus insidiis, nunc viribus usus:\""
            },
            {
                "verse": "Vix ea fatus, ubique ruentes iussa facessunt"
            },
            {
                "verse": "Auctores scelerum portisque ex omnibus alte"
            },
            {
                "verse": "Diversi rumpunt; tremit abclita murmure tellus."
            },
            {
                "verse": "Incubuere auris, crinitas anguibus alas"
            },
            {
                "verse": "Obscurum per inane movent terrasque capessunt."
            },
            {
                "verse": "Non tam olim densa sublimes nube per auras"
            },
            {
                "verse": "Horilegae glomerantur apes aestate serena"
            },
            {
                "verse": "Nubifugo Borea et madiclis cessantibus Austris,"
            },
            {
                "verse": "Si quando exorta est inter discordia reges"
            },
            {
                "verse": "Saevaque collatis invadunt praelia signis,"
            },
            {
                "verse": "Vaef quibus institerint terris, quibus orbis in oris"
            },
            {
                "verse": "Dira cohors! Quantas populis feret illa ruinas?"
            },
            {
                "verse": "Iamque emensus iter multis comitantibus heros,"
            },
            {
                "verse": "Vera dei soboles, Bethanes moenibus instat."
            },
            {
                "verse": "Cernit ibi moestas crinem laniare sorores,"
            },
            {
                "verse": "Munera fraterno tumulo suprema ferentes:"
            },
            {
                "verse": "Expertem thalami Marthan atque urbis avitae"
            },
            {
                "verse": "Magdali dictam de nomine Magdalenam."
            },
            {
                "verse": "Progreditur busrumque petit. Moestissima Martha,"
            },
            {
                "verse": "Hunc simul ac vidit, comites fratrisque sepulcrum"
            },
            {
                "verse": "Deserit ac multo venienti occurrit honore;"
            },
            {
                "verse": "Insequitur soror inde, oculos ambae imbre madentes,"
            },
            {
                "verse": "Foemineis ambae plangoribus indulgentes."
            },
            {
                "verse": "\"Ut te post cari germani funera tandem"
            },
            {
                "verse": "Accipimus Venientem! Ut te saepe ille vocabat,"
            },
            {
                "verse": "Magne hospes, gelidi perfusus frigore leti!"
            },
            {
                "verse": "Atque equidem, credo, tunc sors te si qua dedisset"
            },
            {
                "verse": "Nobis, nunc etiam vitales duceret auras."
            },
            {
                "verse": "Nunc quoque (nil quando clari tibi rector Olympi"
            },
            {
                "verse": "Abnuit) haud penitus nobis spes omnis adempta est:\"'"
            },
            {
                "verse": "Talibus orabant; comites simul omnia luctu"
            },
            {
                "verse": "Miscebant; moestis resonahant cuncta querelis."
            },
            {
                "verse": "Ast heros tristes dictis solatus amicis,"
            },
            {
                "verse": "Spondet opem, superas recliturum ad luminis auras"
            },
            {
                "verse": "Actutum fratrem incolumem, quem faucibus haustum"
            },
            {
                "verse": "Reliuris quarto iam sol non viderat: ortu."
            },
            {
                "verse": "Diditur haec totam confestim fama per urbem,"
            },
            {
                "verse": "Quae cunctis incredibilisque et mira videri."
            },
            {
                "verse": "Vicinis populi passim de montibus omnes"
            },
            {
                "verse": "Concurrunt studio visendi atque omnia complent,"
            },
            {
                "verse": "Ventum erat ad tumulum; stat circunfusa iuventus."
            },
            {
                "verse": "Ipse autem in medio duplices ad sidera palmas"
            },
            {
                "verse": "Iamdudum tendens oculosque immobilis heros"
            },
            {
                "verse": "Orabat tacitusque parentem in vota vocabat."
            },
            {
                "verse": "Orantem observant taciti, intentique tuentur"
            },
            {
                "verse": "Quid iubeat, quae signa ferat, quo deinde cadat res."
            },
            {
                "verse": "Bis toto color ore abiit; bis pectore anhelo"
            },
            {
                "verse": "Infremuit nutuque caput concussit honestum."
            },
            {
                "verse": "Ecce autem tumuit tremere hostia visa repente."
            },
            {
                "verse": "Omnibus extempio subita formidine sanguis"
            },
            {
                "verse": "Diriguit penitusque invasit pectora frigus,"
            },
            {
                "verse": "Cum tandem deus has effudit ad aethera voces:"
            },
            {
                "verse": "'Summe parens, quamvis precibus nil abnuis unquam"
            },
            {
                "verse": "Ipse meis quaecumque petam, tamen hoc tibi grates"
            },
            {
                "verse": "Munere semper agam. Tua quanta potentia vidit"
            },
            {
                "verse": "Circunfusa manus, populi videre frequentes."
            },
            {
                "verse": "Vos autem famuli, properate, recludite marmor,"
            },
            {
                "verse": "Saxum ingens auferte viroque exolvite vittas,"
            },
            {
                "verse": "Nec mora praeceptis; paruerunt claustra sepulcri."
            },
            {
                "verse": "Concursu accedunt magno attonitique pavore"
            },
            {
                "verse": "Inspectantque videntque intus deforme cadaver,"
            },
            {
                "verse": "Vixque sibi credunt nullo cogente moveri."
            },
            {
                "verse": "Nec mora; clamantis ter voce vocatus amici"
            },
            {
                "verse": "Erigitur loquiturque et coeli vescitur auris."
            },
            {
                "verse": "Obstupuere omnes, nec sat: vidisse Ioquentem"
            },
            {
                "verse": "Aut audisse semel, dum cuncta ex ordine narrat"
            },
            {
                "verse": "Conventu in medio: quae funere passus in ipso est,"
            },
            {
                "verse": "Quanto anima instantis vi Ieti exclusa dolore"
            },
            {
                "verse": "Terrenosque diu eluctata reliquerit artus,"
            },
            {
                "verse": "Quas facies moriens, quam obscoena aspexerit ora"
            },
            {
                "verse": "Terrentum iuxta furiarum irasque minasque,"
            },
            {
                "verse": "Ut vix siderea volucres missi arce ministri"
            },
            {
                "verse": "Auxilio possent avidas inhibere rapinis."
            },
            {
                "verse": "His addit scelerum poenas ac laeta piorum"
            },
            {
                "verse": "Praemia quaeve animas miseras subiisse necesse est"
            },
            {
                "verse": "Arbitria aeternosque nigris fornacibus ignes."
            },
            {
                "verse": "His actis deus orantis vicina Simonis"
            },
            {
                "verse": "Tecta subit, quem tota olim lacerum ulcere membra"
            },
            {
                "verse": "Eripuit morbo atque in pristina reddidit ipse."
            },
            {
                "verse": "Dum vero mensas grati dignatus amici"
            },
            {
                "verse": "Accubat in medio procerum urbis, protinus ecce"
            },
            {
                "verse": "Ingreditur forma insignis cultuque puella,"
            },
            {
                "verse": "Picta peregrinas tunicasque sinusque crepanti"
            },
            {
                "verse": "Argento saturos atque auro intertexto,"
            },
            {
                "verse": "Cui caput implicitum gemmis. It fexile collo"
            },
            {
                "verse": "Aurum ingens mixtis onerosa monilia baccis,"
            },
            {
                "verse": "Propexique nitent electro molle capilli,"
            },
            {
                "verse": "Nexilibus quos in nodos collegerat hamis,"
            },
            {
                "verse": "Aureaque ex humero demissam fibula vestem"
            },
            {
                "verse": "Eois opibus gravidam et Gangetide gaza"
            },
            {
                "verse": "Subnectit. Media micat ardens fronte pyropus,"
            },
            {
                "verse": "Crebraque consertis pendent redimicula gemmis,"
            },
            {
                "verse": "Qualis laeta sinus cum tellus veris honorem"
            },
            {
                "verse": "Pandit opesque suas gremio explicat alma virenti."
            },
            {
                "verse": "Haec olim amissis utrisque parentibus orba"
            },
            {
                "verse": "Resritir, et proles in opes successit avitas"
            },
            {
                "verse": "Unica, quas pater immensas praedives habebat."
            },
            {
                "verse": "Dumque aetas rudis, una illi super omnia cordi"
            },
            {
                "verse": "Relligio fuit et servandi cura pudoris."
            },
            {
                "verse": "Mox autem paulatim annis fervente iuventa"
            },
            {
                "verse": "Sensibus illapsa est Veneris malesuada cupido,"
            },
            {
                "verse": "Quae mentem immutans furiis subiecit iniquis,"
            },
            {
                "verse": "Ah miseram! Abiecto non obstat cura pudori;"
            },
            {
                "verse": "Non species, non fama movet. Cessit timor omnis"
            },
            {
                "verse": "Relligioque oblita, domo iam nubilis exit;"
            },
            {
                "verse": "Iam convivia, iam spectacula laeta frequentat,"
            },
            {
                "verse": "Vinclaque contemptis rectoribus omnia rumpit,"
            },
            {
                "verse": "Ac veluti ratis Aegaeo sine remige in alto,"
            },
            {
                "verse": "Sublatos simul ac fluctus inflaverit aura,"
            },
            {
                "verse": "Nunc huc incerto, deinde illuc fluctuat aestu,"
            },
            {
                "verse": "Quo ventique undaeque urgent spoliata magistro."
            },
            {
                "verse": "Et iam freta opibus praedulces ambit amores"
            },
            {
                "verse": "Florentum iuvenum, si quis spectabilis ore"
            },
            {
                "verse": "Egregio formaque alios supereminet omnes."
            },
            {
                "verse": "Ergo laeta virum praestanti corpore postquam"
            },
            {
                "verse": "Accepit venisse, deum quem fama ferebat,"
            },
            {
                "verse": "Nullam passa moram studio correpta videndi"
            },
            {
                "verse": "Venerat. Ast, ubi conspicuos deperdita vultus"
            },
            {
                "verse": "Hausit et egregiae divinum frontis honorem"
            },
            {
                "verse": "Divinosque oculos, ardentis pabula amoris,"
            },
            {
                "verse": "Diriguit penitusque animo sententia versa est"
            },
            {
                "verse": "Atque alias longe concepit pectore flammas."
            },
            {
                "verse": "Ecce autem subito visae spirantis ab ore"
            },
            {
                "verse": "Septem adeo circum offusa caligine et atra"
            },
            {
                "verse": "Nube exire faces, veluti cum torris obusti"
            },
            {
                "verse": "Ultima sursum flamma fugit fumumque relinquit,"
            },
            {
                "verse": "\"Haec, deus, haec,- inquit-, capitum foedissima septem"
            },
            {
                "verse": "Correptam miserae mentem vexabat Erinnys,"
            },
            {
                "verse": "Tum Maria (hoc illi nomen) mutata, nec illa"
            },
            {
                "verse": "Argento quae illusa sinus modo venerat aureos."
            },
            {
                "verse": "Iam capiti crinale aurum colloque monile"
            },
            {
                "verse": "Detrahit et tunicas squalentes exuit auro."
            },
            {
                "verse": "Iamque sui piget et curis mordetur honestis."
            },
            {
                "verse": "Inde deum orabat veniam genibusque volutans,"
            },
            {
                "verse": "Ut Canis ad mensam procumbere suetus herilem,"
            },
            {
                "verse": "Lambebatque pedes nudos lachrymisque rigabat,"
            },
            {
                "verse": "Veste fovens, alios tulerat quam nuper in usus."
            },
            {
                "verse": "Tum de marmoreis varios deprompsit odores"
            },
            {
                "verse": "Thesauris, casias et nardi mollis aristas"
            },
            {
                "verse": "Aut thuris lachrymam atque auram fragrantis amomi,"
            },
            {
                "verse": "Pronaque permulsit nuclas liquido unguine plantas;"
            },
            {
                "verse": "Suavis in aereas diffugit spiritus auras."
            },
            {
                "verse": "Cuncta deus placida quae mente accepit et illam"
            },
            {
                "verse": "Dignatus venia, monitis implevit amicis."
            },
            {
                "verse": "Interea circumpositis ex urbibus aegrum"
            },
            {
                "verse": "Cernere vulgus erat conventu accedere magno."
            },
            {
                "verse": "Multi ibant oculis clausis, multi auribus orti"
            },
            {
                "verse": "Indociles, fandi ignari, quique aegra trahebant"
            },
            {
                "verse": "Membra, ferebantur, quosve exagitabat Erinnys"
            },
            {
                "verse": "Captos mente, sui immemores, deus ipse iuvabat"
            },
            {
                "verse": "Auxilio validique omnes laetique redibant."
            },
            {
                "verse": "Tandem hinc digrediens Solymorum tendit ad arces."
            },
            {
                "verse": "Hanc funclasse Semes, soboles tua, dicitur urbem,"
            },
            {
                "verse": "Vitisator pater, exactis simul imbribus ingens"
            },
            {
                "verse": "Cessavit vastis stagnare paludibus orbis"
            },
            {
                "verse": "Plurimaque immensi compressa licentia ponti."
            },
            {
                "verse": "Tum venere suo bellis qui gente subacta"
            },
            {
                "verse": "Urbem appellarunt de nomine Iebusaei."
            },
            {
                "verse": "Protinus hinc reges, a prisco sanguis luda,"
            },
            {
                "verse": "Finitimis late dominam coluere subactis."
            },
            {
                "verse": "Hic templum Solomon per terras omnibus aris"
            },
            {
                "verse": "Eversis ope barbarica rex condidit olim"
            },
            {
                "verse": "Templum opulentum, ingens, eductam ad sidera molem"
            },
            {
                "verse": "Huc mensas arasque sacras et ahenea Iabra"
            },
            {
                "verse": "Transtulit et veteris vestes ac munera templi,"
            },
            {
                "verse": "Ostro perfusas vestes auroque rigentes;"
            },
            {
                "verse": "Tum lychnos lancesque cavasque invexit acerras"
            },
            {
                "verse": "Cymbiaque et tripodas fulvoque ex aere lebetas"
            },
            {
                "verse": "Inclusasque sacro leges ac foedera ligno,"
            },
            {
                "verse": "Quae gemina in silice omnipotens pater ipse notarat"
            },
            {
                "verse": "Hic gentis rex atque omni cum gente sacerdos"
            },
            {
                "verse": "Sacra ferens pecudum fundebat rite cruorem;"
            },
            {
                "verse": "Victima non alias maculabat sanguine sedes."
            },
            {
                "verse": "Undique mos erat huc populos ter adire quotannis"
            },
            {
                "verse": "Et proprios genus Isacidum instaurabat honores."
            },
            {
                "verse": "Ipse etiam huc heros crebro se ferre solebat."
            },
            {
                "verse": "Iamque viis plenis multis cum millibus ibat,"
            },
            {
                "verse": "Unde urbis poterant turres atque alta videri"
            },
            {
                "verse": "Culmina. Laeti omnes ramos viridantis olivae"
            },
            {
                "verse": "Quasque manu gestent, palmas a stirpe refringunt."
            },
            {
                "verse": "Praecedit peditum late manus omnis; it ingens"
            },
            {
                "verse": "Pone equitum globus; in medio pulcherrimus heros"
            },
            {
                "verse": "Haud acri provectus equo phalerisque superbo"
            },
            {
                "verse": "Eminet. At sibi pauperiem ut placuisse beatam"
            },
            {
                "verse": "Admoneat socios, rex quadrupedantis aselli"
            },
            {
                "verse": "Terga premit, vates quondam ut cecinere fhturum."
            },
            {
                "verse": "Nudus erat vertex; humeris demissa fluebat"
            },
            {
                "verse": "Ad talos vestis, quam festinaverat olim"
            },
            {
                "verse": "Ipsa parens pueroque dedit gestare, nec illa est"
            },
            {
                "verse": "Ullo attrita usu, nulla consumpta senecta."
            },
            {
                "verse": "Taurea nudatis circundat tegmina plantis."
            },
            {
                "verse": "Talis iter tendit recipitque ad moenia gressum."
            },
            {
                "verse": "Ante urbem pueri occurrunt mixtaeque puellae"
            },
            {
                "verse": "Floribus ac variis ornatae tempora sertis."
            },
            {
                "verse": "Omnibus in manibus palmae, omnes carmina laeti"
            },
            {
                "verse": "Laeta canunt, tonsis et inumbrant ora coronis,"
            },
            {
                "verse": "Certatimque dei gaudent placida ora tueri."
            },
            {
                "verse": "Tum demum portis urbem ingrediuntur aperris"
            },
            {
                "verse": "Et propius regem servatoremque salutant"
            },
            {
                "verse": "Praetenduntque manu thyrsos oleasque coruscant"
            },
            {
                "verse": "Frondentis. Superas ingens it clamor ad auras."
            },
            {
                "verse": "Spargitur his rumor subito ac tota urbe vagatur."
            },
            {
                "verse": "Consurgunt gentis primi. Procul ecce per auras"
            },
            {
                "verse": "Pulveream cernunt tolli super aethera nubem;"
            },
            {
                "verse": "Ignari penitus rerum causasque requirunt"
            },
            {
                "verse": "Tam subiti motus, quem nam tam multa sequantur"
            },
            {
                "verse": "Millia ductorem, quis tantus clamor ovantum."
            },
            {
                "verse": "Ast illi, quibus est divi haud incognita fama,"
            },
            {
                "verse": "Occurrunt alacres regi plausumque sequentes"
            },
            {
                "verse": "Ingeminant, quaque ingreditur, passim ecce rubenti"
            },
            {
                "verse": "Insternunt ostro sola barbaricisque tapetis"
            },
            {
                "verse": "Intenduntque vias sertis et floribus augent."
            },
            {
                "verse": "Vix ingressus erat, cum densam respicit ecce"
            },
            {
                "verse": "In bivio turbam clamoremque auribus haurit"
            },
            {
                "verse": "Ingentem et secum admirans vestigia pressit."
            },
            {
                "verse": "Vallis erat circum frondosis undique septa"
            },
            {
                "verse": "Collibus; in medio rivis atque imbribus humor"
            },
            {
                "verse": "Collectus semper stabar laticesque perennes,"
            },
            {
                "verse": "Quo solitae innuptae praedivitis urbis aquari,"
            },
            {
                "verse": "Et potum pariter pecudes compellere prisci"
            },
            {
                "verse": "Pastores lymphaque gregem curare salubri,"
            },
            {
                "verse": "Unde Lacum fama est Ovium dixisse minores."
            },
            {
                "verse": "Huc concursus erat certis de more diebus"
            },
            {
                "verse": "Turbaque adibat, inops, variis exercita morbis."
            },
            {
                "verse": "Namque videbatur magno quandoque moveri"
            },
            {
                "verse": "Cum sonitu, medio unda lacu et perculsa repente"
            },
            {
                "verse": "Sublato ad coelum spumabant coerula fluctu."
            },
            {
                "verse": "Sed vulgo subiti quae motus causa latebat."
            },
            {
                "verse": "Impubes pueri tantum innuptaeque puellae"
            },
            {
                "verse": "Signa prius manifesta dabant seseque canebant"
            },
            {
                "verse": "Cernere pennatum puerum fulgere per auras"
            },
            {
                "verse": "Undanti chlamyde atque auro radiantibus alis"
            },
            {
                "verse": "Delapsumque polo tranquilla impellere utraque"
            },
            {
                "verse": "Stagna manu lateque viam signare cadentem."
            },
            {
                "verse": "Qualis stella pater superum quam misit Olympo"
            },
            {
                "verse": "Aut nautis signum aut populis in castra coactis,"
            },
            {
                "verse": "Praecipitat flammis longe lateque coruscis"
            },
            {
                "verse": "Scintillans: corda ignaris mortalibus horrent."
            },
            {
                "verse": "Ergo expectabant denso miseri agmine circum"
            },
            {
                "verse": "E coelo signum intenti laticesque quietos"
            },
            {
                "verse": "Servabant oculis atque omnes auribus auras,"
            },
            {
                "verse": "Auditum ad signum subito ut se primus in undas"
            },
            {
                "verse": "Quisque daret stagnoque sonanti immergeret artus."
            },
            {
                "verse": "Quippe erat inde salus semper non pluribus, uni"
            },
            {
                "verse": "Qui subito impulsum prior exiliisset in aequor."
            },
            {
                "verse": "Sicut ubi vacui tendunt medio aequore campi"
            },
            {
                "verse": "Viribus et rapido iuvenes decernere cursu,"
            },
            {
                "verse": "Arrexere animos cuncti signumque parati"
            },
            {
                "verse": "Expectant. Pulsat pavor intus pectora anhelus"
            },
            {
                "verse": "Omnibus atque locum spondet sibi quisque priorem"
            },
            {
                "verse": "Hos inter longo detentus brachia morbo"
            },
            {
                "verse": "Brachiaque et plantas, omnes et inutilis artus"
            },
            {
                "verse": "Ietrus erat, Cui quondam et opes et avita fuere"
            },
            {
                "verse": "Praedia opima, sed, ut iuvenili e corpore morbum"
            },
            {
                "verse": "Pelleret, heu! nimium mendaci credidit arti,"
            },
            {
                "verse": "Dumque vias omnis medicaeque explorat opis vim,"
            },
            {
                "verse": "Pauperiem morbo adiecit miserandus iniquam,"
            },
            {
                "verse": "Ossibus ad vivum qui iam persederat imis."
            },
            {
                "verse": "Iamque fere denum in luctu quater egerat annum"
            },
            {
                "verse": "Innumeris circumventus morbisque fameque,"
            },
            {
                "verse": "Quem postquam aspexit propius stellantis Olympi"
            },
            {
                "verse": "Rege satus, sic est ultro placido ore loquutus:"
            },
            {
                "verse": "\"Infelix, quae te segnis mora detinet unum"
            },
            {
                "verse": "Servantem has frustra ripas et tristibus undam"
            },
            {
                "verse": "Praesentem morbis, alii cum scilicet omnes"
            },
            {
                "verse": "Protinus hinc abeant laeti oblitique Iaborum"
            },
            {
                "verse": "Accipiant solitas reparato in corpore vires?\""
            },
            {
                "verse": "Ille sub haec largoque genas simul imbre rigabat."
            },
            {
                "verse": "\"Non hoc crimen aquae, non vis mihi fontis iniqua est,"
            },
            {
                "verse": "Verum ego dum motum opperior salientis aquai,"
            },
            {
                "verse": "Praecipites dant saltu alii se in stagna priores"
            },
            {
                "verse": "Ad sonitum; invalidis nequeo ipse insistere plantis,"
            },
            {
                "verse": "Nec me tunc opis externae dignatur egentem"
            },
            {
                "verse": "In stagno quisquam ante alios mersare salubri\""
            },
            {
                "verse": "Talia narrantem placido deus ore tuetur"
            },
            {
                "verse": "Atque ait: \"Ipse tuis pedibus subsiste valensque"
            },
            {
                "verse": "Carpe viam, nec cuncta undis debere necesse est.\""
            },
            {
                "verse": "Vix ea, cum subito cernentibus omnibus ecce"
            },
            {
                "verse": "Erigitur stratumque humeris, mirabile visu,"
            },
            {
                "verse": "Ipse suis referens pedes omnes passibus aequat,"
            },
            {
                "verse": "Atque suo solidae respondent robore vires,"
            },
            {
                "verse": "Sicut ubi in silvis, dum ramos colligit, anguem"
            },
            {
                "verse": "Frigore sopitum pastor brumaque rigentem"
            },
            {
                "verse": "Frondibus implicuit admovitque inscius igni,"
            },
            {
                "verse": "Nulla mora est, propius flammas vix pertulit et iam"
            },
            {
                "verse": "Attollitque caput iamque ignea Iumina torquet"
            },
            {
                "verse": "Perque domum serpens micat arduus ore trilingui."
            },
            {
                "verse": "Parte alia ante fores templi mediaque ministri"
            },
            {
                "verse": "Ingenti strepitu testudine dona sedentes"
            },
            {
                "verse": "Vendebant, quae plebs aeratae imponeret arae,"
            },
            {
                "verse": "Lanigeras pecudes taurosque paresque columbas,"
            },
            {
                "verse": "Voti ut quisque reus rerumque ut copia cuique."
            },
            {
                "verse": "Quos simul atque heros ingressus vidit et omnem"
            },
            {
                "verse": "Discursu et clamore Iocum resonare profano,"
            },
            {
                "verse": "Haud tulit, et verbis graviter commotus acerbis"
            },
            {
                "verse": "Reppulit, intortum vibrans per terga flagellum,"
            },
            {
                "verse": "Verberaque insonuit sacroque a limine abegit."
            },
            {
                "verse": "Qualis ubi Arctois Boreas erupit ab antris,"
            },
            {
                "verse": "Aereos rapido perverrens turbine campos,"
            },
            {
                "verse": "It coelo ferus et piceas toto aethere nubes"
            },
            {
                "verse": "Insequitur; dant victa locum et cava nubila cedunt."
            },
            {
                "verse": "\"Sacra deo domus haec,\" -inquit- haec numinis aedes;"
            },
            {
                "verse": "Vos autem versam indignos scelerastis in usus."
            },
            {
                "verse": "Sanguine respersum est aras animaque litatum"
            },
            {
                "verse": "Hactenus antiquis concesso more sacrorum."
            },
            {
                "verse": "Indultum satis atque ovium iam caedis abunde est."
            },
            {
                "verse": "Nunc pater omnipotens pecudum volucrumque cruori"
            },
            {
                "verse": "Parcere vos posthac iubet ac fumantibus extis."
            },
            {
                "verse": "Vos diversa manent mutatis orgia sacris."
            },
            {
                "verse": "Discite iustitiam tantum puraque litate"
            },
            {
                "verse": "Mente Deumque piis precibus placate volentem."
            },
            {
                "verse": "Hi vestri ritus, ea deinde piacula sunto:\""
            },
            {
                "verse": "Sic ait, et supplex demisso poplite ad aram"
            },
            {
                "verse": "Cernuus arcana prece patris numen adorat."
            },
            {
                "verse": "Iamque sacerdotum primis exarserat ingens"
            },
            {
                "verse": "Tristi in corde dolor, flammaeque iraeque coquebant."
            },
            {
                "verse": "Nec novus hic primum furor, haec odia aspera surgunt"
            },
            {
                "verse": "Antiquae irarum causae antiquique dolores"
            },
            {
                "verse": "Haudquaquam exciderant animis fixique manebant."
            },
            {
                "verse": "Non tamen hic ausi sunt illum surgere contra,"
            },
            {
                "verse": "Sed veriti ultricem plebem turbamque sequentum,"
            },
            {
                "verse": "Excessere adytis, nequicquam indigna minati."
            },
            {
                "verse": "Quales nocte lupi stabulis cum forte reclusis"
            },
            {
                "verse": "Appetiere gregem, verum custodia pernox"
            },
            {
                "verse": "Obstitit et canibus vocalibus inde revulsit;"
            },
            {
                "verse": "Olli (dira fames stimulis agit intus) abacti"
            },
            {
                "verse": "Cedunt et montes nequicquam ululatibus implent."
            },
            {
                "verse": "Dum vero affatur genitorem divus ad aram,"
            },
            {
                "verse": "Mirantes socii templum per singula lustrant,"
            },
            {
                "verse": "Suspectu molem vasto artificumque Iaborem:"
            },
            {
                "verse": "Cautibus excisas centum, centum aere columnas,"
            },
            {
                "verse": "Omnes e solido, omnes altis montibus aequas,"
            },
            {
                "verse": "Tignaque et aeterna ex cedro laquearia, ahenoque"
            },
            {
                "verse": "Aeratas porro stridentes cardine portas,"
            },
            {
                "verse": "Sectilibusque minutatim sola levia saxis."
            },
            {
                "verse": "Tum puro ex auro postes mensasque metallo"
            },
            {
                "verse": "E simili et fixos alta ad donaria currus"
            },
            {
                "verse": "Distinctos ebeno et candenti elephanto."
            },
            {
                "verse": "Quae dum cuncta legunt, perfectis ordine votis"
            },
            {
                "verse": "Improvisus adest tacitusque supervenit heros,"
            },
            {
                "verse": "Atque ait: \"Haec moles, adeo haec immania templa,"
            },
            {
                "verse": "Prorinus ut vento radicitus eruta pinus,"
            },
            {
                "verse": "Versa repente dabunt labem ingentemque ruinam,"
            },
            {
                "verse": "Et tibi digna tuis, Solyma, instant praemia factis,"
            },
            {
                "verse": "Quae vates ad re missos divinitus ausa es"
            },
            {
                "verse": "Tot ferro petere aut duris detrudere saxis."
            },
            {
                "verse": "Ipse ruos quoties, praesens ut vera monerem,"
            },
            {
                "verse": "Tentavi cives incassum cogere in unum,"
            },
            {
                "verse": "Ceu cristata suos dispersa examina foetus"
            },
            {
                "verse": "Singultu volucris vocat et plaudentibus alis!"
            },
            {
                "verse": "Ferro excisa cades; iam iam labentia regna"
            },
            {
                "verse": "Protinus arma ruent tua, vindexque hauriet ignis,"
            },
            {
                "verse": "Et passim haec largo sudabit sanguine tellus."
            },
            {
                "verse": "Nonne vides iam ut nunc res procubet inclinata"
            },
            {
                "verse": "Et tibi iam votis non prosit nectere vota?"
            },
            {
                "verse": "Longe alias pater omnipotens sacra transtulit oras;"
            },
            {
                "verse": "Longe alia vult ipse coli er placarier urbe."
            },
            {
                "verse": "Atque adeo hic alte depactus terminus esto\""
            },
            {
                "verse": "Sic fatus, monstrat miras in marmore formas,"
            },
            {
                "verse": "Argumentum ingens, senum monimenta dierum"
            },
            {
                "verse": "Magna quibus magni compacta est machina mundi,"
            },
            {
                "verse": "Et vererum eventus et prisca ex ordine avorum"
            },
            {
                "verse": "Facta, haud humanis opus enarrabile verbis."
            },
            {
                "verse": "Non illic hominum effigies simulacrave divum,"
            },
            {
                "verse": "Arcanis sed cuncta notis signisque notavit"
            },
            {
                "verse": "Obscuris manus artificis, non hactenus ulli"
            },
            {
                "verse": "Cognita, non potuere ipsi deprendere vates."
            },
            {
                "verse": "Hic superum sator informem speculatus acervum,"
            },
            {
                "verse": "Aeternam noctemque indigestumque profundum;"
            },
            {
                "verse": "Prima videbatur moliri exordia rerum"
            },
            {
                "verse": "Ipse micans radiis ac multa luce coruscus."
            },
            {
                "verse": "Iamque videbatur fulva de nube creare"
            },
            {
                "verse": "Steiligeri convexa poli terrasque fretumque"
            },
            {
                "verse": "Et Iucem simul undivagam, mox unde micantes"
            },
            {
                "verse": "Et solis radios et coeli accenderet ignes."
            },
            {
                "verse": "Ipsi iam denso crepitare examine circum"
            },
            {
                "verse": "Auctoremque ducemque suum plausuque sonare"
            },
            {
                "verse": "Aligeri fratres supera arce, volatile vulgus,"
            },
            {
                "verse": "Lucis opus primae. Necdum tamen aethera ab imis"
            },
            {
                "verse": "Flammiferum terris, terras discreverat undis,"
            },
            {
                "verse": "Sed tantum confusa iacebant semina rerum."
            },
            {
                "verse": "Nec mora: vix coeli extuderat septemplicis orbem,"
            },
            {
                "verse": "Ordine cui vario rutilos affigeret ignes,"
            },
            {
                "verse": "Et iam cuncta novam incipiebant sumere formam"
            },
            {
                "verse": "Paulatim coelumque sua compage teneri."
            },
            {
                "verse": "Cernere erat sicca in medio iam mole relicta"
            },
            {
                "verse": "Littoribus curvis circum maria humida fundi,"
            },
            {
                "verse": "Illisosque vadis spumare ad sidera fluctus."
            },
            {
                "verse": "Nondum pontivagae curvabant ampla carinae"
            },
            {
                "verse": "Carbasa, nec liquido lentari in marmore remi,"
            },
            {
                "verse": "Lata sed innocui verrebant aequora Cauri."
            },
            {
                "verse": "Ecce autem iam fagiferi capita ardua montes"
            },
            {
                "verse": "Attollunt, infraque iacent humiles convalles."
            },
            {
                "verse": "Continuo tellus summittens daedala germen"
            },
            {
                "verse": "Flore renidescit et frondis explicat arbos."
            },
            {
                "verse": "Iam videas viridi vestiri gramine campos,"
            },
            {
                "verse": "Iam colles densis frondere cacumina silvis"
            },
            {
                "verse": "Ilicibusque oleisque et coniferis cyparissis,"
            },
            {
                "verse": "Nec mora: coeruleo Flammis duo lumina coelo"
            },
            {
                "verse": "Incipiunt teneris primum lucescere rebus,"
            },
            {
                "verse": "Et sibi ceu mundi vigiles statione vicissim"
            },
            {
                "verse": "Succedunt certoque suum dant foedere lumen."
            },
            {
                "verse": "Nam lucis fons dimensum sol ambit Olympum"
            },
            {
                "verse": "Ipse die terrasque novo splendore colorat;"
            },
            {
                "verse": "Nocte suas vultu pallenti servat in umbris"
            },
            {
                "verse": "Iuna vices, fundens auratis cornibus ignem,"
            },
            {
                "verse": "Lucidaque exornant nocturnis aethera gemmis"
            },
            {
                "verse": "Sidera, perpetuo circunlabentia motu,"
            },
            {
                "verse": "Tum bifidis passim verrebant marrnora caudis"
            },
            {
                "verse": "Squamigerum mutae pecudes pelagoque natabant,"
            },
            {
                "verse": "At pictae volucres librare per aera pennis"
            },
            {
                "verse": "Corpora et inter se curvis decernere rostris."
            },
            {
                "verse": "Nec procul hinc errant latos armenta per agros,"
            },
            {
                "verse": "Lanigerique greges persultant pabula Iaeta."
            },
            {
                "verse": "Iam latebras videas meditari dira ferarum"
            },
            {
                "verse": "Semina, iam longos per humum reptare chelydros."
            },
            {
                "verse": "Desuper hortari clara de nube putares"
            },
            {
                "verse": "Coelicolum regem laetasque expromere voces:"
            },
            {
                "verse": "\"Crescite, propagate genus, mea semina, vestrum,"
            },
            {
                "verse": "Seclaque perpetuis generatim iungite seclis\""
            },
            {
                "verse": "Tandem nudus homo emicuit tellure creatus,"
            },
            {
                "verse": "Quem superum sator affarique et dicere leges"
            },
            {
                "verse": "Ore videbatur coram ac praeponere regnis,"
            },
            {
                "verse": "Qui terras immortalis ditione teneret."
            },
            {
                "verse": "Mansisset dictis, servasset foedera pacta!"
            },
            {
                "verse": "At campum arboribus iuxta ac viridantibus herbis"
            },
            {
                "verse": "Iucentem aspicias, stellantia floribus arva,"
            },
            {
                "verse": "Poma ubi coeruleo multum vigilata draconi"
            },
            {
                "verse": "In medio fons perspicuis argenteus undis,"
            },
            {
                "verse": "Quattuor adversis volvens regionibus amnes,"
            },
            {
                "verse": "Qui terrae gremio infusi late arva rigarent,"
            },
            {
                "verse": "Atque hic cernere erat malesuadi fraude draconis"
            },
            {
                "verse": "Deceptum iuvenem vetitos ex arbore foetus"
            },
            {
                "verse": "Gustare, edicti immemorem legisque severae,"
            },
            {
                "verse": "Et iam (vix pomum infelix admoverat ori)"
            },
            {
                "verse": "Poenituisse putes se frondibus involventem,"
            },
            {
                "verse": "Nec iam coelituum regis gravia ora ferentem."
            },
            {
                "verse": "Namque videbatur fulvae inter vellera nubis"
            },
            {
                "verse": "Horribili super impendens mortalibus ore"
            },
            {
                "verse": "Dura redarguere et saevas indicere poenas"
            },
            {
                "verse": "Pro meritis, quas ille olim, quas omnis ab illo"
            },
            {
                "verse": "Progenies lueret lucis ventura sub auras."
            },
            {
                "verse": "Interea coniux, quae capta libidine dira"
            },
            {
                "verse": "Iura prior legesque datas ac foedera solvit,"
            },
            {
                "verse": "Infelix fruticum frustra per densa latebat."
            },
            {
                "verse": "At victor, factusque potens iam fraudis, ahena"
            },
            {
                "verse": "Effulget squama teretique volumine serpens,"
            },
            {
                "verse": "Ter superans stirpern, spirisque ingentibus ambit"
            },
            {
                "verse": "Tortilis, et motis insultat desuper alis,"
            },
            {
                "verse": "Virgineo irridens deceptos improbus ore."
            },
            {
                "verse": "Nec procul hinc ideo videas late infera circum"
            },
            {
                "verse": "Regna, subobscuras sedes lucemque malignam"
            },
            {
                "verse": "Solis, ubi casti manes animaeque piorum"
            },
            {
                "verse": "Sedibus exclusae quondam debentis Olympi"
            },
            {
                "verse": "Unius ob scelus expectabant ordine longo."
            },
            {
                "verse": "Stabant hic cani proceres vittataque vatum"
            },
            {
                "verse": "Agmina tendebantque manus ad sidera passas,"
            },
            {
                "verse": "Quos omnes humeris pater alte extantibus Abras"
            },
            {
                "verse": "Amplificam pandens chlamydem protentaque late"
            },
            {
                "verse": "Brachia subnixus dextra laevaque tegebat."
            },
            {
                "verse": "Orantes illos credas superumque parentem"
            },
            {
                "verse": "Supplicibus dictis affari, parceret irae,"
            },
            {
                "verse": "Parceret unius noxa omnes perdere gentes."
            },
            {
                "verse": "Substitit hic imo suspirans pectore divus,"
            },
            {
                "verse": "Atque ait: \"En nostrum deposcunt ista laborem."
            },
            {
                "verse": "In me nulla mora est; ego tantae debitus irae"
            },
            {
                "verse": "Morte mea eripiam hos tenebris et claustra refringam"
            },
            {
                "verse": "Quin ea quae subito paucis deprensa sequuntur"
            },
            {
                "verse": "Sublegite, infandum mihi portendentia letum,"
            },
            {
                "verse": "Omnibus hic pauci extinctis mortalibus ibant"
            },
            {
                "verse": "Inclusi ligno summas impune per undas."
            },
            {
                "verse": "Ingens lativago fluitabat machina ponto"
            },
            {
                "verse": "Et vix extabant immani corpore montes,"
            },
            {
                "verse": "Quos procul abruptus collisis nubibus ignis"
            },
            {
                "verse": "Ingeminans creber coelo rutilante petebat,"
            },
            {
                "verse": "Hic natum senior nudo Isacon ense petebat,"
            },
            {
                "verse": "Infelix pater, exequitur dum tristia iussa."
            },
            {
                "verse": "Aspiceres illum toto iam corpore niti"
            },
            {
                "verse": "Dextram attollentem; nondum respexerat, et iam"
            },
            {
                "verse": "Nuntius ecce aderat coeli demissus ab arce"
            },
            {
                "verse": "Iussa ferens primis contraria; victima iuxta"
            },
            {
                "verse": "Pascebat pueri ignari pro caede parata"
            },
            {
                "verse": "Candidus et villis aries argenteus albis."
            },
            {
                "verse": "Hinc fratrem invisum narrata ob somnia fratres"
            },
            {
                "verse": "Vendebant, misero mentiti dira parenti"
            },
            {
                "verse": "Funera discerptumque feris; pater ipse cruentam"
            },
            {
                "verse": "Versabat gnati tunicam lachrymisque rigabat."
            },
            {
                "verse": "Hic etiam, Phariis dum cives ducit ab oris"
            },
            {
                "verse": "Post longa exilia in patriam promissaque regna"
            },
            {
                "verse": "Legifer, auxiliis fretus coelestibus heros,"
            },
            {
                "verse": "Orta lues populum errantem miseranda repente"
            },
            {
                "verse": "Serpentum afflatu leto dabat, atque iacebant"
            },
            {
                "verse": "Corpora tabifico passim morientia morsu."
            },
            {
                "verse": "Dux vero in medio campi suspendit ahenum"
            },
            {
                "verse": "Ingenti e malo colubrum stratosque iubebat"
            },
            {
                "verse": "Dirigere huc aciem intentos lignumque tueri,"
            },
            {
                "verse": "Quae miseris erat haud dubiae via sola salutis."
            },
            {
                "verse": "Parte alia rostro terebrans sibi viscera acuto"
            },
            {
                "verse": "Foeta avis implumes pascebar vulnere natos."
            },
            {
                "verse": "Stant olli circum materno sanguine Iaeti"
            },
            {
                "verse": "Et pectus certatim omnes rimantur apertum."
            },
            {
                "verse": "His animadversis portis bipatentibus ibat"
            },
            {
                "verse": "Multa putans, necdum gradibus descenderat heros"
            },
            {
                "verse": "Omnibus, et magno iam longe urgente tumultu"
            },
            {
                "verse": "Ecce trahebatur passis per terga capillis"
            },
            {
                "verse": "Pallida longaevi coniux Susanna Manassei,"
            },
            {
                "verse": "Quoi pater egregiam forma et florentibus annis"
            },
            {
                "verse": "Haud placitis taedis invitam aegramque iugarat."
            },
            {
                "verse": "Nanque fidem ob thalami foedatam ad iusta vocabant"
            },
            {
                "verse": "Supplicia ingenti iuvenum sectante caterva."
            },
            {
                "verse": "Et iam saxa manu pueri vulgusque tenebant."
            },
            {
                "verse": "Ipse sed antevolans prohibebat tela sacerdos,"
            },
            {
                "verse": "Donec porticibus Chrisrum conspexit in amplis,"
            },
            {
                "verse": "Ad quem, ubi concessit miseramque ad limina traxit,"
            },
            {
                "verse": "Ingressus versare dolos:\"Haec prodidit- inquit-,"
            },
            {
                "verse": "Coniugium thalamique fidem deprensa fefellit."
            },
            {
                "verse": "Sontem iura neci tali pro crimine dedi"
            },
            {
                "verse": "Nostra iubent duris (sed quae inclementia?) saxis."
            },
            {
                "verse": "Teque ideo vatum interpres mitissime adimus,"
            },
            {
                "verse": "Et tua, quaenam sit, sententia quaerimus omnes.\""
            },
            {
                "verse": "Dixerat atque animo iam spes pascebat inanes,"
            },
            {
                "verse": "His captum implicitumque putans sermonibus hostem,"
            },
            {
                "verse": "Praeclusos abitus, non effugia ulla relicta."
            },
            {
                "verse": "Illam quippe neci si solveret interceptam"
            },
            {
                "verse": "Miti animo miseratus, cum turba omnis in ipsum"
            },
            {
                "verse": "Saxaque et ultrices raptim converteret iras,"
            },
            {
                "verse": "Quod sanctas gentis leges everteret illex;"
            },
            {
                "verse": "Si vero ad poenam iusset pro crimine duci,"
            },
            {
                "verse": "Sese odiis vulgi obiiceret crudelis acerbis."
            },
            {
                "verse": "Haec agitans iam victorem se mente ferebat,"
            },
            {
                "verse": "Pectora laetitia multum tumefactus inani."
            },
            {
                "verse": "Ac veluti in somnis olim sibi visus arator,"
            },
            {
                "verse": "Dum terrae attrito suspendit vomere terga,"
            },
            {
                "verse": "Auri ingens pondus Campo effodisse subacto,"
            },
            {
                "verse": "Gaudia vana fovet. Cernet somno ille relictus"
            },
            {
                "verse": "Pauperiem, duros et adhuc sibi adesse Iabores,"
            },
            {
                "verse": "Somnia fortunamque animo execratus inanem."
            },
            {
                "verse": "Ipse viam deus invenit (fallacia numen"
            },
            {
                "verse": "Nulla humana valet contra) qua legibus illi"
            },
            {
                "verse": "Parceret illaesis. Nempe ut defixa tenebat"
            },
            {
                "verse": "Ora solo, tandem attollens turbamque paratam"
            },
            {
                "verse": "Aspectans ait: \"Haud dubium quin crimine Ietum"
            },
            {
                "verse": "Sit merita; id prisci quondam sanxere parentes."
            },
            {
                "verse": "Ergo agite, o vestrum quicumque est criminis expers,"
            },
            {
                "verse": "Saxa manu primus rapiat feriatque merentem,"
            },
            {
                "verse": "Ecquis erit tanto e numero, qui vulnera prima"
            },
            {
                "verse": "Dirigat et sceleris purum se proferat ultro?\""
            },
            {
                "verse": "Sic memorans, omnis servabat Iumine pronus"
            },
            {
                "verse": "Obliquo horrendumque tuens illumque paratus"
            },
            {
                "verse": "Inscripsisse solo, cui mens interrita nullum"
            },
            {
                "verse": "Esset ob admissum foede securaque culpae."
            },
            {
                "verse": "Stabat conspectu in medio tremebunda puella,"
            },
            {
                "verse": "Iam suffusa oculos mortis nigrore propinquae,"
            },
            {
                "verse": "Et positis terram genibus submissa petebat,"
            },
            {
                "verse": "Non minus exanimata metu quam in retia cerva"
            },
            {
                "verse": "Acta canum latratu et longo exercita cursu,"
            },
            {
                "verse": "Cum iam consumptae vires, cum se undique cinctam"
            },
            {
                "verse": "Hoste videt mortemque instantem certa moratur."
            },
            {
                "verse": "His autem auditis responsis, omnibus ingens"
            },
            {
                "verse": "Confestim cecidit furor et vis fracta quievit."
            },
            {
                "verse": "Quisque suam tacito versant in pectore vitam,"
            },
            {
                "verse": "Inque vicem spectant sese atque adversa tuentur,"
            },
            {
                "verse": "Nec quisquam turba in tanta se prodidit ultro."
            },
            {
                "verse": "Saxa cadunt manibus furtim labentia et omnes"
            },
            {
                "verse": "Quisque sui memores abeunt templumque relinquunt"
            },
            {
                "verse": "Ut vero deus aspexit vacua atria circum,"
            },
            {
                "verse": "Linea detraxit pavitanti vincla puellae,"
            },
            {
                "verse": "Atque illam verbis monitam dimittit amicis:"
            },
            {
                "verse": "\"I melior, veterum famam iam extingue malorum\""
            },
            {
                "verse": "Talia dein socios fatur conversus ad ipsos:"
            },
            {
                "verse": "\"Heu durum genus; haud possunt desistere victi,"
            },
            {
                "verse": "Nil linquunt intentatum, nil prorsus inausum."
            },
            {
                "verse": "Nempe ego nunc festis fas contra et iura diebus"
            },
            {
                "verse": "Affero opem invalidis aegrosque in pristina reddo;"
            },
            {
                "verse": "Nunc sontes et sponte sua commissa fatentes"
            },
            {
                "verse": "Accipio noxaque animos et crimine solvo."
            },
            {
                "verse": "Nunc socii fruges tractant et vina, priusquam"
            },
            {
                "verse": "Dent manibus Iymphas; cum victu corpora curant"
            },
            {
                "verse": "Nec dapibus parcunt et quae in nos plurima iactant."
            },
            {
                "verse": "Quin etiam me fraude petunt furta irrita adorti"
            },
            {
                "verse": "Vel cum Romanis astu me opponere tentant"
            },
            {
                "verse": "Incautum quaeruntque dolo, an fas pendere regi"
            },
            {
                "verse": "Per capita argentum, edicto quod quisque iubetur."
            },
            {
                "verse": "Nec caecos mea facta movent ingentia, quae non"
            },
            {
                "verse": "Humanis fierent opibus, non artibus ullis."
            },
            {
                "verse": "Nec qua vi haec agitem spoliati lumine cernunt,"
            },
            {
                "verse": "Consiliisque audent supremi obstare parentis,"
            },
            {
                "verse": "Nec priscos tollo ritus Iegesve refigo;"
            },
            {
                "verse": "Quippe alia arcanis longe sententia dictis"
            },
            {
                "verse": "Indeprensa latet, Longe altera sacra teguntur"
            },
            {
                "verse": "Nube sub obscura verborum. Ut caetera mittam,"
            },
            {
                "verse": "Quid suis horretis vetitis imponere mensis"
            },
            {
                "verse": "Viscera? Non animis labem sublimibus affert"
            },
            {
                "verse": "Aut his aut illis ieiunia solvere rebus."
            },
            {
                "verse": "Vobis intus obest mens ipsa et dira cupido."
            },
            {
                "verse": "Sed quoniam gaudet coeno immundaque palude"
            },
            {
                "verse": "Setigerum genus et pecori huic innata libido est,"
            },
            {
                "verse": "In sue adumbrantur veneris mala gaudia foedae."
            },
            {
                "verse": "Quin etiam, ut iussis animos coelestibus auctor"
            },
            {
                "verse": "Paulatim assuescens posset mollire colendo"
            },
            {
                "verse": "Nec nulla inciperet sub relligione tenere"
            },
            {
                "verse": "Indociles primum populos obtusaque gentis,"
            },
            {
                "verse": "Pectora iussit oves iugulare et sanguine terram"
            },
            {
                "verse": "Imbuere immeritosque aris mactare iuvencos."
            },
            {
                "verse": "Quae tamen omnia erant, si cui mens alta vigebat"
            },
            {
                "verse": "Venturae speculum mox relligionis et umbra."
            },
            {
                "verse": "His actis iam devexum cum vesper Olympum"
            },
            {
                "verse": "Clauderet, egrediens malefida cessit ab urbe."
            },
            {
                "verse": "Tum genitorem obitus affarier ante propinquos"
            },
            {
                "verse": "Exoptans coramque arcanas promere voces,"
            },
            {
                "verse": "Ignaros socios Taburi ima in Valle reliquit;"
            },
            {
                "verse": "Ipse autem ascensu superans capita ardua montis"
            },
            {
                "verse": "Constitit, aereae feriunt ubi sidera cedri."
            },
            {
                "verse": "Addiderant comites se tantum ex omnibus illi"
            },
            {
                "verse": "Fidus loannes cum fratre Petrusque vocati."
            },
            {
                "verse": "Stabant orantes taciti pariterque supinas"
            },
            {
                "verse": "Tendebant sine voce manus ac lumina coelo."
            },
            {
                "verse": "Ipse autem his magno genitorem affatur amore:"
            },
            {
                "verse": "\"O pater, en insons nunc dira ad funera pergo,"
            },
            {
                "verse": "Progenies tua, nec tot ferre indigna recuso,"
            },
            {
                "verse": "Quando certa tibi mens atque haec fixa voluntas,"
            },
            {
                "verse": "Et tanti mortale genus, Nil demoror; adsum."
            },
            {
                "verse": "Hos saltem qui me patriaque suisque relictis"
            },
            {
                "verse": "Per varios casus lectissima corda sequuntut,"
            },
            {
                "verse": "Aspice, et immeritos caecis averte periclis."
            },
            {
                "verse": "Haud vereor quod se his homines, gens impia passim"
            },
            {
                "verse": "Opponunt. Nil facta hominum mortalia terrent."
            },
            {
                "verse": "Lpsi etiam (nihil hoc moveor) moriantur ad unum,"
            },
            {
                "verse": "Aut potius saevo, si vis, tu fulmine perde"
            },
            {
                "verse": "Correptos igni et penitus res attere fractas."
            },
            {
                "verse": "Tu, genitor, tanto finemque impone labori,"
            },
            {
                "verse": "Si tantae est genus humanum coelo addere molis,"
            },
            {
                "verse": "Seclaque mutatis in pristina reddere rebus."
            },
            {
                "verse": "Tantum oro (scelus!) inferno summissa barathro"
            },
            {
                "verse": "Gens, pestem meditata viris, nil improba furtis"
            },
            {
                "verse": "Officiat, non infando praevertat amore"
            },
            {
                "verse": "Insidiis captos nec corda improvida fallat,"
            },
            {
                "verse": "Dum scelera hortatur nostrique oblivia suadet."
            },
            {
                "verse": "Iam iam aderunt infandi hostes, armata dolis gens,"
            },
            {
                "verse": "Nondum animos satiata, graves nondum ulta dolores"
            },
            {
                "verse": "Has fraudes iamque has fraude artesque movebunt."
            },
            {
                "verse": "Quas non mentiti simulato corpore formas,"
            },
            {
                "verse": "Ut capiant genus innocuum vertantque venenis"
            },
            {
                "verse": "Pestiferis? Tu frange dolos ferque irrita in auras"
            },
            {
                "verse": "Cuncta, pater; tandem victis edice quiescant."
            },
            {
                "verse": "Sint qui per terras gentes post funera nostra"
            },
            {
                "verse": "Iustitiam erudiant et relligionis amorem."
            },
            {
                "verse": "Hanc veniam concede; id gnati cedat amori"
            },
            {
                "verse": "Filius haec. Genitor contra cui talia reddit:"
            },
            {
                "verse": "\"Nate, patris virtus nostrique simillima imago,"
            },
            {
                "verse": "Nulla tuis fraus (solve metum) nullaeve nocebunt"
            },
            {
                "verse": "Insidiae, quas nunc regni molitur operti"
            },
            {
                "verse": "Arbiter. Incepti frustra irritus omnia tentat."
            },
            {
                "verse": "Induat in facies centum, centum ille figuras,"
            },
            {
                "verse": "Ipse adero, retegamque dolos foecundaque fraudis"
            },
            {
                "verse": "Agmina disiiciam et magna virtute resistam."
            },
            {
                "verse": "Unus erit tantum, cui mentem insania vertet,"
            },
            {
                "verse": "Infelix, iam nunc devoto pectore versat"
            },
            {
                "verse": "Infandum scelus atque tui iam poenitet aegrum,"
            },
            {
                "verse": "Secum indignantem, tua quod praecepta sequutus"
            },
            {
                "verse": "Exuerit blandum vitae mortalis amorem"
            },
            {
                "verse": "Malueritque graves sub te tolerare labores,"
            },
            {
                "verse": "Omnia quae mecum mundi ante exordia nosti."
            },
            {
                "verse": "Hunc tamen indignum numero coetuque piorum"
            },
            {
                "verse": "Addidimus memores vatum, qui talia quondam"
            },
            {
                "verse": "Praedixere, tuis exemplum insigne futurum."
            },
            {
                "verse": "Evadent alii insidias meliora sequuti."
            },
            {
                "verse": "Omnes te propter contempto lucis amore"
            },
            {
                "verse": "Haud mortem horrescent pergentque in funera laeti,"
            },
            {
                "verse": "Innumeramque suo parient tibi sanguine gentem"
            },
            {
                "verse": "Proiectu vitae et mortis amore superbi."
            },
            {
                "verse": "Efficiam coelo dignos post aspera tandem"
            },
            {
                "verse": "Funera, deserti magnum aetheris incrementum."
            },
            {
                "verse": "Quos tu olim aspicies hac relligione nepotes"
            },
            {
                "verse": "Surgere, nate, tibi! Quam pectora certa videbis!"
            },
            {
                "verse": "Tu modo, tu perge et coeptum decurre laborem."
            },
            {
                "verse": "Hi, quos cernis enim vix nunc tua iussa sequutos"
            },
            {
                "verse": "Indociles, fandi ignaros (mora non erit), altos"
            },
            {
                "verse": "Pectore concipient sensus doctoque verendas"
            },
            {
                "verse": "Ore canent leges, afflati numine nostro,"
            },
            {
                "verse": "Et vastum in melius referent hortatibus orbem."
            },
            {
                "verse": "Succedent aliis alii sacrique nepotes;"
            },
            {
                "verse": "Victores tua signa ferent trans ultima claustra"
            },
            {
                "verse": "Oceani, latas undis cohibentia terras,"
            },
            {
                "verse": "Clarescetque tuum passim per secula nomen."
            },
            {
                "verse": "Sponte sua invicti reges tibi sceptra, tibi arma"
            },
            {
                "verse": "Subiicient sua per terras arasque sacrabunt."
            },
            {
                "verse": "Atque adeo gravida imperiis Roma illa superba,"
            },
            {
                "verse": "Apenninivagi quae propter Tybridis undam"
            },
            {
                "verse": "Ingentes populos frenat, pulcherrima rerum,"
            },
            {
                "verse": "Summittet fasces et, quas regit, orbis habenas."
            },
            {
                "verse": "Illic relligio, centum illic maxima templa,"
            },
            {
                "verse": "Centum arae tibi fumantes centumque ministri,"
            },
            {
                "verse": "Quique viris late atque ipsis det iura sacerdos"
            },
            {
                "verse": "Regibus et summo te in terris reddat honore."
            },
            {
                "verse": "Si qua tamen paulatim annis labentibus aetas"
            },
            {
                "verse": "Decolor inficiet mores versisque nepotes"
            },
            {
                "verse": "Degeneres surgent studiis, per dura laboresque"
            },
            {
                "verse": "Exercens lapsam revocabo in pristina gentem,"
            },
            {
                "verse": "Illa malis semper melior se tollet ad astra."
            },
            {
                "verse": "Saepe solo velut eversam excisamque videbis,"
            },
            {
                "verse": "Quam modo praedixi, populorum incursibus urbem,"
            },
            {
                "verse": "Verum quo magis illa malis exercita, semper"
            },
            {
                "verse": "Altius hoc surgens, celsum caput inseret astris,"
            },
            {
                "verse": "Moeniaque in melius semper recidiva reponet,"
            },
            {
                "verse": "Nec nisi subiecto passim sibi desinet orbe."
            },
            {
                "verse": "Sic placitum. Nostri sedes ea numinis esto.\""
            },
            {
                "verse": "Haec ait, et natum dextra complexus inhaesit."
            },
            {
                "verse": "Ecce autem subito rubra vibratus ab aethra"
            },
            {
                "verse": "Cum sonitu fulgor micat, et polus intonat ingens."
            },
            {
                "verse": "Nam pater omnipotens manifestus ab aethere nubem"
            },
            {
                "verse": "Ostendit radiis illustrem lucis et igni."
            },
            {
                "verse": "Omnia collucent late loca. Turbine Christus"
            },
            {
                "verse": "Corripitur rapido mediaque in nube refulsit,"
            },
            {
                "verse": "Verus et aspectu patuit deus atque per auras"
            },
            {
                "verse": "Divinum toto spiravit vertice odorem"
            },
            {
                "verse": "Luminis aetherei specimen, genitoris imago."
            },
            {
                "verse": "Nec secus emicuit roseo pulcherrimus ore"
            },
            {
                "verse": "Insolita circum perfundens omnia luce,"
            },
            {
                "verse": "Quam cum mane recens lucis fons aureus ingens"
            },
            {
                "verse": "Lumine sol coelum exoriens rigat omne profuso,"
            },
            {
                "verse": "Oceani in speculo longe resplendet imago,"
            },
            {
                "verse": "Et croceae effulgent aurata cacumina silvae."
            },
            {
                "verse": "Talem se sociis mirantibus obtulit heros,"
            },
            {
                "verse": "Amborum in medio Vatum, quorum alter adivit"
            },
            {
                "verse": "Flammifero quondam invectus coeli ardua curru,"
            },
            {
                "verse": "Et tranavit equis insultans aeris auras."
            },
            {
                "verse": "Isacidum Phariis genus alter duxit ab oris,"
            },
            {
                "verse": "Dux profugum, legesque dedit moremque sacrorum."
            },
            {
                "verse": "Necnon coelicolum propius tum maxima pandi"
            },
            {
                "verse": "Visa domus coelique ingens apparuit aula."
            },
            {
                "verse": "Tum genitor nubis fulgens candentis amictu"
            },
            {
                "verse": "Oscula libavit nato, et vox lapsa per auras."
            },
            {
                "verse": "\"Hic mea progenies; hic est mea magna voluptas."
            },
            {
                "verse": "Uni huic mortales omnes parete volentes.\""
            },
            {
                "verse": "Nec plura his. Toto assonuit chorus omnis Olympo"
            },
            {
                "verse": "Coelestum cantu vario plausumque dedere."
            },
            {
                "verse": "Tum demum in faciem consuetam redditus heros,"
            },
            {
                "verse": "Attonitos socios monstrisque metuque sepultos"
            },
            {
                "verse": "Excitat atque hominis mortali apparuit ore."
            }
        ]
    ]
}