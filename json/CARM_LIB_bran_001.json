{
    "author": "carmina libraria",
    "title": "Sebastianus Brant, stultifera navis Narragoniae profectionis",
    "url": "http://www.poetiditalia.it/texts/CARM_LIB|bran|001",
    "text": [
        [
            {
                "verse": "Narragonia Latine facta a Iacobo Locher philomuso Suevo e iusdem epigramma ad lectorem"
            }
        ],
        [
            {
                "verse": "Carmina sint quamvis triviali sculpta moneta,"
            },
            {
                "verse": "Plaude tamen teneris Lector amice modis."
            },
            {
                "verse": "Cultius eloquium nobis superesse putabis,"
            },
            {
                "verse": "Sic canimus tragico scripta canora pede."
            },
            {
                "verse": "Sponte quidem tenui fatuos deprompsimus orsu,"
            },
            {
                "verse": "Stultivagisque viris transtra locata patent."
            },
            {
                "verse": "Navibus ergo vagis, ventosque, aurasque faventes,"
            },
            {
                "verse": "Et salubres portus, et loca tuta precor."
            },
            {
                "verse": "Cogantur fatui tumido subsidere ponto"
            },
            {
                "verse": "Ne modo: da tutam Iuppiter alme viam."
            },
            {
                "verse": "Si foret inter nos aetas Saturnia pacis"
            },
            {
                "verse": "Sancta fides, vitae conspicuumque decus:"
            },
            {
                "verse": "Non iam tot fatuos puppis cumulasset inertes,"
            },
            {
                "verse": "Aequora qui sulcant, velaque picta trahunt."
            }
        ]
    ]
}