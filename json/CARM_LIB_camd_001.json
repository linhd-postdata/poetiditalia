{
    "author": "carmina libraria",
    "title": "Guglielmus Camdeno, Britannia",
    "url": "http://www.poetiditalia.it/texts/CARM_LIB|camd|001",
    "text": [
        [
            {
                "verse": "Si iactare licet magnorum munera divum"
            },
            {
                "verse": "Sibique veris fas placere dotibus"
            },
            {
                "verse": "Cur mihi non videar fortunatissima tellus?"
            },
            {
                "verse": "Digna est malis, bona quae parum novit sua."
            },
            {
                "verse": "Ultima lanigeris animosa est India lucis,"
            },
            {
                "verse": "Suis superbus est arabs odoribus."
            },
            {
                "verse": "Thuriferis gaudet Panchaia dives arenis"
            },
            {
                "verse": "Ibera flumen terra iactat aureum."
            },
            {
                "verse": "Aegypto faciunt animos septem ostia Nili,"
            },
            {
                "verse": "Laudata Rheni vina tollunt accolas."
            },
            {
                "verse": "Laeta nec uberibus sibi displicet Africa glebis,"
            },
            {
                "verse": "Haec portobus superbit, illa mercibus."
            },
            {
                "verse": "At mihi nec fontes, nec ditia flumina desunt,"
            },
            {
                "verse": "Sulcive pingues prata nec ridentia."
            },
            {
                "verse": "Fata viris fecunda feris, fecunda metallis"
            },
            {
                "verse": "Ne glorier, quod ambiens largas opes"
            },
            {
                "verse": "Porrigit Oceanus, neu quod nec amicius ulla"
            },
            {
                "verse": "Caelum, nec aura dulcius spirat plaga."
            },
            {
                "verse": "Senis in occiduas mihi Phoebus conditur unda"
            },
            {
                "verse": "Sororque noctes blanda ducit lucidas."
            },
            {
                "verse": "Possem ego laudati contemnere vellera Baeti."
            },
            {
                "verse": "Ubi villus albis mollior bidentibus."
            },
            {
                "verse": "Et tua non nequeam miracula temnere Memphi"
            },
            {
                "verse": "Verum illa maior, iustiorque gloria"
            },
            {
                "verse": "Quod Latiis quod sum celebrata Britannia graiis"
            },
            {
                "verse": "Orbem vetustas quod vocarit alterum."
            }
        ]
    ]
}