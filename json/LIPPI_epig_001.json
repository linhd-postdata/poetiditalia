{
    "author": "Lorenzo Lippi",
    "title": "epigrammata",
    "url": "http://www.poetiditalia.it/texts/LIPPI|epig|001",
    "text": [
        [
            {
                "verse": "Pandite iam portas, miseri, et subducite pontes;"
            },
            {
                "verse": "Nam Federicus adest, quem Gebelina sequor."
            }
        ],
        [
            {
                "verse": "Dic, quid fulmineis evertis moenia bombis?"
            },
            {
                "verse": "Pro muris stabunt pectora Colligenum."
            }
        ],
        [
            {
                "verse": "Diruta cesserunt bombis tua moenia: cedent"
            },
            {
                "verse": "Diruta sic nostris pectora pectoribus."
            }
        ],
        [
            {
                "verse": "Perfacile est putres tormentis rumpere muros,"
            },
            {
                "verse": "At fortes animos frangere difficile."
            }
        ],
        [
            {
                "verse": "Dirue tecta, domos, villas et templa deorum:"
            },
            {
                "verse": "Non deerit Tuscis nostra fides patribus."
            }
        ],
        [
            {
                "verse": "Quid laqueum, remos, praedas et vincla minaris?"
            },
            {
                "verse": "Scit populus noster vincere sive mori."
            }
        ],
        [
            {
                "verse": "Moenia nunc sileant gentes devicta Sagunti"
            },
            {
                "verse": "Atque Syracusii bella cruenta soli;"
            },
            {
                "verse": "Nulla Numantini memorentur fama triumphi"
            },
            {
                "verse": "Et sileant fides moenia Massiliae:"
            },
            {
                "verse": "Plus Collem vicisse fuit. De Colle loquantur:"
            },
            {
                "verse": "Alphonso cessit Martia terra duci."
            }
        ],
        [
            {
                "verse": "Quod fundis Tuscas gentes, quod Marte cruento"
            },
            {
                "verse": "Pulsas munito moenia celsa loco,"
            },
            {
                "verse": "Haec est, o Federice, tuae quota portio famae:"
            },
            {
                "verse": "Quod vincis Collem maxima summa fuit."
            }
        ],
        []
    ]
}