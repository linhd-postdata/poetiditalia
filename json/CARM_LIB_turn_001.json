{
    "author": "carmina libraria",
    "title": "Ioannes Turnovius, epopeia de expeditione Germanogallica",
    "url": "http://www.poetiditalia.it/texts/CARM_LIB|turn|001",
    "text": [
        [
            {
                "verse": "Generoso V. Domino Philippo Mornaeo Du Plessi Gubernatori Salmuriensi Consiliario regio Io. Turonius sal."
            }
        ],
        [
            {
                "verse": "O cui Borbonii curas cognoscere Regis"
            },
            {
                "verse": "Et secreta licet pectora scire ducis."
            },
            {
                "verse": "En Mornaee tibi Tigurinis mittit ab oris"
            },
            {
                "verse": "Turnovius genii pignora prima sui."
            },
            {
                "verse": "Quaeris ad ignotos cur tendat Musa penates"
            },
            {
                "verse": "Audeat et tantos sollicitare deos?"
            },
            {
                "verse": "Stukius ille tuus, nostra inclyta fama Lycaei,"
            },
            {
                "verse": "Stukius hoc inquam sollicitavit opus."
            },
            {
                "verse": "Scilicet is novit Musis belloque potentem"
            },
            {
                "verse": "Te Marti Aonios iungere posse choros."
            },
            {
                "verse": "Ergo serenato iuvenilia carmina vultu"
            },
            {
                "verse": "Suscipe et eximii muneris instar habe."
            },
            {
                "verse": "Sic coniuratas sternat tua dextra catervas"
            },
            {
                "verse": "Regalesque regant prospera tela manu."
            },
            {
                "verse": "Gallia sic laetos celebret pacata triumphos"
            },
            {
                "verse": "Et tibi contingant quaeque secunda. Vale."
            }
        ]
    ]
}