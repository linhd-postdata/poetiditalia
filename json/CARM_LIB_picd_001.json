{
    "author": "carmina libraria",
    "title": "Dominicus Picolomineus, oratio de laudius liberalium disciplinarum",
    "url": "http://www.poetiditalia.it/texts/CARM_LIB|picd|001",
    "text": [
        [
            {
                "verse": "Ioannis Baptistae Adveduti hexasticon"
            }
        ],
        [
            {
                "verse": "Pone malum virus, procul hinc quicumque sororum"
            },
            {
                "verse": "Munera sacra cupis nec secus accipies."
            },
            {
                "verse": "Pluraque cum niteant moneant te dogmata Flacci"
            },
            {
                "verse": "Ne proprium feriant tela retorta caput."
            },
            {
                "verse": "Plura benigne legens paucis arcana Minervae"
            },
            {
                "verse": "Alterius digne sacta labore feres."
            }
        ],
        [],
        [
            {
                "verse": "Domincus ad lectorem"
            }
        ],
        [
            {
                "verse": "Quisquis ad ingenuas totum sese applicat artes,"
            },
            {
                "verse": "Haec legat: hic laudes fructus et author inest."
            },
            {
                "verse": "Quisquis ab ingenuis studiis discessit amaris"
            },
            {
                "verse": "Haec legat, haec revocant ad studium iuvenes."
            },
            {
                "verse": "Nec tamen ipse legas ciliis oculisque retortis,"
            },
            {
                "verse": "Invidia rabie livida frons abeat."
            },
            {
                "verse": "Tandem si qua forent reprehensu digna, benigne"
            },
            {
                "verse": "Nos moneas: monitis ipse favebo tuis."
            },
            {
                "verse": "Nec mirum est peccasse: meo ter quinque sub aevo"
            },
            {
                "verse": "Isque super tauri lumina sol rapuit."
            },
            {
                "verse": "Quod nisi consiliis multis parere putare,"
            },
            {
                "verse": "Non prolata palam haec invidiosa forent."
            },
            {
                "verse": "Si cupis Antea rabie lacerare maligne"
            },
            {
                "verse": "Senseris esse meis viribus herculeam."
            }
        ]
    ]
}