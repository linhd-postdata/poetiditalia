{
    "author": "carmina libraria",
    "title": "Plautus, Catullus",
    "url": "http://www.poetiditalia.it/texts/CARM_LIB|plau|001",
    "text": [
        [
            {
                "verse": "Hactenus abiecit cariosos docta libellos"
            },
            {
                "verse": "Et mutilos lusus turba Catulle tuos"
            },
            {
                "verse": "Lesbiacas norat Lachrymas nec passeris ullus"
            },
            {
                "verse": "Funera, squalebat nobile vatis opus"
            },
            {
                "verse": "Maxima Parthenius Latiae dispendia linguae"
            },
            {
                "verse": "Non tulit et patriae publica damna suae."
            },
            {
                "verse": "Excussit salebras abstrusaque sensa reclusit,"
            },
            {
                "verse": "Amissumque capit pagina prisca decus."
            },
            {
                "verse": "Intret in arcanum lepidi penetrale poetae"
            },
            {
                "verse": "Quisque, gerit faciles iam nova charta iocos."
            },
            {
                "verse": "Vos reducem lauro vates ornate Catullum"
            },
            {
                "verse": "Parthenio satis est civica sola meo."
            }
        ]
    ]
}