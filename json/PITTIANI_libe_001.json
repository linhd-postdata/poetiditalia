{
    "author": "Francesco Pittiani",
    "title": "epigrammatum libellus",
    "url": "http://www.poetiditalia.it/texts/PITTIANI|libe|001",
    "text": [
        [
            {
                "verse": "Quid tantum meruere viri? Ruit imbribus aether:"
            },
            {
                "verse": "Hydrochous cunctam denique fundit aquam."
            },
            {
                "verse": "Deucalioneas coelorum maxime rector"
            },
            {
                "verse": "In terras iterum mittere quaeris aquas?"
            },
            {
                "verse": "In te (si nescis) dispendia tota parantur."
            },
            {
                "verse": "Supplicibus recolet quis tua templa sacris?"
            },
            {
                "verse": "Unde futurus honor tibi merso flamine restat?"
            },
            {
                "verse": "Furta puellarum non erit unde petas."
            },
            {
                "verse": "Dum loquor, en natat omne solum, tegit aequora pontus,"
            },
            {
                "verse": "Iam dominum coeli te super astra tene,"
            },
            {
                "verse": "Nil habes in terris, cessit liquor Ennosigaeo"
            },
            {
                "verse": "Te super astra tene cetera frater habet."
            }
        ],
        [
            {
                "verse": "Respice Summe Pater vestalem quaeso bilustrem"
            },
            {
                "verse": "Quae tibi se vovit, respice summe Pater"
            },
            {
                "verse": "Quam vultu ingreditur hierodula claustra modesto,"
            },
            {
                "verse": "Quam verecunda venit, quamque pudica venit."
            },
            {
                "verse": "Neve Lycaoniae venit instar adultera moechae,"
            },
            {
                "verse": "Vel quae Thyrsigero fertur amata Deo."
            },
            {
                "verse": "Si illa vel illa tenet coelo tot in astra sereno"
            },
            {
                "verse": "Hanc quot pro salva virginitate manent?"
            }
        ],
        [
            {
                "verse": "Cur Pelusiaca Christus puer ortus in alga"
            },
            {
                "verse": "Aureus hic moritur? Mors preciosa fuit."
            }
        ],
        [
            {
                "verse": "Agatha te toto nihil est furacius orbe,"
            },
            {
                "verse": "Te nihil est una spurcius urbe tua,"
            },
            {
                "verse": "Quicquid conspicies, furaris, devehis, aufers;"
            },
            {
                "verse": "Non ubi sis quicquam tutius esse potest."
            },
            {
                "verse": "Es mendax, eadem fera, perfida, moecha, gulosa;"
            },
            {
                "verse": "Nomen conveniens non tibi pone tuum."
            },
            {
                "verse": "Ponere si nolis saltem velis esse modesta"
            },
            {
                "verse": "Hoc nisi conveniens denique nomen habe."
            }
        ],
        [
            {
                "verse": "Diligis abstemiam cupide Charideme puellam,"
            },
            {
                "verse": "Nec minus ardenter vina phalerna cupis."
            },
            {
                "verse": "Non magis adversos genios audivimus umquam"
            },
            {
                "verse": "Quod bibit illa fugis, quod fugit illa bibis."
            },
            {
                "verse": "Vinifugam cupis ergo sequi Madussa puellam?"
            },
            {
                "verse": "Cur facis? Ut fias forsitan hydropetes?"
            },
            {
                "verse": "Fallor nam potius putei dum pocula bibat,"
            },
            {
                "verse": "Uni linquatur quod bibas omne merum."
            }
        ],
        [
            {
                "verse": "Grynaeo Mileum sis munus et esca volucri,"
            },
            {
                "verse": "Sed tibi quo fato dic meliore places."
            }
        ],
        [
            {
                "verse": "Me volucris rodit vernans, tu carmina mulces,"
            },
            {
                "verse": "Sic moriens nascor; sic abeo, haud obeo."
            }
        ],
        [
            {
                "verse": "Maria Nicolaus virtutum gloria, Martis"
            },
            {
                "verse": "Fama, decus Latii, tam quis aperta neget?"
            },
            {
                "verse": "Hei mihi! Decessit ter seno vulnere caesus."
            },
            {
                "verse": "A quoque bis deno (proh scelus) hoste perit"
            },
            {
                "verse": "Desine mirari, num nescis lector ab hoste"
            },
            {
                "verse": "Undeviceno non potuisse mori?"
            }
        ],
        [
            {
                "verse": "Quem Mavors velit esse suum quoi tradat habenas"
            },
            {
                "verse": "Hesperia, et dicat Martia Roma ducem,"
            },
            {
                "verse": "Ah cecidit minime maturis raptus ab annis,"
            },
            {
                "verse": "Dum innumeras plagas invida turba dedit."
            },
            {
                "verse": "Dum vixit, Caesar maior fortasse fuisset,"
            },
            {
                "verse": "Dum periit, quanto dic mihi maior erat?"
            }
        ],
        [
            {
                "verse": "Gallice quom loqueris tendis digitosque retendis,"
            },
            {
                "verse": "Nec verbum profers quin digitis remiges;"
            },
            {
                "verse": "Sic loquitur magis ore manus et si dextra peribit,"
            },
            {
                "verse": "Gallice manchus eris, Gallice mutus eris."
            }
        ],
        [
            {
                "verse": "Confectum lolio quod panem manderis, isto"
            },
            {
                "verse": "Factus pane refers ebrius esse puto;"
            },
            {
                "verse": "Si te forte aliquis verum dixisse, fatetur"
            },
            {
                "verse": "Maxime, te panem quaeso bibisse neget?"
            }
        ],
        [
            {
                "verse": "Quod per feminas herotica verba sussurans"
            },
            {
                "verse": "Incedis cathedras et Gaditana sonans,"
            },
            {
                "verse": "Quodque puella dedit tibi dona catagrapha molli,"
            },
            {
                "verse": "Amphitryoniades diceris alter: ais?"
            },
            {
                "verse": "Ille colo gracili deduxit vellera torquens,"
            },
            {
                "verse": "Et dominae calatho quod nebat aptat opus."
            },
            {
                "verse": "Ergo eris Alcides? Aliter sunt munera picta"
            },
            {
                "verse": "Herculis; Herculeum tu cape munus: eris."
            }
        ],
        [
            {
                "verse": "Ateston dixi, quom vellem dicere adesdum,"
            },
            {
                "verse": "(Ut puto), Testonem te mea lingua videt."
            }
        ],
        [
            {
                "verse": "Quom a me Lesbia disceretur illa,"
            },
            {
                "verse": "Dico Lesbia, quam Catullus unam"
            },
            {
                "verse": "Longe plus oculis suis amavit,"
            },
            {
                "verse": "Occurrit vitiosa menda nobis,"
            },
            {
                "verse": "Quam nescivimus explicare si non"
            },
            {
                "verse": "Mittatur mihi doctior libellus."
            },
            {
                "verse": "Quare te precor ut tuum Catullum"
            },
            {
                "verse": "Nobis des, mutuo cito daturi."
            },
            {
                "verse": "Quem si tu dederis, Catullus alter"
            },
            {
                "verse": "Profecto fueris, vocaberisque."
            }
        ],
        [
            {
                "verse": "Ut puer Hectoreus supera deiectus ab aura"
            },
            {
                "verse": "Concidit, Iudaeae dum ruerentur opes,"
            },
            {
                "verse": "Sic Baptista meus cecidit moribundus ab alta"
            },
            {
                "verse": "Turri, et suppositam verberat ictus humum."
            },
            {
                "verse": "Nam iubilat gestitque novo dum principe, turrim"
            },
            {
                "verse": "Laetitia superans praecipitanter obit"
            },
            {
                "verse": "Mors est laeta quidem, possum modo dicere: sub te"
            },
            {
                "verse": "Austria, nunc dulce est vivere, dulce mori."
            }
        ],
        [
            {
                "verse": "Summa fides fecit proprios liquisse penates,"
            },
            {
                "verse": "Dum fugis externo subdere colla iugo,"
            },
            {
                "verse": "Dum nescis domino cuiquam servire, sed illi"
            },
            {
                "verse": "Scis tamen imperium qui tenet atque regit."
            },
            {
                "verse": "Ut teneas illum non omnia perdere curas,"
            },
            {
                "verse": "Atque domum mavis linquere quam dominum."
            },
            {
                "verse": "Induperatorem licet et cupiasque velisque"
            },
            {
                "verse": "Credo tamen, quod te non minus ille velit."
            }
        ],
        [
            {
                "verse": "Tanta tibi est probitas, tanta est praestantia mentis,"
            },
            {
                "verse": "Virtutumque venit gloria tanta tibi,"
            },
            {
                "verse": "Te velit ut Mavors, Caesar deposcat, Apollo"
            },
            {
                "verse": "Quaeritet; ipsorum te tamen omnis habet:"
            },
            {
                "verse": "Pectore Apollineus miles, sed Martius armis,"
            },
            {
                "verse": "Roraique fide Caesarianus ades."
            },
            {
                "verse": "Tu triplici semper facis omnia numine"
            },
            {
                "verse": "Mars agit, imperitat Caesar, Apollo docet."
            }
        ],
        [
            {
                "verse": "Me rides proprio quod non assurgo parenti,"
            },
            {
                "verse": "Quom praeceptori surgere sim solitus."
            },
            {
                "verse": "Dic mihi uter melior? Corpus pater induit, ille"
            },
            {
                "verse": "Ast animum: longe sanctior est animus."
            },
            {
                "verse": "Tu praeceptori nec patri assurgis eunti,"
            },
            {
                "verse": "Non praeceptorem plus genitore colis."
            }
        ],
        [
            {
                "verse": "Est albus Theodorus ait corvus, nego, perstat:"
            },
            {
                "verse": "Certabit centum depositis solidis."
            },
            {
                "verse": "Vicisti, fateor, solidos sed pone quaternos"
            },
            {
                "verse": "Non vis, nunc corvus fit, Theodore, niger."
            }
        ],
        [
            {
                "verse": "Abs te carmina legimus Philerme,"
            },
            {
                "verse": "Hinc et saepius inde basiatis"
            },
            {
                "verse": "Libris pertumidum sophos vocavi,"
            },
            {
                "verse": "Et fovi tenero sinu libellum."
            },
            {
                "verse": "At tu protinus inquies: rogamus"
            },
            {
                "verse": "Ut dicas mihi de meis libellis"
            },
            {
                "verse": "Quid sentis, faciam libenter: istud"
            },
            {
                "verse": "Quicquid sentio dico de libellis:"
            },
            {
                "verse": "Flaccus perbene scribit atque docte,"
            },
            {
                "verse": "Scribit doctius immo Martialis."
            }
        ],
        [
            {
                "verse": "Quaenam carmina sint magis probata,"
            },
            {
                "verse": "Aut arguta magis, magisque docta,"
            },
            {
                "verse": "Flacce, seu tua seu illa Martialis,"
            },
            {
                "verse": "Si tu scire cupis, scies: quod ista"
            },
            {
                "verse": "Iam sunt quam illa probata, docta non plus,"
            },
            {
                "verse": "Non arguta minus, sed omnia aequa."
            },
            {
                "verse": "Es tu tam similis, sed inter illos"
            },
            {
                "verse": "Ut sint tam similes nec inter ipsos."
            }
        ],
        [
            {
                "verse": "Rem Faustinus habet vidua cum coniuge fratris,"
            },
            {
                "verse": "Murmurat en populus dum putat esse nefas."
            },
            {
                "verse": "Tum cruce, vel ferro, vel flamma, perdere mavult;"
            },
            {
                "verse": "Quid facis, o demens turba maligna, furis?"
            },
            {
                "verse": "Heres nonne fuit fratris? Dic, quaeso, puella"
            },
            {
                "verse": "Cur non fratris erit, si bona fratris habet?"
            }
        ],
        [
            {
                "verse": "Quom mihi quae mea sunt aufers, Thrancone,"
            },
            {
                "verse": "Quid te si superis plurima dona dares?"
            },
            {
                "verse": "Non precibus gaudent, prosunt ieiunia nulla,"
            },
            {
                "verse": "Nec peccatori maxima vota valent."
            },
            {
                "verse": "Ergo nisi reddes quae a nobis ante tulisti,"
            },
            {
                "verse": "Non bene semper agis, quom bene semper agas."
            }
        ],
        [
            {
                "verse": "Servulus admittit gratans huc usque salutem"
            },
            {
                "verse": "Et tibi se vovit: nunquid et inde petis?"
            },
            {
                "verse": "Musa negat tenuis cunctas tibi dicere laudes"
            },
            {
                "verse": "Virtutesque tuas, nec rudis ausa loqui est."
            },
            {
                "verse": "Da veniam fassae totumque adsisce tibi uni"
            },
            {
                "verse": "Debet enim (extolli si velis) esse minor."
            }
        ],
        [
            {
                "verse": "Ad nos phama venit, vero non dissona, nostrum"
            },
            {
                "verse": "Te cunctos fratres constituisse ducem."
            },
            {
                "verse": "Gratulor, Antoni, quia tu hoc dignus honore,"
            },
            {
                "verse": "Sed tristor non est hic quia dignus honor."
            }
        ],
        [
            {
                "verse": "Candide tu carpis Gallum quod fecerit in te"
            },
            {
                "verse": "Carmina, et hunc stricto turbidus ense petis;"
            },
            {
                "verse": "Hic te testatur per solem et sidera iurans"
            },
            {
                "verse": "Et tua quod nunquam scripsit in acta probans."
            },
            {
                "verse": "Mentitur: quoties quaecumque crimina carpit"
            },
            {
                "verse": "Ille, potest dici carpere nempe tua."
            }
        ],
        [
            {
                "verse": "Sessor, quisquis es, hinc procul facesse"
            },
            {
                "verse": "Arche Gymnasii vaco, recusas?"
            },
            {
                "verse": "Si deprehenderit ipsa te, sedebis."
            }
        ],
        [
            {
                "verse": "Romulidum memorant monimenta fuisse retentos"
            },
            {
                "verse": "Visco ursum, tigrem, rhinoceronta, lupum."
            },
            {
                "verse": "Quid mirum? Tacitis dum instat piscator in undis,"
            },
            {
                "verse": "(Vidimus) in hamo capta pependit avis,"
            },
            {
                "verse": "Piscator fit avem capiens anonymus, auceps"
            },
            {
                "verse": "Piscatorque simul; neuter, an alter erit?"
            }
        ],
        [
            {
                "verse": "Dum fugiunt tua iura proci sponsalia cuncti,"
            },
            {
                "verse": "Dum negat amplexum sumere quisque tuum,"
            },
            {
                "verse": "Quid tu vafra putas opibus corrumpere moechum,"
            },
            {
                "verse": "In thalamum trahis hunc insidiasque paras?"
            },
            {
                "verse": "Ecce citi exiliunt iuvenesque, in vincula volvunt,"
            },
            {
                "verse": "Inguine dum mixto molle fovetis opus."
            },
            {
                "verse": "Foedera connubii cogunt utrumque pacisci"
            },
            {
                "verse": "Admoniti: sic es Galla lucrata virum."
            },
            {
                "verse": "Qui modo moechus erat, nunc est tibi, Galla, maritus,"
            },
            {
                "verse": "Quem non forma et opes, hunc tibi techna dedit."
            }
        ],
        [
            {
                "verse": "Carmina dum recitas per totos exprimis actus,"
            },
            {
                "verse": "Ad me ut lauderis protinus ipse venis;"
            },
            {
                "verse": "Vis meritas dicam tibi laudes: accipe laudes"
            },
            {
                "verse": "Tum quibus es dignus, quando tacebo feram."
            }
        ],
        [
            {
                "verse": "Quoi totas cessura fuit modo lector habenas"
            },
            {
                "verse": "Religio, et voluit contio sancta ducem,"
            },
            {
                "verse": "Pro dolor occubuit, superas delatus ad auras"
            },
            {
                "verse": "Dum properat normae sceptra tenere suae."
            },
            {
                "verse": "O scelus, o facinus! Subitae quae causa rapinae?"
            },
            {
                "verse": "Abstulit Ursetum contio quisve tibi?"
            },
            {
                "verse": "Hoc si fata iubent miseras depone querelas,"
            },
            {
                "verse": "Munera confecto plus gemebunda fores."
            }
        ],
        [
            {
                "verse": "Quid tibi cum longis Barabas est stulte lacernis,"
            },
            {
                "verse": "Quom panis, vinum, non tibi sitve casa."
            },
            {
                "verse": "Nec focus est usquam, superest nec parva supellex,"
            },
            {
                "verse": "Immundam luteus fons tibi praebet aquam."
            },
            {
                "verse": "Quom redis ad stabulum, soleasque togamque reponis"
            },
            {
                "verse": "Atque supercilium, tum Gelasinus abit."
            },
            {
                "verse": "Ditior est Codrus tectis, Hortensius autem"
            },
            {
                "verse": "Dicitur in triviis spurcior inque foro."
            },
            {
                "verse": "Vis dicam verum: vestes acquirite panem,"
            },
            {
                "verse": "Non riget Barabas, esurit atque sitit."
            }
        ],
        [
            {
                "verse": "Tullius Arpinas dicit: populatur Iulus,"
            },
            {
                "verse": "Scipio metatur castra, Camillus agit."
            },
            {
                "verse": "Iulius es, Caesar, tu Scipio, tuque Camillus;"
            },
            {
                "verse": "Unus es et plures, hoc tua gesta probant."
            }
        ],
        [
            {
                "verse": "En venit alma dies, lux, o signanda chelydro"
            },
            {
                "verse": "Qua salva est virgo virginitate parens."
            },
            {
                "verse": "En venit alma dies, quae vidit prima Tonantem"
            },
            {
                "verse": "Qui solvet populus, quae quoque prima dedit."
            },
            {
                "verse": "Ergo redi, sed qualis eras, quom prima fuisti,"
            },
            {
                "verse": "Quom dederas pacem, quom dederasque Iovem."
            }
        ],
        [
            {
                "verse": "Maxime rector, heri fuit a quo filius orbi"
            },
            {
                "verse": "Virgine per Verbum concipiente datus;"
            },
            {
                "verse": "Quas valet orbis agit referens pro munere grates"
            },
            {
                "verse": "Quique habuit genitus, nunc tibi dat Stephanum."
            }
        ],
        [
            {
                "verse": "Christus Apellea terris est redditus arte,"
            },
            {
                "verse": "Sanctius est uno, quo meliusve nihil."
            },
            {
                "verse": "Quid mirum? Si illum Peregrinus pinxerit unum:"
            },
            {
                "verse": "Dignum eius digitis non reperit comitem."
            },
            {
                "verse": "Ergo tibi solum misit, quia munus Iuli."
            },
            {
                "verse": "Quod sit te dignum non reperit comitem."
            }
        ],
        [
            {
                "verse": "Quaeso bonis benefac: sententia dia Catonis,"
            },
            {
                "verse": "Hoc monet Antoni, dicere saepe soles."
            },
            {
                "verse": "Est, fateor verum: at si causam noscere quaeras"
            },
            {
                "verse": "Cur haec non faciam, sit, quia nemo bonus."
            }
        ],
        [
            {
                "verse": "Puniceus Tyrium cum Maurocenus amictum"
            },
            {
                "verse": "Sumeret, insontem sustulit atra dies."
            },
            {
                "verse": "Purpura quid movit germanas fusa rotantes?"
            },
            {
                "verse": "Aut quid tam meruit noxius iste color?"
            },
            {
                "verse": "Aethereis manes, si fas est, reddite terris,"
            },
            {
                "verse": "Non tamen ut puerum pulla lacerna tegat,"
            },
            {
                "verse": "Nam dum letifero spirat moribundus in ostro,"
            },
            {
                "verse": "Poena fuit levior, mors fuit atra minus."
            }
        ],
        [
            {
                "verse": "Dum puer ornatus levi se murice iactat,"
            },
            {
                "verse": "Intulit infanti mors gemebunda manus:"
            },
            {
                "verse": "Qui licet exhalans tenuem secedat in auram,"
            },
            {
                "verse": "Attamen optabat sic potuisse mori."
            }
        ],
        [
            {
                "verse": "Quom foret ostrino iuvenis praecinctus amictu,"
            },
            {
                "verse": "Mors rapit ostrinum sanguinolenta virum."
            },
            {
                "verse": "Dum vult purpureus fieri, fit protinus albus,"
            },
            {
                "verse": "Coccina dum petitur, sumitur alba toga."
            }
        ],
        [
            {
                "verse": "Dum cupit harmoniam modulato fingere cantu"
            },
            {
                "verse": "Mellisonam iuvenum dissona turba rudit."
            },
            {
                "verse": "Tum Phonasus ait: mutescat nescius artis."
            },
            {
                "verse": "Si ignarus taceat, stulte quis ergo canet?"
            }
        ],
        [
            {
                "verse": "Nobilis Osopiae quid enim struis incola rupis?"
            },
            {
                "verse": "Quid acuis forti Martia tela manu?"
            },
            {
                "verse": "Quid tormentali praecingis turbine collem?"
            },
            {
                "verse": "Vel quid letalis scorpio tensus adest?"
            },
            {
                "verse": "Non opus est ferro, cessent hastilia tectis,"
            },
            {
                "verse": "Aucupis at calamus prodeat arte tenax."
            },
            {
                "verse": "Si quis enim pennis conscendet culmina saxi"
            },
            {
                "verse": "Daedaleis, viscum suscipe, tutus eris."
            }
        ],
        [
            {
                "verse": "Collis Iulaeo qui se sustollit in agro,"
            },
            {
                "verse": "Tiliaventei qua fluit unda vadi,"
            },
            {
                "verse": "Vel qua planitiem campus diffundit apertam,"
            },
            {
                "verse": "Qui certum meruit sumere nomem opum,"
            },
            {
                "verse": "Avia saxa licet vel inaccepibilis error,"
            },
            {
                "verse": "Non tamen est domino fortior ille suo."
            }
        ],
        [
            {
                "verse": "Mendosum pluteum fuge, sed tua Maxime quaeras"
            },
            {
                "verse": "Scrinia, herum grata fronte revise tuum."
            },
            {
                "verse": "Si sine te dicet sibimet nocuisse manere,"
            },
            {
                "verse": "Tu sine eo dices plus nocuisse tibi."
            }
        ],
        [
            {
                "verse": "Pinguia rura colens, solidis dum versor in agris"
            },
            {
                "verse": "Et dum linquo sophos grande poeta tibi,"
            },
            {
                "verse": "In tua musa venit numero comitata noveno"
            },
            {
                "verse": "Cum duce, cum genio Parthenopae tuo."
            },
            {
                "verse": "Quid loquar? Aemathius subito fit noster agellus,"
            },
            {
                "verse": "Qui modo campus erat, desinit esse meus"
            },
            {
                "verse": "Pone igitur calamos, si sint dispendia tanti,"
            },
            {
                "verse": "Desine me Musis sollicitare tuis,"
            },
            {
                "verse": "Ne tecum properans circumdare tempora lauro,"
            },
            {
                "verse": "Acquiram famam, dispereamque fame."
            }
        ],
        [
            {
                "verse": "Huc tenuis venio, mittit tamen ampla voluntas:"
            },
            {
                "verse": "Me cape, nam capiunt maxima dona truces."
            }
        ],
        [
            {
                "verse": "Quom peteret rombos, et maxima corpora, mullos,"
            },
            {
                "verse": "Prae cunctis avidi venimus esca tibi."
            }
        ],
        [
            {
                "verse": "Foeta parens cecidit maturo concita partu,"
            },
            {
                "verse": "Viscere quom rupto me tulit apta manus."
            },
            {
                "verse": "Parvulus Aonidum gustavi pectore lymphas,"
            },
            {
                "verse": "Mox volui iuvenis Martia castra sequi,"
            },
            {
                "verse": "Appulus externis spoliis me vidit Onustum,"
            },
            {
                "verse": "Senserat indomitum me quoque Tuscus eques,"
            },
            {
                "verse": "Sanguine foedavi septemplicis ora Timavi,"
            },
            {
                "verse": "Norica me sensit, me Cadubrina phalanx,"
            },
            {
                "verse": "Euganeos fines servavi, et nobile litus"
            },
            {
                "verse": "Adriacis senibus pristina regna dedi."
            },
            {
                "verse": "Gallis praeda fui, captores morte redemi"
            },
            {
                "verse": "Helvetios hostes ultima palma tulit"
            },
            {
                "verse": "Me nunc urna tenet, sed fama vivo perennis;"
            },
            {
                "verse": "Quis putat innatum me potuisse mori?"
            }
        ],
        [
            {
                "verse": "Dum vixi, innumeros sub tristia Tartara victor"
            },
            {
                "verse": "Atque hominum leto milia multa dedi."
            },
            {
                "verse": "Dum perii, immites devici caede Suevos,"
            },
            {
                "verse": "Nondum quom coepi vincere natus eram."
            }
        ],
        [
            {
                "verse": "Innumeras vici gentes, populosque superbos"
            },
            {
                "verse": "Perdomui, fregi barbaricumque iugum;"
            },
            {
                "verse": "Caesar eram tectis, et eram quoque Caesar in armis,"
            },
            {
                "verse": "Materno caeso pectore Caesar eram."
            }
        ],
        [
            {
                "verse": "Parvulus Alcides geminos iam contudit hydros"
            },
            {
                "verse": "Ungue, puer sed tunc ille bimestris erat."
            },
            {
                "verse": "Liviades infans properavit fata parentis,"
            },
            {
                "verse": "Ortus erat nondum, quom sua mater obit."
            }
        ],
        [
            {
                "verse": "Me mea non peperit mater, sum castra secutus"
            },
            {
                "verse": "Martis, Marte deo non minor ipse fui;"
            },
            {
                "verse": "Aemulus extiteram quid mirum Martis, alumnus"
            },
            {
                "verse": "Absque ego matre fui, si sine patre fui."
            }
        ],
        [
            {
                "verse": "Vicit me atra dies, nec victus nuncupor; aevum,"
            },
            {
                "verse": "Se, populos, animam, qui nisi victor agit."
            }
        ],
        [
            {
                "verse": "Iuppiter e coelo tam multos proruit imbres"
            },
            {
                "verse": "Sanguine Puniceos ut lavet imber agros,"
            },
            {
                "verse": "Liviades quoniam tantos modo vicerat hostes,"
            },
            {
                "verse": "Ut lavet infectam non minor imber humum."
            }
        ],
        [
            {
                "verse": "Quid velit assiduo sibi tantus ab aethere nimbus"
            },
            {
                "verse": "Si nesciis, causam credule lector habe:"
            },
            {
                "verse": "Tot modo Liviades Venetorum fuderat hostes,"
            },
            {
                "verse": "Victor ovans coelo nunc quota gutta cadit."
            }
        ],
        [
            {
                "verse": "Sedibus aethereis quod tantus profluat imber"
            },
            {
                "verse": "Non scelus humanum, nec prava turba facit,"
            },
            {
                "verse": "Sed quod Liviades gentis frenator iniquae"
            },
            {
                "verse": "Concidit, hoc ipsum Iuppiter ipse gemit."
            }
        ],
        [
            {
                "verse": "Constitit innumera victor modo caede cruentus"
            },
            {
                "verse": "Liviades, Venetae maximus ultor aquae;"
            },
            {
                "verse": "Invida quom Lachesis nobis hic stamina truncat,"
            },
            {
                "verse": "Plura nisi ipsius pensa secemus, ait."
            }
        ],
        [
            {
                "verse": "Pulchra Naoneae quoi moenia tradidit undae"
            },
            {
                "verse": "Liviades, Thracii gloria prima dei,"
            },
            {
                "verse": "Quoi Lacedaemonius concessit iura Lycurgus,"
            },
            {
                "verse": "Quoi sapit antiquum florida lingua melos."
            },
            {
                "verse": "Sic recipit cives grato moderamine et aequo,"
            },
            {
                "verse": "Sic humilem mulcet, sic scelus omne fugat,"
            },
            {
                "verse": "Ut sibi si Caco, pro te natisve tuendis"
            },
            {
                "verse": "Est opus, hoc ipso praeside, nullus erit."
            }
        ],
        [
            {
                "verse": "Exhibuit vates caelestia iura bicornis,"
            },
            {
                "verse": "Hemus, quae servat, nunc nova iura dedit."
            },
            {
                "verse": "Ille suas gentes fugiens servavit ab armis,"
            },
            {
                "verse": "Hic nunc in patria servat ab hoste suas."
            },
            {
                "verse": "Hic nobis aliisque merum concedit, at unus"
            },
            {
                "verse": "Flumineos latices Israelita bibit."
            },
            {
                "verse": "Glande miser populus ieiunia longa fugabat,"
            },
            {
                "verse": "Nunc homo, nunc pecudes, nunc saturantur equi."
            },
            {
                "verse": "Mellifluas epulas sub rupibus incola luci"
            },
            {
                "verse": "In dumis populo tradidit ille suo."
            },
            {
                "verse": "Hic nunc in clara sed civibus urbe propinat"
            },
            {
                "verse": "Ambrosiae succos, nectareasque dapes."
            }
        ],
        [
            {
                "verse": "Permensa Euboicas Pulex iam tempora vatis"
            },
            {
                "verse": "Hic iacet: heu Pulicis maxima cura sui."
            },
            {
                "verse": "Nec fato cecidit stabili, bis stamina sensit"
            },
            {
                "verse": "Trunca sibi, variat firmaque fata nece."
            },
            {
                "verse": "Nec vivebat enim, cum gentes, compita, templa"
            },
            {
                "verse": "Pallentem trepidis pertimuere genis."
            },
            {
                "verse": "Hoc Mausolea claudatur mole sepulchrum,"
            },
            {
                "verse": "Ne rediens triplici morte perire ferat."
            }
        ],
        [
            {
                "verse": "Quae Pylios aetate gravis superaverat annos,"
            },
            {
                "verse": "Longaevae Niobes quae queat esse soror"
            },
            {
                "verse": "Iam rugosa genis Pulex, et pallida vultu,"
            },
            {
                "verse": "Et moribunda nigro terruit ore viros."
            },
            {
                "verse": "Mox alio cecidit fato: tu terra senili"
            },
            {
                "verse": "Sis humilis capiti, mollis, et apta precor."
            },
            {
                "verse": "Pulicis Assyria nec claudas mole sepulcrum,"
            },
            {
                "verse": "Ut rediens triplici morte perire queat;"
            },
            {
                "verse": "Nam modo quae superis tot saecula vixit in auris,"
            },
            {
                "verse": "Multiplici leto procubuisse decet."
            }
        ],
        [
            {
                "verse": "Alitis annosae Pulex transgressa senectam"
            },
            {
                "verse": "Concidit, a caro Pulice rapta suo."
            },
            {
                "verse": "Ah gemino occubuit fato: quum livida vultu"
            },
            {
                "verse": "Templa lacessebat, tum neque viva fuit."
            },
            {
                "verse": "Porcia quem sumpsit nil Bruto profuit ignis."
            },
            {
                "verse": "Quem iuvat Evadnae morte secuta virum?"
            },
            {
                "verse": "Verum erit hic morti Pulex obnoxius, illa"
            },
            {
                "verse": "Bis moriens pro se, et coniuge functa fuit."
            }
        ],
        [
            {
                "verse": "Hemitrithaeus habet dum me male physicus, inquit"
            },
            {
                "verse": "Me stitici durum solvere ventris onus;"
            },
            {
                "verse": "Protinus accedo, quaerens catapocia, pruna,"
            },
            {
                "verse": "Molliat et quicquid lubrica membra viri."
            },
            {
                "verse": "Pharmacopola petit condita pyxide nummos"
            },
            {
                "verse": "Mille, suum tanti quis rogo stercus emat?"
            }
        ],
        [
            {
                "verse": "Quae tibi tradiderat de te modo carmina Petrus"
            },
            {
                "verse": "Tu mihi das, tanquam feceris illa mihi."
            },
            {
                "verse": "Sunt tua confiteor quae sunt tibi tradita, sed ne"
            },
            {
                "verse": "Des mihi, quum non sim Parthenopaeus ego."
            }
        ],
        [
            {
                "verse": "Qualia fatidicae fuerant responsa Sibillae"
            },
            {
                "verse": "Quae dabat in foliis, seu tua, magna Themis,"
            },
            {
                "verse": "Scripsisti, Hyacinthe, mihi, sed nescio tantum"
            },
            {
                "verse": "Singula quid sibimet littera Graeca velit,"
            },
            {
                "verse": "Quam vix Oedippus quam vix intelligat ipse"
            },
            {
                "verse": "Phoebus, ad ignarum pagina missa venit,"
            },
            {
                "verse": "Quippe soloecismus tuus est aenigma Laconum,"
            },
            {
                "verse": "Perplexam ambagem qui superare potest."
            },
            {
                "verse": "Scribit si melius Aiax et apertius illud"
            },
            {
                "verse": "Explicat Oebalium flos hyacinthus hia;"
            },
            {
                "verse": "Si te delectat brevitas obscura loquendi"
            },
            {
                "verse": "Quam nequeat quisquam noscere, scribe nihil."
            }
        ],
        [
            {
                "verse": "Rusticus incaute dum fert se, proxima pinus"
            },
            {
                "verse": "Concidit in miserum, concutiente Noto."
            },
            {
                "verse": "Dic homicida mihi quis sit? Seu ventus, an arbor,"
            },
            {
                "verse": "An fuerit proprii sanguinis ipse reus?"
            }
        ],
        [
            {
                "verse": "Praetor Iulaeos Veneto moderamine cives"
            },
            {
                "verse": "Qui regit Assyrio stemmate clarus eques,"
            },
            {
                "verse": "Praeside quo prorsus mores exuta vetustos"
            },
            {
                "verse": "Gens Hunnnea placet, dum fugit omne nefas."
            },
            {
                "verse": "Christipara auspiciis Virgo tibi templa paterni"
            },
            {
                "verse": "Hemus civili dat Leonardus ope."
            },
            {
                "verse": "Dum te non patitur tenui residere sacello,"
            },
            {
                "verse": "Attalico genitrix sisteris alta Tholo."
            },
            {
                "verse": "Hoc duce turicrema semper veneraris acerra,"
            },
            {
                "verse": "Et scelus ex nobis hoc duce nullus agit."
            },
            {
                "verse": "Quare perpetuo si vis splendescere cultu,"
            },
            {
                "verse": "Hunc nobis serves, hunc tibi, Diva Parens."
            }
        ],
        [
            {
                "verse": "Quem, dic, urna tenes? Amasaeum: mortuus ergo est?"
            },
            {
                "verse": "Non. Cur? Quod nomem vivit in orbe suum."
            },
            {
                "verse": "Nonne perit, quemcumque tenes? Non. Quis perit ergo?"
            },
            {
                "verse": "Vivificat virtus quem nisi quisque perit."
            },
            {
                "verse": "Deliras certe, sed dic: quod mortuus esset"
            },
            {
                "verse": "Credere si velles, mortuus ipse fores."
            }
        ],
        [
            {
                "verse": "Si quis ad inferias huc praeceptoris alumnus"
            },
            {
                "verse": "Currat Amasaei, quem premit atra dies"
            },
            {
                "verse": "Afferat haud taedas, nec olentia sulphura, verum"
            },
            {
                "verse": "Inspergat tumuli versibus omne solum,"
            },
            {
                "verse": "Post obitum ut manes sic oblectentur in illis,"
            },
            {
                "verse": "Ut prius exangui mens ea si remanet."
            }
        ],
        [
            {
                "verse": "Quum facundia grandis Amasaeo"
            },
            {
                "verse": "Esset, faucibus intulit cruentas"
            },
            {
                "verse": "Mors astuta manus, ut ore posset"
            },
            {
                "verse": "Exorare nec ampliora pensa."
            }
        ],
        [
            {
                "verse": "Quid uxor astruis sepulchra coniugi"
            },
            {
                "verse": "Labore Cario, quid antra vermibus"
            },
            {
                "verse": "Paras brevique pulveri cadaveris?"
            },
            {
                "verse": "Me me columna, me lapillus aureus"
            },
            {
                "verse": "Decoret, et venustet omne gentium"
            },
            {
                "verse": "Opus laborque, simque ego pulcherrima:"
            },
            {
                "verse": "Puer, puella, me senex veterrimus,"
            },
            {
                "verse": "Suisque versibus poeta concinat;"
            },
            {
                "verse": "In me nec est cinis, nes ossa putrida,"
            },
            {
                "verse": "Sed Amasaeus ipse et ipse Apollinis"
            },
            {
                "verse": "Corus, sophosque totum, et ipsa sacra lex."
            }
        ],
        [
            {
                "verse": "Purpureo Grimane pater redimite galero,"
            },
            {
                "verse": "Quid retrahis tanta gaudia nostra mora?"
            },
            {
                "verse": "Urbs tua perpetuo caelestes ture fatigat,"
            },
            {
                "verse": "Proque tuo adventu plurima vota facit."
            },
            {
                "verse": "Nec tamen inde venis, quando nil numina prosunt"
            },
            {
                "verse": "Ut venias tandem te tua turba rogat."
            }
        ],
        [
            {
                "verse": "Tegmine purpureo praecinctus tempora praesul"
            },
            {
                "verse": "Stat Cenetae, tardans gaudia nostra mora."
            },
            {
                "verse": "Turba rogat, pia vota facit pro praesulis almi"
            },
            {
                "verse": "Adventu, et lassant tura, precesque Iovem;"
            },
            {
                "verse": "Numina sunt tandem non aspernata precantes,"
            },
            {
                "verse": "Herbide, quom sancto pro Patre missus ades."
            }
        ],
        [
            {
                "verse": "Oratum venit Aurilena quando"
            },
            {
                "verse": "Summo mane deos, repente in omnes"
            },
            {
                "verse": "Prorumpit lacrimas, et eiulatu"
            },
            {
                "verse": "Perturbat superis suam quietem."
            },
            {
                "verse": "Si per compita, sive per theatra,"
            },
            {
                "verse": "Seu per strata perambulat viarum,"
            },
            {
                "verse": "Seu inter femineas sedet catervas,"
            },
            {
                "verse": "Seu agit, quicquid agat, statim ex ocellis"
            },
            {
                "verse": "Fundit flumina larga lacrimarum;"
            },
            {
                "verse": "Nec quicquam huic sine lacrimis placere"
            },
            {
                "verse": "Nec iuvare solet nec esse cordi?"
            },
            {
                "verse": "O dulces lacrimas huius Aurilenae,"
            },
            {
                "verse": "Quae risusque iocosque seu lepores"
            },
            {
                "verse": "Cunctarum superat puellularum!"
            },
            {
                "verse": "Haec quando in gremio sui mariti"
            },
            {
                "verse": "Strictis nexibus implicata prurit,"
            },
            {
                "verse": "In tantum properat misella fletum"
            },
            {
                "verse": "Prae dulcedine, fletu ut affluente,"
            },
            {
                "verse": "Infectat pariter suumque totum,"
            },
            {
                "verse": "Et totum gremium sui mariti."
            },
            {
                "verse": "At tu si cupis, o marite, risum,"
            },
            {
                "verse": "Et laetam faciem tuae Aufilenae,"
            },
            {
                "verse": "Necesse est moriare ut ad cadaver"
            },
            {
                "verse": "Inter funera, flebilesque matres"
            },
            {
                "verse": "Tuae prae nimio dolore mortis"
            },
            {
                "verse": "Tota dissolvatur in cachinnos."
            }
        ],
        [
            {
                "verse": "Ocelle iugerum, atque floscule agrorum,"
            },
            {
                "verse": "Mi funde, funde copiosior Hybla,"
            },
            {
                "verse": "Solove mavis Apulo, per omnes te"
            },
            {
                "verse": "Deos praecor, per quicquid est tibi cordi."
            },
            {
                "verse": "Meus labor si umquam extitit tibi gratus,"
            },
            {
                "verse": "Quem in te tuli quemque in dies feram sponte."
            },
            {
                "verse": "Sic laeta semper sis tibi caeres flava."
            },
            {
                "verse": "Sic dira numquam te ulla verberet grando,"
            },
            {
                "verse": "Sic te gravet nil aestas: illa lux nostra,"
            },
            {
                "verse": "Illa ipsa nostra lux serenior luce,"
            },
            {
                "verse": "Quom istuc feret sese, te ei offeras totum,"
            },
            {
                "verse": "Illi nuces tradas et integram messem,"
            },
            {
                "verse": "Poma omnia et si habes quid illecebrarum,"
            },
            {
                "verse": "Ineptiarum, lusum, iocorumve,"
            },
            {
                "verse": "Id explices totum puellulae nostrae:"
            },
            {
                "verse": "Quin huic recludito intimum sinum: verbis"
            },
            {
                "verse": "Meisque dicito quod amplius non sum"
            },
            {
                "verse": "Amare eam potis, neque umquam ero posthac."
            },
            {
                "verse": "Quom improbe, ah nimisque perdite dudum"
            },
            {
                "verse": "Amando, amorem absumpserit meum totum,"
            },
            {
                "verse": "Omnesque amandi exhauserit mihi vires."
            }
        ],
        [
            {
                "verse": "Abstemi, comitum decus tuorum,"
            },
            {
                "verse": "Antistesque mihi omnium meorum"
            },
            {
                "verse": "Fratrum, municipum, sodaliumque,"
            },
            {
                "verse": "Quos plures habeo hinc et hinc trecentis:"
            },
            {
                "verse": "Ardentissimo amem nisi te amore"
            },
            {
                "verse": "Longe plus oculis meaque vita,"
            },
            {
                "verse": "Aut si amabilius potest quid esse"
            },
            {
                "verse": "(Meam unam excipio tamen puellam,"
            },
            {
                "verse": "Cum hac te nolo in amore comparari)"
            },
            {
                "verse": "Dignus sim invidia Vatiniana,"
            },
            {
                "verse": "Cunctorumque odio virum divumque,"
            },
            {
                "verse": "Quum tot omnibus unus ex amicis"
            },
            {
                "verse": "Numquam desinis omnibus diebus"
            },
            {
                "verse": "In foro, in triviis, in angiportis"
            },
            {
                "verse": "Me me, et versiculos meos measqus"
            },
            {
                "verse": "Nugas laudibus usque ad astra ferre;"
            },
            {
                "verse": "Illasque omnibus anteferre iambis"
            },
            {
                "verse": "Seu quos ediderit tener Catullus,"
            },
            {
                "verse": "Seu quicumque alius bonus poeta."
            },
            {
                "verse": "Sed quisnam putet? Approbatione"
            },
            {
                "verse": "Istac denique care amice factum est:"
            },
            {
                "verse": "Qui numquam potui mihi placere,"
            },
            {
                "verse": "Ut nunc incipiam mihi placere."
            }
        ],
        [
            {
                "verse": "Ferrum aversa oculos soror in praecordia fratris"
            },
            {
                "verse": "Stringit, dum pietas hinc, amor inde premit."
            },
            {
                "verse": "Tum deus ille potens: quid enim temeraria mecum"
            },
            {
                "verse": "Contendis, superum quem pater ipse timet?"
            },
            {
                "verse": "Dixit et e pharetra properat promere telum,"
            },
            {
                "verse": "Inque piam Phasis verterat arma deam."
            },
            {
                "verse": "Arripit illa fugam, et gemino se subtrahit hosti"
            },
            {
                "verse": "Quem vel amor, vel amans non superasset, ait."
            }
        ],
        [
            {
                "verse": "Parve Melo nostri qui mitia rura Baseti"
            },
            {
                "verse": "Perfluis, et vitreo gurgite serpis humi"
            },
            {
                "verse": "Te precor, in nostros noli saevire labores,"
            },
            {
                "verse": "Neu sata vesanis ablue vorticibus."
            },
            {
                "verse": "Fons tibi sic vivus per nullos areat aestus"
            },
            {
                "verse": "Sic tibi perpetuo rore perennet iter."
            },
            {
                "verse": "Et licet assidui distillent aethere nimbi"
            },
            {
                "verse": "Hydrochousque omnes undique fundat aquas."
            },
            {
                "verse": "Tu tamen in tenui contentus fine teneri"
            },
            {
                "verse": "Labere ab assueto mitis, ut ante, vado."
            },
            {
                "verse": "Quid nisi sorditiem pluvialis deferet imber:"
            },
            {
                "verse": "Defluis externa foedior auctus aqua."
            },
            {
                "verse": "Et quamvis teneas nomen septemplicis amnis,"
            },
            {
                "verse": "Ne tumidus surgas in mea damna, rogo."
            },
            {
                "verse": "Ille quidem fecundat agros et pinguia reddit"
            },
            {
                "verse": "Iugera, quae late barbara Memphis arat."
            },
            {
                "verse": "Proxima diluviis deturbet noxius alter"
            },
            {
                "verse": "In mare lanigero cum grege saepta ferat."
            },
            {
                "verse": "Audiat Eridanus diro clamore querelas,"
            },
            {
                "verse": "Villicus amisso quas dat in astra pecu."
            },
            {
                "verse": "Tu iucunda mei modulamina pectinis insons"
            },
            {
                "verse": "Accipias, dominae dum cano furta meae,"
            },
            {
                "verse": "Accipe blanditias et dulcia murmura, quom me"
            },
            {
                "verse": "Illa suum lumen, vel sua vita, vocat."
            },
            {
                "verse": "O quanto melius poteris decurrere rivo"
            },
            {
                "verse": "Limpidus, immundo quoi vacet unda fimo?"
            },
            {
                "verse": "Ut Batilla tuae muscoso in margine ripae"
            },
            {
                "verse": "Sistat, et irriguas intueatur aquas:"
            },
            {
                "verse": "Quoi somnum inspires facili per membra susurro,"
            },
            {
                "verse": "Quoi tristes curas pectoris amoveas."
            },
            {
                "verse": "Iniciet mox candida brachia collo,"
            },
            {
                "verse": "Te praesente, mihi basia mille dabit."
            },
            {
                "verse": "Si canet, ad cantus auritas attrahet ulmos,"
            },
            {
                "verse": "Pertrahet et volucres, et tibi sistet aquas;"
            },
            {
                "verse": "Ipsaque perspicuo quandoque allecta liquore,"
            },
            {
                "verse": "In tua descendet flumina nuda genu"
            },
            {
                "verse": "O te felicem! Dum crura tenerrima lambes,"
            },
            {
                "verse": "Dispeream ni tum lacteus esse velis."
            },
            {
                "verse": "Vincere Pactolum poteris, tibi cedet et Hebri,"
            },
            {
                "verse": "Cedet et aurigeri dives arena Tagi."
            },
            {
                "verse": "Quin tibi pallentes violas Batilla recidet"
            },
            {
                "verse": "Ungue, et odorato lilia mixta croco."
            },
            {
                "verse": "Deque sinu flores niveos effundet, et in te"
            },
            {
                "verse": "Aemula Paestanis plena canistra rosis."
            },
            {
                "verse": "Verum par magno si vis decurrere Gangi,"
            },
            {
                "verse": "Ipse ego carminibus te super astra feram."
            },
            {
                "verse": "Vates numen habent; quid enim natura negavit"
            },
            {
                "verse": "Vatibus? Hi faciunt, quos voluere deos,"
            },
            {
                "verse": "Fecerunt divum vates tibi Roma Quirinum,"
            },
            {
                "verse": "Indigetemque tibi, clare Numice, Iovem"
            },
            {
                "verse": "Pastorem fecere sacri Titana poetae,"
            },
            {
                "verse": "Cornibus armarant tempus utrumque Iovi."
            },
            {
                "verse": "Si celebri invideas Tibri, tu Tibridis undis"
            },
            {
                "verse": "Altius et nostro carmine maior eris."
            },
            {
                "verse": "Parce satis igitur, Melo, neve egressus ab alveo"
            },
            {
                "verse": "In mea praecipiti culta feraris aqua."
            },
            {
                "verse": "Sic eat intacto tibi cursu argentea Nais,"
            },
            {
                "verse": "Quo pecudes nullo tempore pastor agat."
            }
        ],
        [
            {
                "verse": "Livius Euganeus populi iam gesta togati"
            },
            {
                "verse": "Scripsit, et immensum concelebravit opus,"
            },
            {
                "verse": "At nunc Romulides amplos Livianus honores"
            },
            {
                "verse": "Auxit, et Euganeas accumulavit opes."
            },
            {
                "verse": "Illi Roma dato quod sis memorata, sed isti"
            },
            {
                "verse": "Quod sis tuta, potens, urbs Patavina dato."
            },
            {
                "verse": "Alter plura tulit, sed et alter plurima fecit;"
            },
            {
                "verse": "Iste sed est princeps, subditus ille fuit."
            }
        ],
        [
            {
                "verse": "Maeoniam iam tende chelim, sat musa salaces"
            },
            {
                "verse": "Lusimus Aonidum lymphas; Permessidos antra"
            },
            {
                "verse": "Sat vulgata, sonat sat nostris impia Camoenis."
            },
            {
                "verse": "Maiores longe nostris conatibus ausus"
            },
            {
                "verse": "Versibus aggredior, minimis nam viribus impar"
            },
            {
                "verse": "Surgit opus, faciles vero quoi suggerat auras"
            },
            {
                "verse": "Liviades, cuius memorantur gesta, futurum"
            },
            {
                "verse": "Cuius et imperium seu dulcia regna Sicanis."
            },
            {
                "verse": "Dum Germana manus longa obsidione colonos"
            },
            {
                "verse": "Cingeret Osopios, Venetorum nobilis ala"
            },
            {
                "verse": "Praemissos excepit equos, peditumque catervas,"
            },
            {
                "verse": "Moenia praesidio quae Naucellina tenebant."
            },
            {
                "verse": "Hic ubi praesensit Latiam properare phalangem,"
            },
            {
                "verse": "Quisque Naonaea miles processit ab arce"
            },
            {
                "verse": "Obvius armatis, committitur ardua primo"
            },
            {
                "verse": "Pugna motu campus qua se diffundit apertus."
            },
            {
                "verse": "Hic acer concursus erat, moribunda videres"
            },
            {
                "verse": "Corpora per terras, miseros imitantia planctus,"
            },
            {
                "verse": "Nititur incassum tristi legione Liburnus,"
            },
            {
                "verse": "Spumantemque impingit equum, qui verberat euros"
            },
            {
                "verse": "Calcibus, ac frustra nudatum fulminat ensem."
            },
            {
                "verse": "Aenea nam victrix ferratos dente flagellat"
            },
            {
                "verse": "Clava viros, infert alios, aliosque retundit"
            },
            {
                "verse": "Ictibus impulsus, et foedat sanguine multos."
            },
            {
                "verse": "Hic Malatesteas vires Rizanius heros"
            },
            {
                "verse": "Sensit, et indomitae iuvenilia robora dextrae"
            },
            {
                "verse": "Sanguineas demum victores arma rotantes"
            },
            {
                "verse": "Praevertunt acies, et ad oppida caede sequuntur."
            },
            {
                "verse": "Mox Ursina cohors properans subsedit ad urbis"
            },
            {
                "verse": "Limina, deturbans et propugnacula plumbo;"
            },
            {
                "verse": "Horrisonos mittunt tormenta ad sidera bombos,"
            },
            {
                "verse": "Aeriaeque cadunt turres, per tela per hostes"
            },
            {
                "verse": "Serpit ovans victor, murique cacumina tandem"
            },
            {
                "verse": "Occupat intrepidus; tum celsis moenibus hostes"
            },
            {
                "verse": "Praecipitanter agit, crescit saevissima caedes;"
            },
            {
                "verse": "Expedit ensis iter tota bacchatur in urbe,"
            },
            {
                "verse": "Consurgunt gemitus et inania verba dolentum."
            },
            {
                "verse": "Vertitur ad praedam furor omnis, Pergama quondam"
            },
            {
                "verse": "Quom caderent, Danai ceu Troia gaza ferebant."
            },
            {
                "verse": "Quis deus insequitur? Quae te fortuna fatigat"
            },
            {
                "verse": "Urbs indigna malis? Solvis pro crimine poenas"
            },
            {
                "verse": "Barbarico, nec te probitas antiqua revellit"
            },
            {
                "verse": "A scelere armorum; verum clementia nostri"
            },
            {
                "verse": "Principis hanc speciem nequaquam pertulit urbis:"
            },
            {
                "verse": "Nec perpessa suos tam tristi turbine cives"
            },
            {
                "verse": "Concutier, finem praedae sed classica iussu"
            },
            {
                "verse": "Illius indicunt; subito posuere furorem"
            },
            {
                "verse": "Ardentes animi, nec non scelus omne quievit."
            },
            {
                "verse": "Nec mora promovit turmas et castra per oras,"
            },
            {
                "verse": "Qua fluit undosae pluviatilis unda Celinae;"
            },
            {
                "verse": "Tum vero ingentes fastus Germanicus hostis"
            },
            {
                "verse": "Ponit, ubi auditus celeri properare caterva"
            },
            {
                "verse": "Impiger Ursinus; quoniam cum sanguine magno"
            },
            {
                "verse": "Occurrit Cadubrina lues, et Norica caedes,"
            },
            {
                "verse": "Illyrici gemitus, suspiriaque alta Timavi."
            },
            {
                "verse": "Nec tamen audentes turmas in proelia vertit"
            },
            {
                "verse": "Frenatosve opponit equos, totisque recusat"
            },
            {
                "verse": "Magnanimam sentire manum gladiumque furentem"
            },
            {
                "verse": "Liviadae, sed sola salus sibi visa fugacem"
            },
            {
                "verse": "Pertentare viam, tumulos, atque invia saxa,"
            },
            {
                "verse": "Osopiumque iugum, Latiasque relinquere terras."
            },
            {
                "verse": "Ergo ubi pervenit trepidans, Felleia Nais"
            },
            {
                "verse": "Tiliaventaeo qua se conrundit in aestu,"
            },
            {
                "verse": "Ecce volat Livianus eques, turbaeque fugaci"
            },
            {
                "verse": "Cursibus insistit, nec paucos vulnere signat."
            },
            {
                "verse": "Si quis se opposuit clipeo nostrisque resistit"
            },
            {
                "verse": "Ensibus, infelix quaerit miserabile letum;"
            },
            {
                "verse": "Qui vere insurgit cursu et fugientia vertit"
            },
            {
                "verse": "Terga, licet properans, non has tamen aufugit hastas."
            },
            {
                "verse": "Difficilis viae ratio est; acclivia serpit"
            },
            {
                "verse": "Hic, montanam tenet cervinas ille latebras."
            },
            {
                "verse": "Descendit cataphractus equo, scutumque relinquit"
            },
            {
                "verse": "Exuit armillas, et inania proicit arma."
            },
            {
                "verse": "Sola salutiferam praestant angusta viarum"
            },
            {
                "verse": "Spolia per terras nec non proiecta medelam"
            },
            {
                "verse": "Denique vix recipit magno discrimine gentes"
            },
            {
                "verse": "Pontevia istoreas, praeda, telisque relictis,"
            },
            {
                "verse": "Sed tum victor ovans, partis sine fine trophaeis,"
            },
            {
                "verse": "Placat Iuleos cunctos, adimitque tumultus."
            },
            {
                "verse": "Ex tunc magnanimus veteri regnator in urbe"
            },
            {
                "verse": "Litoris Euganei saevos compescit Iberos,"
            },
            {
                "verse": "Barbaricamque fugat rabiem, propellit et omne"
            },
            {
                "verse": "Idem Antenoreis externum finibus agmen."
            },
            {
                "verse": "Ceu Hyrcana parens fetus enixa superbit"
            },
            {
                "verse": "Cauta fovet natos, et dignos concipit ignes"
            },
            {
                "verse": "Venator fugiens vacuis formidat in agris,"
            },
            {
                "verse": "Moliturque dolos, sic propulsatur ab illo"
            },
            {
                "verse": "Impetus hostilis, sio nullo exterrita vivit"
            },
            {
                "verse": "Turba metu, placidam sed pax fovet alma quietem."
            },
            {
                "verse": "Non tamen ignavum traducant agmina tempus:"
            },
            {
                "verse": "Adriacus miles pingui nudatur olivo"
            },
            {
                "verse": "Semper et ingentis iaculatur pondera ferri."
            },
            {
                "verse": "Corripit at segnes castigans ocia ductor,"
            },
            {
                "verse": "Atque Semiramiis praecingit moenibus urbem."
            },
            {
                "verse": "Communitque cavo turritos gurgite muros."
            },
            {
                "verse": "Celtiber interea nequaquam tempora tendit,"
            },
            {
                "verse": "Producitque moras per florida rura, nec audet"
            },
            {
                "verse": "Ausonium tentare ducem, Venetosque maniplos,"
            },
            {
                "verse": "Sed genio indulgens Semelis colit orgia nati,"
            },
            {
                "verse": "Sive sacrum Paphiae, tenerisque cubilia plumis."
            },
            {
                "verse": "Heu te Hispane latet tibi quid solatia portent,"
            },
            {
                "verse": "Quantaque delitiae praestent dispendia; vivit,"
            },
            {
                "verse": "Vivit qui nobis cunctando restituet rem,"
            },
            {
                "verse": "Et fractos animos, et mollia conteret arma;"
            },
            {
                "verse": "Nec mora procedet nimium modo tempora dentur"
            },
            {
                "verse": "Non hos puniceo tingetis sanguine campos."
            },
            {
                "verse": "Vos alio traducet edax necis hora, reservat"
            },
            {
                "verse": "Parthenopaeus ager vestra pro morte sepulcrum."
            },
            {
                "verse": "Hic scelus expetitur, pro longa fraude luetis"
            },
            {
                "verse": "Hic meritas poenas; scelerum praestabitur omnis"
            },
            {
                "verse": "Ultio et imperiis vestris saturata cruore."
            },
            {
                "verse": "Protinus haec tellus etiam saturabitur alto."
            },
            {
                "verse": "Non ego falsa loquor, quoniam mihi Phoebus Apollo"
            },
            {
                "verse": "Scire futura dedit, vobisque ego carmine pando;"
            },
            {
                "verse": "Quae monstrata mihi docuit, quae Cinthius auctor"
            },
            {
                "verse": "Ad maiora vocant Livianum rata, poposcit."
            },
            {
                "verse": "Nunc sibi rectorem pro fortibus Apula regnis"
            },
            {
                "verse": "Terra suis, dominum sibi Sicelis unda requirit."
            },
            {
                "verse": "Veh tibi, si quis eris, qui opponas pectora fatis;"
            },
            {
                "verse": "Nec te mille teget lorica trilicibus apta"
            },
            {
                "verse": "Quin ructes animam multo cum sanguine tinctam."
            },
            {
                "verse": "Traditur in magnos nam nulla potentia divos,"
            },
            {
                "verse": "Is dum praeses erit, tum rursus venerit aetas"
            },
            {
                "verse": "Aurea qua extendet sese Liviana potestas."
            },
            {
                "verse": "Tunc Erycina salix fructus producet eburnos,"
            },
            {
                "verse": "Roscida mella comis sudabit silva Pachini,"
            },
            {
                "verse": "Robora nectareas rundent Lilybaeia guttas."
            },
            {
                "verse": "Liviadae nutu puto Crinisius amnis"
            },
            {
                "verse": "Lactea praestabit sitienti pocula fundo."
            },
            {
                "verse": "Ipsa Arethusa vagis non aspernabitur undis"
            },
            {
                "verse": "Fluminis amplexus, solito sed laetior, altis"
            },
            {
                "verse": "Cursibus Alphei sociata per aequora tendet."
            },
            {
                "verse": "Protinus extinguet candentes Aetna favillas"
            },
            {
                "verse": "Torrida pascetur nec flamma Typhoidos artus."
            },
            {
                "verse": "Numine Liviadae latrantia comprimet ora"
            },
            {
                "verse": "Scylla vorax, placidosque vomet conversa Charybdis"
            },
            {
                "verse": "A barathro fluctus et iniquum molliet aequor."
            },
            {
                "verse": "Ipse Apeninnis iterum praerupta Pelori"
            },
            {
                "verse": "Cautibus adiunget, geminasque revinciet oras,"
            },
            {
                "verse": "Megaricosque sinus, et tristes auferet undas."
            },
            {
                "verse": "Omne scelus fugiet, felicia saecla subibunt"
            },
            {
                "verse": "Ver erit aeternum tum nullus frigora pastor"
            },
            {
                "verse": "Rupibus Hiblaeis, et nullos sentiet aestus."
            },
            {
                "verse": "Ipse Syracusio felicia tempora plectro"
            },
            {
                "verse": "Trinacriae recinam, viresque in carmina cunctas"
            },
            {
                "verse": "Undique profundam; tum longis inclite ductor"
            },
            {
                "verse": "Laudibus extollam; tum te super aethera condam."
            }
        ],
        [
            {
                "verse": "Quoi totas nunc mollit aquas? Quoi leniter ambit"
            },
            {
                "verse": "Adria fluctivagam solito moderatior urbem?"
            },
            {
                "verse": "Iuppiter undipotens curru volitante profundum"
            },
            {
                "verse": "En secat et posito concedit lora tridente"
            },
            {
                "verse": "Laetus equis, properatque novos componere lusus,"
            },
            {
                "verse": "Portumnusque fremens immani corpore Pristim"
            },
            {
                "verse": "Fertur aquis, praestans praesagia certa futurae"
            },
            {
                "verse": "Laetitias; Triton currit quoi buccina pendet"
            },
            {
                "verse": "Tortilis a dorso, cuius clangore tremiscunt"
            },
            {
                "verse": "Aequora nympharumque domus, penitusque repostae"
            },
            {
                "verse": "Caeruleae sedes in vasti gurgitis imo."
            },
            {
                "verse": "Litore Carpathio Proteus armenta profundi"
            },
            {
                "verse": "Ac delphinos agit, curvis qui insultibus omnes"
            },
            {
                "verse": "Nobilis Altini ludentes aequora scindunt."
            },
            {
                "verse": "Incedunt pariter praegrandia corpora phocae,"
            },
            {
                "verse": "Intactique lupi, scombri nec praeda minores"
            },
            {
                "verse": "Sunt vitulis; regnat Veneto pax unica ponto."
            },
            {
                "verse": "Sed tamen unde venit numero vallata sororum"
            },
            {
                "verse": "Cymothoe, glaucis nec non Panopaea quadrigis"
            },
            {
                "verse": "Dorida Nereides viridem per salsa sequuntur"
            },
            {
                "verse": "Aequora, grandaevumque patrem qui cetera ponti"
            },
            {
                "verse": "Numina prospiciens vitreis sic orsus in undis:"
            },
            {
                "verse": "Accipite haec animis, laetasque advertite mente"
            },
            {
                "verse": "Aequorei coetus tuque a maris optime rector"
            },
            {
                "verse": "Da gentem memorare tuam, populumque potentem."
            },
            {
                "verse": "Haec urbs Adriaco in magno quam cernitis, ortam"
            },
            {
                "verse": "Fluctibus in mediis semper firmissima sedes"
            },
            {
                "verse": "Virginis Astreae, divinos pascit alumnos,"
            },
            {
                "verse": "Dardaniumque genus; plures creat alma Catones"
            },
            {
                "verse": "Scipiadas plures bello, totidemque Camillos."
            },
            {
                "verse": "Hic ubi Mygdoniis consurgunt aurea saxis"
            },
            {
                "verse": "Pegmata, et Assyrios flammis imitata labores"
            },
            {
                "verse": "Dux virtute gravis nec non vergentibus annis,"
            },
            {
                "verse": "Lauredanus habet Veneti moderamina sceptri."
            },
            {
                "verse": "Illuc cana patrum probitas concurrit in auro"
            },
            {
                "verse": "Conspiciturque togis Tyrio fulgentibus ostro"
            },
            {
                "verse": "Curia primatum tereti stellata chelydro"
            },
            {
                "verse": "Cantibus impletur, reboant clamore sonantum"
            },
            {
                "verse": "Aula Corinthiacis centenis aspera signis."
            },
            {
                "verse": "Denique laetitiam geminatis plausibus omnis"
            },
            {
                "verse": "Contio profundit imo de pectore, namque"
            },
            {
                "verse": "Expectata dies est tandem reddita terris."
            },
            {
                "verse": "Expectata diu cunctos deponere planctus"
            },
            {
                "verse": "Qua decet et longos visu extenuare dolores."
            },
            {
                "verse": "Hac dum Belga furens pugnaret Marte sinistro"
            },
            {
                "verse": "Pro Latii imperio victriciaque arma Sicani"
            },
            {
                "verse": "Concuterent, cretus Liviano sanguine ductor"
            },
            {
                "verse": "Constitit intrepidus; tum protinus ense cruento"
            },
            {
                "verse": "Euganea cum gente ruens procumbit in hostes"
            },
            {
                "verse": "Hos ferit, hos iugulat: quam milia multa rotundo"
            },
            {
                "verse": "Fulmine demittit sub tristia Tartara Ditis,"
            },
            {
                "verse": "Gallorum quum iuvit opes sociamque phalangem."
            },
            {
                "verse": "Barbaricum deiecit onus penitusque fugavit"
            },
            {
                "verse": "Triste iugum, Venetosque in pristina regna redux"
            },
            {
                "verse": "Extremum mortalis opus magnumque refecit"
            },
            {
                "verse": "Imperium gentis Venetae, Italiamque potentem"
            },
            {
                "verse": "Reddidit Italiae; quare deponite curas"
            },
            {
                "verse": "Pectore, et in gyrum latos producite saltus."
            },
            {
                "verse": "Nec mora sit placidis propere quin tollat in undis"
            },
            {
                "verse": "Quilibet accentus, et me per operta sequatur"
            },
            {
                "verse": "Aequoris immensi. Dabitur sub sedibus imis"
            },
            {
                "verse": "Nympharum glomerare chorum magnosque ciere"
            },
            {
                "verse": "Laetitiae motus, cunctosque ex ore cachinnos"
            },
            {
                "verse": "Adriacam ob palmam sub aquis effundere vastis,"
            },
            {
                "verse": "Sit ne acies hominum ludis obnoxia tantis."
            },
            {
                "verse": "Mergite vos pelago, licet urinare sub undis."
            },
            {
                "verse": "Contiquit Nereus sic facto fine loquendi"
            },
            {
                "verse": "Quum pater et reliqui immersere profundo."
            }
        ],
        [
            {
                "verse": "Rupis Aventinae tenuit mapalia quondam"
            },
            {
                "verse": "Romulus et tellus Martia pavit oves."
            },
            {
                "verse": "Tegmine fagineo dicebant iura Quirites"
            },
            {
                "verse": "Tarpeiumque dedit tunc rudis hasta Iovem."
            },
            {
                "verse": "Sustulit aethereos mox inclita Roma colossos"
            },
            {
                "verse": "Et mox aequavit pegmata celsa polo,"
            },
            {
                "verse": "Curia surrexit Pario constructa labore,"
            },
            {
                "verse": "Conspiceris fulva sede, superbe Deus."
            },
            {
                "verse": "Italus Electrae quondam firmissima proles"
            },
            {
                "verse": "Dardanus Idaea gramina pressit humo."
            },
            {
                "verse": "Regia tunc ramis fuerat redimita salicti"
            },
            {
                "verse": "Sustinuit luteas improba terra dapes."
            },
            {
                "verse": "Ilios ingenti mox crevit ad aethera muro"
            },
            {
                "verse": "Et steterant firmo Pergama magna solo;"
            },
            {
                "verse": "Mox domus emicuit regali splendida luxu"
            },
            {
                "verse": "Coeperat et lautas citrea mensa dapes."
            },
            {
                "verse": "Fictilis exhibuit sortes Tymbraeus Apollo"
            },
            {
                "verse": "Qui nunc Phidiaca fulget in aede manu,"
            },
            {
                "verse": "Nec sacri tripodes semper micuere metallo,"
            },
            {
                "verse": "Nec semper steterant aurea templa Iovi."
            },
            {
                "verse": "Ipse pater quando nondum primordia rerum"
            },
            {
                "verse": "Fecerat, aethereis non stetit altus equis,"
            },
            {
                "verse": "Sed chaos immensum tenebris cingebat Olympum"
            },
            {
                "verse": "Tunc habuit segnes pondus inane deos."
            },
            {
                "verse": "Nulla tonantiferi luxere palatia coeli,"
            },
            {
                "verse": "Nec tulerant homini tela trisulca necem."
            },
            {
                "verse": "Nunc tonat angelico stipatus fulmine throno"
            },
            {
                "verse": "Innumeras gentes altus ab arce regit,"
            },
            {
                "verse": "Aula micat coeli stellis armata supernis,"
            },
            {
                "verse": "Limpidus arguto se rotat axe polus."
            },
            {
                "verse": "Aether summa tenet, post aethera possidet aer,"
            },
            {
                "verse": "Tertia pars ponti, tum glomeratur humus."
            },
            {
                "verse": "Principium rebus voluit Deus esse pusillum,"
            },
            {
                "verse": "Indomitas flammas parva favilla dedit."
            },
            {
                "verse": "Quicquid habet vires subitas durabile non est"
            },
            {
                "verse": "Quae nimium properat corruet alta domus."
            },
            {
                "verse": "Gymnipedum normae quare venerande minister"
            },
            {
                "verse": "Ne tenues humili culmine sperne casas"
            },
            {
                "verse": "Principium tenues facit illas esse, futurum"
            },
            {
                "verse": "Est tamen ut videas splendida tecta pater;"
            },
            {
                "verse": "Hic ubi triticea culmen sordescit avena"
            },
            {
                "verse": "Olim coenobi nobile surget opus."
            },
            {
                "verse": "Hac quae cerulei Francisci livet imago"
            },
            {
                "verse": "Aurea Sidonio est conspicienda tholo,"
            },
            {
                "verse": "Quae nunc est humilis quam maxima creverit aedes"
            },
            {
                "verse": "Quum dederint vires tempora longa suas."
            },
            {
                "verse": "Principium pollent mendosum saecla per annos,"
            },
            {
                "verse": "Quicquid erit foedum corriget ampla dies."
            },
            {
                "verse": "Attamen hoc uno tempus peccabit iniquum,"
            },
            {
                "verse": "Quod rectorem istum saecula nulla dabunt."
            }
        ],
        [
            {
                "verse": "Dogmata Francisci qui dirigis optime patrum,"
            },
            {
                "verse": "Ingrederis votis consona tecta tuis."
            },
            {
                "verse": "Ipse Pater tenues paleis habitaverat aedes,"
            },
            {
                "verse": "Tu quoque sectator vilia tecta subis;"
            },
            {
                "verse": "Sed probitate tua sic vilia tecta decoras,"
            },
            {
                "verse": "Vilia ne existant vilia tecta facis."
            }
        ],
        [
            {
                "verse": "Dic, rosa, formosae gratum mihi munus amantis"
            },
            {
                "verse": "Dic age, sis cuius gloria tanta soli?"
            },
            {
                "verse": "Non biferi similem genuere rosaria Paesti,"
            },
            {
                "verse": "Nec talem Hesperidum pensilis hortus habet."
            },
            {
                "verse": "Terra ferax potuit non hunc producere foetum,"
            },
            {
                "verse": "Nascitur haud fruges tam praeciosa luto,"
            },
            {
                "verse": "Sed dominae e gremio primum deduxerat ortum"
            },
            {
                "verse": "Hoc fructu vernat blanda papilla sinu."
            },
            {
                "verse": "Lactea sic renitet niveo suffulta rubore,"
            },
            {
                "verse": "Ut facile constet quo sit adulta loco;"
            },
            {
                "verse": "Autumo sed potius quod eam peperere labella"
            },
            {
                "verse": "Quae miro reserant ordine dentis ebur"
            },
            {
                "verse": "Cynnama sic redolet, sic Indum fragat Amomum,"
            },
            {
                "verse": "Sic magis exhalat quam Saba quicquid olet."
            },
            {
                "verse": "Sic spirat quod Arabs transmittit rure beato,"
            },
            {
                "verse": "Ut genitam dicas ore puella tuo."
            },
            {
                "verse": "Nulla lacerna magis Tyrio splendescit aheno,"
            },
            {
                "verse": "Nec magis Idalio flore rubescit ager;"
            },
            {
                "verse": "Pulchra nec Eoi tantum nitet aura lapilli"
            },
            {
                "verse": "Pectora qui nostrae candida plectit herae."
            },
            {
                "verse": "Gauderet Cynarae procumbere filius esset"
            },
            {
                "verse": "Si flos iste sui sanguinis alma Venus."
            },
            {
                "verse": "Mortis Amyclidae gratissima poena fuisset"
            },
            {
                "verse": "Hac si Phoebe rosa concaluisset humus,"
            },
            {
                "verse": "Mallet in hanc verti quondam Telamonius heros"
            },
            {
                "verse": "Quam velit Aeacide tela habuisse ducis."
            },
            {
                "verse": "Non potuit quicquam mihi plus contingere gratum"
            },
            {
                "verse": "Non data si nobis aurea massa foret."
            },
            {
                "verse": "Victor eras si istud donasses Coeus Acanthi,"
            },
            {
                "verse": "Implessesque tuum sed sine fraude torum;"
            },
            {
                "verse": "Non vidua ingemeres vivo Medea marito,"
            },
            {
                "verse": "Aesonidae dono si fores usa meo."
            },
            {
                "verse": "Hanc magis optasset quam Phrixi nobile vellus,"
            },
            {
                "verse": "Quam te cum regno graminibusque tuis."
            },
            {
                "verse": "Non hanc nocturna resecavit falce puella"
            },
            {
                "verse": "Luce sub incerta cum tacet omnis ager,"
            },
            {
                "verse": "Sed lucente die niveo mea vita rescidit"
            },
            {
                "verse": "Morsu, quo crebro sanciat ora mihi."
            },
            {
                "verse": "Dum fruor hac nullas foliati quaero tabernas"
            },
            {
                "verse": "Nec mihi condita in pixide gratus onyx,"
            },
            {
                "verse": "Ast alii studeant ditem sibi quaerere nardum"
            },
            {
                "verse": "Ut sibi servetur triste cadaver humi."
            },
            {
                "verse": "Balsama post mortem tantummodo corpora servant,"
            },
            {
                "verse": "Haec hominis vitam servat odore rosa,"
            },
            {
                "verse": "Nam quando olfacio nostrae monimenta puellae"
            },
            {
                "verse": "Hoc mihi quis credat, me neque posse mori."
            }
        ],
        [
            {
                "verse": "Iam radiis saeptus medium transcenderat axem"
            },
            {
                "verse": "Phoebus in occiduas et properabat aquas,"
            },
            {
                "verse": "Mando fatigatus languentia corpora terrae"
            },
            {
                "verse": "Qua vetus herbosam fagus opacat humum."
            },
            {
                "verse": "Protinus irrepsit somnus mihi molliter artus"
            },
            {
                "verse": "Et faciles oculos irrigat alta quies."
            },
            {
                "verse": "Ecce novus vates praecintus tempora lauro"
            },
            {
                "verse": "Visus Iulaeo surgere laetus agro,"
            },
            {
                "verse": "Quisquis es, o nobis auratum porrige plectrum"
            },
            {
                "verse": "Cum fide Threicia quod tibi dextra gerit;"
            },
            {
                "verse": "Nec fas erit vestram mortali tollere palmam"
            },
            {
                "verse": "Ista nisi facilem barbitos addat opem."
            },
            {
                "verse": "Huius tanta gravi visa est reverentia vultu"
            },
            {
                "verse": "Duceret aethereum quilibet esse virum,"
            },
            {
                "verse": "Eius forma solo graditur sed sidera tangit"
            },
            {
                "verse": "Vertice et in coelum proicit alta caput."
            },
            {
                "verse": "Dextra tenet plectrum, citharam tenet altera, coelum"
            },
            {
                "verse": "Harmonia resonat quo feriente lyram,"
            },
            {
                "verse": "Lena pios humeros niveo praecingit amictu"
            },
            {
                "verse": "Quae nimium longos fundit in arva sinus."
            },
            {
                "verse": "Leniter incedit praefert cui praevia virgo"
            },
            {
                "verse": "Cum nervo immensam nobiliore chelym."
            },
            {
                "verse": "Hinc meat Euterpe musis comitata novenis,"
            },
            {
                "verse": "Cum sociis illinc pulchra Napaea venit,"
            },
            {
                "verse": "Cuilibet in dextra est recinenti multa papyrus"
            },
            {
                "verse": "Quam solita est vatis scribere docta manus."
            },
            {
                "verse": "Haec legit heroo ductorum proelia metro,"
            },
            {
                "verse": "Haec elegium, lyricos sed sonat illa modos"
            },
            {
                "verse": "Qualis in Haemonia stipatur Delius arce,"
            },
            {
                "verse": "Castalium fidibus dum citat ipse chorum."
            },
            {
                "verse": "Verum ubi pervenit qua panditur ardua Averni"
            },
            {
                "verse": "Porta Acherontaei, Tenariaeque fores."
            },
            {
                "verse": "En via fit lenis placido patefacta recessu"
            },
            {
                "verse": "Ut solet haud tristem spondet acerba gradum;"
            },
            {
                "verse": "Ingreditur felix coetus per operta viarum"
            },
            {
                "verse": "Qua patet Elysiis orbita facta diis."
            },
            {
                "verse": "Dulcisono impletur cantu domus infima Ditis"
            },
            {
                "verse": "Quae gemitus sensit nunc capit unda sonum."
            },
            {
                "verse": "Tum ferrugineam transvectans navita Cymbam"
            },
            {
                "verse": "Flumine quod novies Tartara cingit aquis:"
            },
            {
                "verse": "Quale melos tantum nostras defertur in aures,"
            },
            {
                "verse": "Quis novus hoc audax advena tentat iter?"
            },
            {
                "verse": "Dixit et ad sonitum navis vestigia torsit."
            },
            {
                "verse": "Margine caenoso dum sedet alba cohors;"
            },
            {
                "verse": "Nulla mora est remis, admovit nauta carinam"
            },
            {
                "verse": "Suspicit insolitum quae reverenter onus."
            },
            {
                "verse": "Styx (mihi quis credat) fusca confusa palude"
            },
            {
                "verse": "Gurgite turbatas clarificavit aquas"
            },
            {
                "verse": "Dum transit sinuosa ratis, stetit infera Nais"
            },
            {
                "verse": "Firma vado, cursum detinuitque suum."
            },
            {
                "verse": "Linter et impulsu conti non labitur ullo"
            },
            {
                "verse": "Sed proprio puppim carmine pondus agit."
            },
            {
                "verse": "Nullo ubi remigio Stygias tranaverat undas,"
            },
            {
                "verse": "Portitor in ripae gramine sistit onus."
            },
            {
                "verse": "Procedit generosa manus per inania Ditis"
            },
            {
                "verse": "Regna, semel cunctis post adeunda viris,"
            },
            {
                "verse": "Ianitor horrendus triguttura comprimit ora"
            },
            {
                "verse": "Unde soporiferum concipit aure sonum."
            },
            {
                "verse": "O meus o coniux, fatur Proserpina regem"
            },
            {
                "verse": "Quis nostrum rapta coniuge limen adit,"
            },
            {
                "verse": "Hic sonus unde mihi? Magnum portenditur omen;"
            },
            {
                "verse": "Damna mihi timeo, damna parantur, ait."
            },
            {
                "verse": "Ad sonitum morsus avidos compresserat ales"
            },
            {
                "verse": "Quem fugat assiduo viscere nulla fames"
            },
            {
                "verse": "Dum transit venerandus honos, dum praeterit agmen"
            },
            {
                "verse": "Dum nigra nectareis cantibus aula sonat"
            },
            {
                "verse": "Belides, impleta requiescunt fontibus urna,"
            },
            {
                "verse": "Nec cribrum tenues undique rorat aquas;"
            },
            {
                "verse": "Non avidus ramos fugientes esurit undas"
            },
            {
                "verse": "Quas sitit in medio Tantalus amne bibit."
            },
            {
                "verse": "Dum stupet Ixion qui sontia membra fatigat"
            },
            {
                "verse": "Cantibus illisum non rotat axe caput,"
            },
            {
                "verse": "Sisyphiam molem tum primum vidimus alto"
            },
            {
                "verse": "Firmatam scopulo; dum lyra pulsa canit."
            },
            {
                "verse": "Crinibus anguineis non concita saevit Erinys,"
            },
            {
                "verse": "Nec tristes animas dira flagellat anus."
            },
            {
                "verse": "Denique iuguntur campis foribusque propinquant"
            },
            {
                "verse": "Qui solido Elysios ex adamante secant;"
            },
            {
                "verse": "Occurrit numerosa phalanx per amoena piorum"
            },
            {
                "verse": "Rura, comas viridis laurea cuique premit."
            },
            {
                "verse": "His dum vita fuit, dum vescebantur in aura"
            },
            {
                "verse": "Aetherea, Phoebo dedita turba fuit;"
            },
            {
                "verse": "Inter eos quidam Graio velatus amictu"
            },
            {
                "verse": "Ex humeris pendet cui tuba longa suis,"
            },
            {
                "verse": "Maeonia excepit venientes voce; sedili"
            },
            {
                "verse": "Sistit odoratum quod rosa picta facit."
            },
            {
                "verse": "Expectate diu vatum pater optime Cynthi"
            },
            {
                "verse": "Venisti, Aonidum te comitante choro;"
            },
            {
                "verse": "Dum nos silva tenet lucisque habitamus in istis,"
            },
            {
                "verse": "Quae fuit arguta est absona facta chelys."
            },
            {
                "verse": "Hactenus hic nullus quom non Cirrhaea propinat"
            },
            {
                "verse": "Pocula, nec nobis sunt Heliconis aquae."
            },
            {
                "verse": "Pierides absunt et abest quoque Cynthius: at nunc"
            },
            {
                "verse": "Pierides adsunt, Cynthius alter ades;"
            },
            {
                "verse": "Tu latices sacros tu mystica pocula trades,"
            },
            {
                "verse": "Te duce reddetur pristinus oris honor."
            },
            {
                "verse": "Haec ubi dicta refert, teretem protendit olivam"
            },
            {
                "verse": "Atque novum viridi munere donat herum;"
            },
            {
                "verse": "Tum pariter luco subeunt miroque feruntur"
            },
            {
                "verse": "Concentu, visum maxima silva negat."
            },
            {
                "verse": "Verum ubi per lucos nequicquam lumina tendo,"
            },
            {
                "verse": "Pectora deseruit semisopita quies."
            }
        ],
        [
            {
                "verse": "Cynthius armentum quando pavisse Pheraeum"
            },
            {
                "verse": "Dicitur, e coelo pulsus et exul erat;"
            },
            {
                "verse": "Illius audivit chordas Amphrysia tantum"
            },
            {
                "verse": "Silva et in Emathio bos saturata solo."
            },
            {
                "verse": "Cynthius Eoas sed noster perculit oras"
            },
            {
                "verse": "Et Tartesiaci quas ferit unda salis."
            },
            {
                "verse": "Huius et audivit plectrum Pelusia Nais"
            },
            {
                "verse": "Et qui Sarmatici sanguine vivit equi."
            },
            {
                "verse": "Iuppiter allectus tam dulci pectine iussit,"
            },
            {
                "verse": "Cynthius hic noster quod super astra volet."
            }
        ],
        [
            {
                "verse": "Cynthius aethereas quum nondum liquerat auras"
            },
            {
                "verse": "Viserat aut meritis regna dicata suis,"
            },
            {
                "verse": "Non semel auritas deduxit montibus ornos,"
            },
            {
                "verse": "Mellifluo quantas carmine mulsit aves."
            },
            {
                "verse": "Dum cecinit lapides medios venere per agros,"
            },
            {
                "verse": "Tiliaventaei constitit unda vadi."
            },
            {
                "verse": "Quid gemis, o lector, tam tristis fata poetae,"
            },
            {
                "verse": "Illius innumeri quum monimenta legant;"
            },
            {
                "verse": "Tantum uno cecinit dum vixit Cynthius ore,"
            },
            {
                "verse": "Sed nunc innumero Cynthius ore canit."
            }
        ],
        [
            {
                "verse": "Cynthius Hiberiam, Lyciam, Xantique fluenta"
            },
            {
                "verse": "Deseruit. Non tum, nunc sua Delos habet."
            }
        ],
        [
            {
                "verse": "Surge per aethereos, moles Cornelia, tractus,"
            },
            {
                "verse": "Surge precor, casus numquam sensura futuros,"
            },
            {
                "verse": "Sed victura diu et Venetos mansura nepotes."
            },
            {
                "verse": "Sidere Parrhasio donec glomerabitur Arctos"
            },
            {
                "verse": "Dum licet at propera, nostro sub praeside tantis"
            },
            {
                "verse": "Auspiciis augenda venis Sigeia quantis"
            },
            {
                "verse": "Creverit haud umquam Phoebae pectine Troia"
            },
            {
                "verse": "Regia, nam domino solvit periura planctu,"
            },
            {
                "verse": "Dum Spartana manus proruptis moenibus urbis"
            },
            {
                "verse": "Pergama vastarent flammasque per oppida ferrent."
            },
            {
                "verse": "Nunc te Pannoniis non ductor Brennius armis"
            },
            {
                "verse": "Erigit, haud glebas confert externa iuventus,"
            },
            {
                "verse": "Sed dux Oenotrius sed te Cornelius heros"
            },
            {
                "verse": "Tollit Iulaeo nec non educit ab agro,"
            },
            {
                "verse": "Quem velit auctorem deiecto Roma Quirino"
            },
            {
                "verse": "Praeferat et Cadmo quem iam Semeleia tellus."
            },
            {
                "verse": "Cresce igitur felix hostilibus invia telis,"
            },
            {
                "verse": "Pone metum nec enim saevum sentire tridentem"
            },
            {
                "verse": "Amplius acciderit rutilosque ardere per ignes;"
            },
            {
                "verse": "Saevit ira Deum; iam te iubet Ennosigaeus"
            },
            {
                "verse": "Stare per aeternos Mavors et Iuppiter annos"
            },
            {
                "verse": "Degeneres colles et inertia culmina Romae"
            },
            {
                "verse": "Iuppiter exosus Tarpaeam deseret aram,"
            },
            {
                "verse": "Sed Capitolinas istuc felicius arces"
            },
            {
                "verse": "Transferet et tamquam praestantior incola nusquam"
            },
            {
                "verse": "Esse queat, sese iactabit sede recenti,"
            },
            {
                "verse": "Damnabitque moras quando despexerit urbem"
            },
            {
                "verse": "Undique subiectam, vel euntes ordine cives."
            },
            {
                "verse": "Ipse parens nullo telo stipatus inermi"
            },
            {
                "verse": "Glandifera dextra quassabit pondera quercus,"
            },
            {
                "verse": "Inde per Adriacas prospectum deferet undas"
            },
            {
                "verse": "Quaque patent omnes Venetorum regna per oras"
            },
            {
                "verse": "Numine ridenti placidoque tuebitur ore."
            },
            {
                "verse": "Ergo Semiramios studiis imitata labores"
            },
            {
                "verse": "Plebs Hunnea, confer durosque ligones"
            },
            {
                "verse": "Mitte, fatigatis iamdudum cesset aratris"
            },
            {
                "verse": "Grande boum pondus, tellusque exhausta quiescat."
            },
            {
                "verse": "Huc omnes intende manus Pariusque feratur"
            },
            {
                "verse": "Mygdoniusve lapis Scythicas sed proice cautes;"
            },
            {
                "verse": "Nec licet intersint saxosi fragmina montis"
            },
            {
                "verse": "Incultusve lapis, sed puro splendeat auro"
            },
            {
                "verse": "Tota domus patribus Venetis habitanda deisque."
            },
            {
                "verse": "Ut quum Corneli praetoris parvulus infans"
            },
            {
                "verse": "Creverit in patriis patrius successor habenis,"
            },
            {
                "verse": "Atria cognoscat, magna et monimenta parentis"
            },
            {
                "verse": "Atque suo digna moderamine gaudeat aula."
            },
            {
                "verse": "Sidere qua tardo deducit plaustra Bootes"
            },
            {
                "verse": "Limina tollantur centum sublata columnis,"
            },
            {
                "verse": "In foribus praetor caelatus cuspide docti"
            },
            {
                "verse": "Praxitelis iusta concedat iura bilance"
            },
            {
                "verse": "Patribus Hunnaeis, genus hic prospectet et omne"
            },
            {
                "verse": "Stemma suum, veterisque suae primordia gentis;"
            },
            {
                "verse": "Noscat avos videatque patrem per rura vagantem"
            },
            {
                "verse": "Norica, et Illyricos frenantem iure colonos,"
            },
            {
                "verse": "Tergestinam aciem Cadubrinosque triumphos"
            },
            {
                "verse": "Perlegat et fortis miretur gesta parentis"
            },
            {
                "verse": "Vulcani fabricata manu, dehinc ordine cernat"
            },
            {
                "verse": "Adriacos patres et fortia bella nepotum."
            },
            {
                "verse": "Europam atque Asiam laturam colla capistris"
            },
            {
                "verse": "Praevideat Latiis, flavo cum flumine Nilum"
            },
            {
                "verse": "Spectet ut Ausoniis designet legibus ambas"
            },
            {
                "verse": "Sponte manus, Venetoque velit servire senatu."
            },
            {
                "verse": "Tum qua nubiferis pennis extenditur Auster"
            },
            {
                "verse": "Insolitum tollatur opus, palatia crescant"
            },
            {
                "verse": "Arte novat surgat murus coelumque flagellet"
            },
            {
                "verse": "Vertice Callaico sit quo super ampla leonis,"
            },
            {
                "verse": "Forma Cleonaeo sed longe mitior ore."
            },
            {
                "verse": "Huic iuba Phryxaei nequaquam velleris impar"
            },
            {
                "verse": "Hirsuta cervice fluat, totosque per armos"
            },
            {
                "verse": "Fluctuet auratos et se diffundat in ungues,"
            },
            {
                "verse": "Pandat in Hunnaeos geminas altissimus alas"
            },
            {
                "verse": "Et populis placidam subiectis praebeat Umbram."
            },
            {
                "verse": "Sit minor haud illo cui nunc super aethere flagrans"
            },
            {
                "verse": "Syrius allatrat sitientesque excitat aestus,"
            },
            {
                "verse": "Pectore sic vigeat mater Berecynthia plaustris"
            },
            {
                "verse": "Ut velit ipsa suis, sed flexa cauda minaci"
            },
            {
                "verse": "Tendat in Aeoos et atroces terreat Indos."
            }
        ],
        [
            {
                "verse": "Vos procul immites, procul hinc, procul ite profani,"
            },
            {
                "verse": "Nulla adeat mecum sanguinolenta manus;"
            },
            {
                "verse": "Orgia nocturnis non vocibus ulla parantur,"
            },
            {
                "verse": "Nec strepit in nostris concita Baccha sacris."
            },
            {
                "verse": "Mitia vota paro, puer at puer indole miti"
            },
            {
                "verse": "Huc accede; tibi ianua nostra patet,"
            },
            {
                "verse": "Vel quae perpetuas digna es servare favillas"
            },
            {
                "verse": "Tegmine Vestali casta puella veni,"
            },
            {
                "verse": "Haec est festa dies, fausto numeranda chelydro"
            },
            {
                "verse": "Fulgida Nicolaeos qua super astra volat."
            },
            {
                "verse": "Haec est alma dies et lux optatior illa"
            },
            {
                "verse": "Qua tulit astrigenam nobilis Ida Iovem,"
            },
            {
                "verse": "Haec nobis celebranda venit, procedite bini"
            },
            {
                "verse": "Et duce me comites templa subite pii."
            },
            {
                "verse": "Sed prius intactis conspergite tempora limphis"
            },
            {
                "verse": "Fertque Cecropiis cerea dona favis;"
            },
            {
                "verse": "Ipse vaporiferam retinebo thuris acerram"
            },
            {
                "verse": "Sacraque festiva mystica fronde tegam"
            },
            {
                "verse": "Et tholus Attalico nobis fulgebit amictu,"
            },
            {
                "verse": "Mygdonii divum marmoris ara geret."
            },
            {
                "verse": "Templa Corinthiaco radiabunt fulta metallo"
            },
            {
                "verse": "Qualia non fuerant, alma Diana tibi."
            },
            {
                "verse": "Tum vero pariter proni clamabimus omnes,"
            },
            {
                "verse": "Hos sonitus alto murmure lingua dabit."
            },
            {
                "verse": "Inclite Nicoleos nivea redimite corolla"
            },
            {
                "verse": "Huc ades; iste tibi nunc adoletur honos."
            },
            {
                "verse": "Sancte veni, sed qualis eras quom regia coeli"
            },
            {
                "verse": "Sustulit angelicis te pater alta bigis,"
            },
            {
                "verse": "Sancte veni properans, nos te tua turba precamur"
            },
            {
                "verse": "Numine sed solito non sine sancte veni."
            }
        ],
        [
            {
                "verse": "Dive qui mitra redimitus alba"
            },
            {
                "verse": "Navitis praestas celerem medelam"
            },
            {
                "verse": "Dum procellosa pelagus tumescens"
            },
            {
                "verse": "Fluctuat unda,"
            },
            {
                "verse": "Huc ades felix facie serena"
            },
            {
                "verse": "Laetus intersis, tibi dedicatur"
            },
            {
                "verse": "Festa lux, verum comitatus adsis"
            },
            {
                "verse": "Sidere fausto."
            },
            {
                "verse": "Prodeas tandem venerande praesul,"
            },
            {
                "verse": "Nonne te votis populus lacessit,"
            },
            {
                "verse": "Omne delubrum redolente fumo"
            },
            {
                "verse": "Conspice cultum."
            },
            {
                "verse": "En tholus panno Tyrio superbit,"
            },
            {
                "verse": "Fronde festiva cumulantur arae,"
            },
            {
                "verse": "Fulgidi lychni properant benignam"
            },
            {
                "verse": "Promere flammam."
            },
            {
                "verse": "Vox tibi alterno modulata cantu"
            },
            {
                "verse": "Plaudit, argutis simul et canoris"
            },
            {
                "verse": "Tinniunt himnos geminata laetos"
            },
            {
                "verse": "Organa cannis."
            },
            {
                "verse": "Nubilis coetus iuvenum frequentat"
            },
            {
                "verse": "Templa centenis decorata signis,"
            },
            {
                "verse": "Massa quas olim tua coniugavit"
            },
            {
                "verse": "Aurea nuptiis."
            },
            {
                "verse": "En tibi coelebs properat caterva"
            },
            {
                "verse": "Continens binos pueros gerentes"
            },
            {
                "verse": "Dona Dictaei reparata succo"
            },
            {
                "verse": "Cerea thymi."
            },
            {
                "verse": "Quaeso iam sumas facilis tuorum"
            },
            {
                "verse": "Dona, tum coeli decus universam"
            },
            {
                "verse": "Sospites gentem, populumque totum"
            },
            {
                "verse": "Alite laeva."
            }
        ],
        [
            {
                "verse": "Mente non tali generosa quondam"
            },
            {
                "verse": "Delos accepit spoliis superbum"
            },
            {
                "verse": "Cynthium, postquam pharetratus icto"
            },
            {
                "verse": "Angue refulsit."
            },
            {
                "verse": "Iuppiter nec tam posito trisulco"
            },
            {
                "verse": "Fulmine et coeli solio relicto"
            },
            {
                "verse": "Gratus accessit, numerosa visens"
            },
            {
                "verse": "Moenia Cretes:"
            },
            {
                "verse": "Quam fuit carus nimium moratus"
            },
            {
                "verse": "Transitus nobis Mynii Galeri"
            },
            {
                "verse": "Praesulis, qui nunc Rhodopes remigrans"
            },
            {
                "verse": "Venit ab oris."
            },
            {
                "verse": "Alloquar, quantum regio latina"
            },
            {
                "verse": "Tota maerebat viduata tanto"
            },
            {
                "verse": "Principe, aut quantum gemebunda Padi"
            },
            {
                "verse": "Flebat alumnum."
            },
            {
                "verse": "Odit Arctoum celebris Timavus"
            },
            {
                "verse": "Invidens Istrum, Natisoque Dravum."
            },
            {
                "verse": "Qui frui vultu potuere fausto"
            },
            {
                "verse": "Principis almi."
            },
            {
                "verse": "Nonne Riphaei superant nivales"
            },
            {
                "verse": "Dum frequentantur Latio decore,"
            },
            {
                "verse": "Aemon argutum, nitidique summa"
            },
            {
                "verse": "Culmina Pindi?"
            },
            {
                "verse": "Iam veni quaeso specimen latinum,"
            },
            {
                "verse": "Iam veni pulsa cito tarditate,"
            },
            {
                "verse": "Sed veni qualis solitus, iucunda"
            },
            {
                "verse": "Fronte serenus."
            },
            {
                "verse": "En sinum nostra placidum recludit"
            },
            {
                "verse": "Urbs tibi laeto geminata plausu;"
            },
            {
                "verse": "Sed fugam ne tu properes precamur"
            },
            {
                "verse": "Candide praesul."
            }
        ],
        [
            {
                "verse": "Urbs tua nunc vitulum lactentis ab ubere matris"
            },
            {
                "verse": "En mittit, votis dona minora suis;"
            },
            {
                "verse": "Cinxeris at quando triplici diademate frontem"
            },
            {
                "verse": "Eximium taurum, mox tibi tura dabit."
            }
        ],
        [
            {
                "verse": "Parve puer, si pastor eras agnusve futurus,"
            },
            {
                "verse": "Non hic immerito nasceris inter oves."
            }
        ],
        [
            {
                "verse": "Qui crucis imposuit gemebundo pondera Christo"
            },
            {
                "verse": "Iphigenia, tibi pingeret iste patrem."
            }
        ],
        [
            {
                "verse": "Tergeminam victor si calcas Angele divam,"
            },
            {
                "verse": "En Ephesi merito stant tibi templa Deae."
            }
        ],
        [
            {
                "verse": "Dum Michael tam pulchra videt sua pegmata saxo"
            },
            {
                "verse": "In foribus dixit: saxeus esse volo."
            }
        ],
        [
            {
                "verse": "Templa sibi ut vidit saxo tam pulchra Michael"
            },
            {
                "verse": "In foribus dixit: saxeus esse volo."
            }
        ],
        [
            {
                "verse": "Ut deus e saxo tam miram viderat aedem"
            },
            {
                "verse": "Prae foribus dixit: saxeus esse volo."
            }
        ],
        [
            {
                "verse": "Est miser Idalio confidens numine numquam"
            },
            {
                "verse": "Pamphile, nunc sectans est miser Aonidas,"
            },
            {
                "verse": "Tu fuge Castalias germanas Pamphile mavis"
            },
            {
                "verse": "Vivere si felix, nec fuge luxuriam."
            }
        ],
        [
            {
                "verse": "Luxuriam fuge, nec felix si vivere mavis"
            },
            {
                "verse": "Pamphile, germanas Castalias fuge tu,"
            },
            {
                "verse": "Aonidas miser est sectans nunc Pamphile numquam,"
            },
            {
                "verse": "Numine confidens Idalio miser est."
            }
        ],
        []
    ]
}