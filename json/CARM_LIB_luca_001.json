{
    "author": "carmina libraria",
    "title": "Lucanus, de bello civili pars prima",
    "url": "http://www.poetiditalia.it/texts/CARM_LIB|luca|001",
    "text": [
        [
            {
                "verse": "in novam M. Annaei Lucani editionem ex accurata cura et industria Clarissimi viri D. Corneli Schreveli Gymn. Lugd Batt. Rect. Dignissimi"
            }
        ],
        [
            {
                "verse": "Sic iterum Lucane redis de vespere sero"
            },
            {
                "verse": "In medium et solito pulchrior ore nites."
            },
            {
                "verse": "Committens socerum et Generum discordibus armis"
            },
            {
                "verse": "Et quam sit fratrum gratia rara docens."
            },
            {
                "verse": "O utinam cunctos quos Lumen amabile solis"
            },
            {
                "verse": "Adspicit, haec pudeat monstra pudenda sequi."
            },
            {
                "verse": "Sub quorum auspiciis laevis ac peste nefanda"
            },
            {
                "verse": "Olim praeclari tot periere Duces."
            },
            {
                "verse": "Exemplis Iule noces. Nocet aemula virtus"
            },
            {
                "verse": "Sceptrorum et regum non bene iunctus amor."
            },
            {
                "verse": "Sit procul a nostris bellum hoc civile Batatavis"
            },
            {
                "verse": "Nec coeant gener hinc, nec socer inde malus."
            },
            {
                "verse": "Corduba Schreuelio statuas et marmore pone"
            },
            {
                "verse": "Tam Pharsalica qui movet arma manu."
            }
        ],
        [
            {
                "verse": "Reinerus Neivhusius I.C. Gymn. Alc. Rector, 1658"
            }
        ]
    ]
}