{
    "author": "carmina libraria",
    "title": "Melchior de Polignac, antilucretius",
    "url": "http://www.poetiditalia.it/texts/CARM_LIB|polg|001",
    "text": [
        [
            {
                "verse": "elegia Ger. Nicolai Heerkensis in editionem Antilucreti"
            }
        ],
        [
            {
                "verse": "Ecce Poligniaci Batavae damus otia luci"
            },
            {
                "verse": "Otia; nam magno vir aliunde viro."
            },
            {
                "verse": "Illa typis male ne Sofiorum incuria foedet"
            },
            {
                "verse": "Cavimus; hinc studiis saepe revisa meis."
            },
            {
                "verse": "Sic opus egregium, (quod nulla redarguet aetas"
            },
            {
                "verse": "Quod superi laudant Pieridesque colunt)"
            },
            {
                "verse": "Accipiat nullas Batava de luce tenebras"
            },
            {
                "verse": "Nam nimium quoties, pro dolor, illa nocet."
            },
            {
                "verse": "Sic gratare mihi pro Relligione quid ipsi"
            },
            {
                "verse": "Fecimus, et puero iam sacra cura fuit."
            },
            {
                "verse": "O sua si Phrisium commendet Musa poetam"
            },
            {
                "verse": "Aut alias tenuis fama paranda foret."
            },
            {
                "verse": "Hinc mihi primum illud veniat decus; annue castis"
            },
            {
                "verse": "Mnemosyne votis, hinc mihi nomen amem."
            },
            {
                "verse": "Sperabam dum nuper opus sublime Racini"
            },
            {
                "verse": "Versibus Ausoniis tradere nisus eram,"
            },
            {
                "verse": "Sperabam fore Religio tibi gratus ut essem"
            },
            {
                "verse": "Nomen, et hinc meritis diva benigna dares."
            },
            {
                "verse": "Sed quia cessamus viresque operosa terebat"
            },
            {
                "verse": "Cura, Poligniaci nos redimamus ope."
            },
            {
                "verse": "Forsitan et quondam, Lachesis nisi saeva vetabit"
            },
            {
                "verse": "Ah, nimium misero quam properare putant."
            },
            {
                "verse": "Fforsitan albenti cingens tibi tempora vitta"
            },
            {
                "verse": "Pro Dis audebit nostra Thalia loqui"
            },
            {
                "verse": "Tu modo, quam veneror Clarii mihi numinis instar"
            },
            {
                "verse": "Umbra Poligniaci, si vacat, affer opem."
            }
        ],
        [
            {
                "verse": "Leidae, S Iulii 1748"
            }
        ]
    ]
}