{
    "author": "carmina libraria",
    "title": "Ovidius, de arte amandi et de remedio amoris",
    "url": "http://www.poetiditalia.it/texts/CARM_LIB|ovid|001",
    "text": [
        [
            {
                "verse": "M. Antonii Antimachi Mantuani carmen"
            }
        ],
        [
            {
                "verse": "Naso Corinna tuos expertus saepe calores"
            },
            {
                "verse": "Et quam fallaces sint in amore doli,"
            },
            {
                "verse": "Edidit excultos hac callidus arte libellos,"
            },
            {
                "verse": "Quo facile ad dominam quisque teneret iter."
            },
            {
                "verse": "Scripsit et accensos quaenam medicina furores"
            },
            {
                "verse": "Tollat et illato vulnere praestet opem."
            },
            {
                "verse": "Quae facili quamvis sint scripta poemata versu,"
            },
            {
                "verse": "In multis fuerant non bene nota locis."
            },
            {
                "verse": "At modo discussit Merulae solertia docti"
            },
            {
                "verse": "Non exploratum quicquid habebat opus."
            },
            {
                "verse": "Huic igitur tantum debere fatentur amantes"
            },
            {
                "verse": "Nasoni quantum pallida turba suo."
            }
        ],
        [],
        [
            {
                "verse": "Domici Palladii Sorani carmen"
            }
        ],
        [
            {
                "verse": "Quot puer incautus quondam pharetratus amantes"
            },
            {
                "verse": "Impulit ad saevae tela cruenta necis?"
            },
            {
                "verse": "Quot laqueis periere fero sub amore iacentes,"
            },
            {
                "verse": "Quot rapuit miseros aestus et unda viros?"
            },
            {
                "verse": "Saevus amor quondam, factus nunc mitior armis"
            },
            {
                "verse": "Leviter offendet pectora vincta suis"
            },
            {
                "verse": "Namque modum facilemque viam docet artis amandi"
            },
            {
                "verse": "Hoc opus. Ast aliud vulneris edit opem."
            },
            {
                "verse": "Multum docta cohors Venerique obnoxia pubes"
            },
            {
                "verse": "Ingenio debet Naso poeta tuo."
            },
            {
                "verse": "Nec minus interpres eadem tibi Merula debet"
            },
            {
                "verse": "Quod per te multis quae latuere patent."
            },
            {
                "verse": "Ergo tibi innumeras pro tanto munere grates"
            },
            {
                "verse": "Merula culte tibi turba Latina refert."
            }
        ]
    ]
}