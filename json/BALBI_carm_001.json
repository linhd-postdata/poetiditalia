{
    "author": "Girolamo Balbi",
    "title": "carmina",
    "url": "http://www.poetiditalia.it/texts/BALBI|carm|001",
    "text": [
        [
            {
                "verse": "Miraris, Latia genitum tellure Boreo"
            },
            {
                "verse": "Axe pati Scythici frigora lenta poli."
            },
            {
                "verse": "Altrix Parthenope vatum Romanaque Tempe,"
            },
            {
                "verse": "Et Lucrina meam flagitat unda chelyn."
            },
            {
                "verse": "Meque Phalanthaei per amoena vireta Tarenti"
            },
            {
                "verse": "Musa vocat blandis emodulanda sonis."
            },
            {
                "verse": "Arva tamen colimus Geticis vestita pruinis,"
            },
            {
                "verse": "Fundimus et lepidum per loca surda melos."
            },
            {
                "verse": "Divinos ornent praeconia tanta poetas,"
            },
            {
                "verse": "Quos rapit aethereo missus ab axe furor."
            },
            {
                "verse": "Ista decent plenis sulcantes aequora velis,"
            },
            {
                "verse": "In tenui fragilis nat mea cymba lacu."
            },
            {
                "verse": "Non tamen externo posui vestigia primus"
            },
            {
                "verse": "Orbe, nec insuetas dicor inisse vias."
            },
            {
                "verse": "Hoc iter assidue missis calcatur habenis,"
            },
            {
                "verse": "Et patet haec multis orbita trita rotis."
            },
            {
                "verse": "Voce, lyraque feros homines Lesbous Arion"
            },
            {
                "verse": "Flexit et indomiti caerula monstra maris."
            },
            {
                "verse": "Ipse inter lituos, et Punia signa canebat"
            },
            {
                "verse": "Ennius annales, Scipio magne, tuos."
            },
            {
                "verse": "Liquit Aristippus studii florentis Athenas,"
            },
            {
                "verse": "Tunc hausit lepidos Trinacris hora sales."
            },
            {
                "verse": "Nec tenuere suum Milesia culta Thaletem,"
            },
            {
                "verse": "Eudoxus Gnidia rarus in urbe fuit."
            },
            {
                "verse": "Democritum risu celebrem, divumque Platona"
            },
            {
                "verse": "Abdidit arcanis Memphis avara focis."
            },
            {
                "verse": "Quique animas reduces alios transmittit in artus"
            },
            {
                "verse": "Pythagoras, Siculi palluit aera bovis."
            },
            {
                "verse": "Legifer ipse Solon patriis excessit ab arvis;"
            },
            {
                "verse": "Croese tibi hic hospes, te quoque maior erit."
            },
            {
                "verse": "Orbe vagus toto Solii mirator Iarchae,"
            },
            {
                "verse": "Et phiala maduit, Tantale iuste, tua."
            },
            {
                "verse": "Cur tamen errores veterum censemus avorum,"
            },
            {
                "verse": "Exemplo vinci cum propiore queas."
            },
            {
                "verse": "Te longas subiisse vias testatur Hetruscus"
            },
            {
                "verse": "Tybris, et electro fertilis Eridanus,"
            },
            {
                "verse": "Sennaque, Crustumiumque rapax, veloxque Metaurus"
            },
            {
                "verse": "Appenninigenis flumina lapsa iugis."
            },
            {
                "verse": "Tu petis inferni, superi petis aequoris undas,"
            },
            {
                "verse": "Tu petis Ionio littora pulsa salo."
            },
            {
                "verse": "Illyricosque sinus, numerosaque stagna Tymavi,"
            },
            {
                "verse": "Atque Antenorea moenia structa manu."
            },
            {
                "verse": "Vidisti celebrem Bacchaeo munere Cretam,"
            },
            {
                "verse": "Et cum ventosa Cypria regna Rhodo."
            },
            {
                "verse": "Et latos Syriae tractus, Nilumque tepentem,"
            },
            {
                "verse": "Qui septem geminis aequora pulsat aquis."
            },
            {
                "verse": "Palmiferosque Arabas, Solymisque micantia templa,"
            },
            {
                "verse": "Templa Palaestinae quae posuere manus."
            },
            {
                "verse": "Legisti Aegaeis dispersas Cycladas undis,"
            },
            {
                "verse": "Ortygiam Naxon, marmoreamque Paron,"
            },
            {
                "verse": "Et post Carpathias hyemes, Andronque Samumque"
            },
            {
                "verse": "Vitiferam Lesbon, vitiferamque Chion."
            },
            {
                "verse": "Te quoque cum rauco rupes Lilibaea Peloro"
            },
            {
                "verse": "Novit, et incensas quae vomit Aetna faces."
            },
            {
                "verse": "Et Lybiae demum, vicinaque Syrtibus arva,"
            },
            {
                "verse": "Quaeque sub aeternis solibus aret humus."
            },
            {
                "verse": "Nosse maris terraeque vias, lustrare tot urbes,"
            },
            {
                "verse": "Tot populos, altae mentis habetur opus."
            },
            {
                "verse": "Ah quater infelix, mundi qui lata perosus"
            },
            {
                "verse": "Regna, potest uni deditus esse casae."
            },
            {
                "verse": "Est hominum sedes, quidquid duodena per astra"
            },
            {
                "verse": "Temperat obliquae linea curva rotae."
            },
            {
                "verse": "Non una semper volucris locat arbore nidum,"
            },
            {
                "verse": "Non una semper valle moratur aper."
            },
            {
                "verse": "Nil adeo splendet, quod non sordescat habendo,"
            },
            {
                "verse": "At contra raris gratia maior inest."
            },
            {
                "verse": "Cur etenim uxori dulcis praefertur amica?"
            },
            {
                "verse": "Nempe, quod illa frequens, rarior ista subit."
            },
            {
                "verse": "Vidi ego longinquis in sedibus esse beatum,"
            },
            {
                "verse": "Qui prius in patria vilis inopsque fuit."
            },
            {
                "verse": "Crede mihi, veteris vera est sententia dicti:"
            },
            {
                "verse": "In patria fieri nemo propheta potest."
            },
            {
                "verse": "Non de Socraticis manat sapientia rivis,"
            },
            {
                "verse": "Hanc populi, et mores vitaque longa docet."
            },
            {
                "verse": "Ipse tamen (fateor) longis erroribus actus,"
            },
            {
                "verse": "Speravi ad patrios figere vota lares."
            },
            {
                "verse": "Ut vagor Europae spatiis, nec saeva relinquunt"
            },
            {
                "verse": "Me maris, et durae mille pericla viae."
            },
            {
                "verse": "Ter quater expressit Bacchi manus uda liquorem,"
            },
            {
                "verse": "Ter quater occubuit falce resecta Ceres."
            },
            {
                "verse": "Certus eram, iam posse meos lustrare penates,"
            },
            {
                "verse": "Istaque volvebam, sed prohibente Deo."
            },
            {
                "verse": "Me domus excipiet, nostri quae conscia partus,"
            },
            {
                "verse": "Et lac et cunas libaque prima dedit."
            },
            {
                "verse": "Frater in amplexus ruet, et turbata capillos,"
            },
            {
                "verse": "Nuda pedem iunget basia casta soror."
            },
            {
                "verse": "Tota domus festiva focis pia thura liquabit,"
            },
            {
                "verse": "Pro redituque cadet victima grata meo."
            },
            {
                "verse": "Inde petam breve rus, et glebas pauperis agri,"
            },
            {
                "verse": "Calcavi tenero quem puer ipse pede."
            },
            {
                "verse": "Huc venient iuncti primaevo flore sodales,"
            },
            {
                "verse": "Queis mille amplexus, oscula mille dabo."
            },
            {
                "verse": "Inque vices experta loquar, capiarque relatis,"
            },
            {
                "verse": "Sic fugiet totus, ceu brevis hora, dies."
            },
            {
                "verse": "Non tamen interea roseis afflata labellis"
            },
            {
                "verse": "Ferre meus cesset Cretica vina puer."
            },
            {
                "verse": "Et modo cantet Hylas, cumulet modo Iulia flores,"
            },
            {
                "verse": "Iulia serta dabit, plectra movebit Hylas."
            },
            {
                "verse": "Haec fore sperabam; spes o vanissima, certi"
            },
            {
                "verse": "Cum nihil humanis rebus inesse queat."
            },
            {
                "verse": "Iamque ter ingressus Symechia rura, Camoenis"
            },
            {
                "verse": "Nota meis, linquo, Vesprimiosque lares."
            },
            {
                "verse": "Et tibi, Musarum quondam studiosa mearum"
            },
            {
                "verse": "Collachrymans dixi: pulchra Vienna, vale."
            },
            {
                "verse": "Nec mora, praetereo Regalis moenia Budae,"
            },
            {
                "verse": "De duce quae retinent nomina clara suo."
            },
            {
                "verse": "Transieram raris habitata mapalibus arva,"
            },
            {
                "verse": "Restabatque meis sylva adeunda rotis."
            },
            {
                "verse": "Stat vetus, et densa nigrescit ab ilice, nomen"
            },
            {
                "verse": "Quae nimis ex vero sylva cruoris habet."
            },
            {
                "verse": "Sanguineis rubet herba notis, rubet omne profana"
            },
            {
                "verse": "Caede nemus, spumat lapsus ubique cruor."
            },
            {
                "verse": "Hic nunquam vaga Luna micat, nec lampade pura"
            },
            {
                "verse": "Phoebus ab Eoo suscitat orbe diem."
            },
            {
                "verse": "Nam piceae taxusque nocens, ac laeva Cupressi"
            },
            {
                "verse": "Arbor, et extremis taeda dicata rogis"
            },
            {
                "verse": "Aetheris obducunt faciem, coelique serenum"
            },
            {
                "verse": "Nox ferrugineis inficit atra rotis."
            },
            {
                "verse": "Hic Bellona genas Erebaeo tincta veneno"
            },
            {
                "verse": "Saevit, et anguiferis torva Megaera comis."
            },
            {
                "verse": "Hic etiam Manes, sacris operata nefandis,"
            },
            {
                "verse": "Evocat a Stygio lurida saga lacu."
            },
            {
                "verse": "Defunctas per inane putes ululare figuras,"
            },
            {
                "verse": "Quas agitant Dirae, tergeminusque canis."
            },
            {
                "verse": "Trunca iacent tumulis caesorum membra cruentis,"
            },
            {
                "verse": "Insatiabilibus dilanianda lupis."
            },
            {
                "verse": "Caede lavat vultur sua rostra, cadavere corvus"
            },
            {
                "verse": "Vescitur, obscoenae dira minantur aves."
            },
            {
                "verse": "Dat gemitum bubo, nostraeque invisa Minervae"
            },
            {
                "verse": "Flebilis a laeva parte movetur avis."
            },
            {
                "verse": "Huc me stella nocens et vis incognita Fati"
            },
            {
                "verse": "Abstulit, humanum quae regit una genus."
            },
            {
                "verse": "Quisque suis agitur fatis, stant ordine certo"
            },
            {
                "verse": "Sidera fatales volvere nata vices."
            },
            {
                "verse": "Ecce repente ruens stricto manus impia ferro"
            },
            {
                "verse": "Haesura in nostro corpore tela gerunt."
            },
            {
                "verse": "Et primo angustas occludunt undique fauces,"
            },
            {
                "verse": "Qua tenuis notum semita monstrat iter."
            },
            {
                "verse": "Mox arma expediunt, pharetra rapit ille sagittas,"
            },
            {
                "verse": "Huic levis in torto verbere funda sonat."
            },
            {
                "verse": "Hic iaculum, quatit ille sudes, hic fulminat ense;"
            },
            {
                "verse": "Unius in iugulum tot coiere manus."
            },
            {
                "verse": "Obstupui, rabidis veluti deprensa molossis"
            },
            {
                "verse": "Cerva per innocuos currere docta greges."
            },
            {
                "verse": "Utque stupet, liquido dum volvit in aere gyros"
            },
            {
                "verse": "Accipitris curvo rapta columba pede."
            },
            {
                "verse": "Heu, quid agam? quae vis saevo me subtrahat hosti?"
            },
            {
                "verse": "Aude anime, audenti Dii meliora dabunt."
            },
            {
                "verse": "Ergo tot, et validis, et tensa tenentibus arma,"
            },
            {
                "verse": "Nudus, et imbellis obvius unus eam?"
            },
            {
                "verse": "An fugiam? fuga nulla patet; supplexne precabor?"
            },
            {
                "verse": "Frangitur heu nunquam barbara turba prece."
            },
            {
                "verse": "Haec agito: mortis dira obversatur imago,"
            },
            {
                "verse": "Iamque erat ante oculos funeris ara mei;"
            },
            {
                "verse": "Cum subito coniecta leves defertur in auras,"
            },
            {
                "verse": "Figitur inque meum missilis hasta latus."
            },
            {
                "verse": "Altius ac penetrans stomacho delapsa sub ipsum"
            },
            {
                "verse": "Pectus abit totis insita visceribus."
            },
            {
                "verse": "Stridet atrox vulnus, venisque a fronte reclusis"
            },
            {
                "verse": "Lutea spumantis sanguinis unda fluit."
            },
            {
                "verse": "Excutior curru, lentisque involvor habenis,"
            },
            {
                "verse": "Nam miser a triiugis vectus equabus eram."
            },
            {
                "verse": "Semanimes cernas artus, collapsaque membra,"
            },
            {
                "verse": "Oraque vicina pallida facta nece."
            },
            {
                "verse": "Lux abit et tenebris oculi densantur obortis,"
            },
            {
                "verse": "Linguaque singultu deficiente cadit."
            },
            {
                "verse": "Quid mihi nunc animi candor, quid Numina prosunt?"
            },
            {
                "verse": "Numina sincera tam bene culta fide."
            },
            {
                "verse": "Quidve pie Phoebo tota servisse iuventa?"
            },
            {
                "verse": "Et pia Musarum dona tulisse choris?"
            },
            {
                "verse": "En iaceo, vel praeda lupi, vel vulturis esca,"
            },
            {
                "verse": "Indeploratum depositumque caput."
            },
            {
                "verse": "Tum vero incumbunt spoliis, positoque timore"
            },
            {
                "verse": "Sarcinulas volvunt diripiuntque meas."
            },
            {
                "verse": "Spes lucri mala multa movet, spe divitis auri"
            },
            {
                "verse": "Ausa fuit tantum turba cruenta nefas;"
            },
            {
                "verse": "Omne nefas aurum suadet; ius vincitur auro;"
            },
            {
                "verse": "Haec scelerum radix, flagitiique caput."
            },
            {
                "verse": "Haec Lernaea fames, patulo quae semper hiatu"
            },
            {
                "verse": "Fertilior damnis pullulat hydra suis."
            },
            {
                "verse": "O utinam, quidquid toto nitet orbe metalli,"
            },
            {
                "verse": "Hactenus ignota delituisset humo!"
            },
            {
                "verse": "Quisque sine insidiis securum duceret aevum;"
            },
            {
                "verse": "Non tuba, non hostis, non fera bella forent."
            },
            {
                "verse": "Ergo meae spoliantur opes, rapit omnia praedo,"
            },
            {
                "verse": "Latronumque onerat splendida gaza manus."
            },
            {
                "verse": "Quodque labor peperit longus, brevis abstulit hora,"
            },
            {
                "verse": "Et data virtuti praemia raptor habet."
            },
            {
                "verse": "Ast ubi sacrilegae cesserunt cuncta rapinae,"
            },
            {
                "verse": "Fert acies victrix ad sua lustra pedem."
            },
            {
                "verse": "Scilicet haec acies rebus feliciter actis,"
            },
            {
                "verse": "Clamet, Io, nostra fraude Poeta iacet."
            },
            {
                "verse": "Figat et erectis insignia tanta trophaeis,"
            },
            {
                "verse": "Deque cruentato vate triumphus eat."
            },
            {
                "verse": "Quanta homines caligo rapit! quam multa precamur,"
            },
            {
                "verse": "Quae modo parta nocent, exitiumque ferunt!"
            },
            {
                "verse": "En ego quam cupide, nulla non anxius hora,"
            },
            {
                "verse": "Congessi optatas irrequietus opes;"
            },
            {
                "verse": "Ut nobis alimenta forent, cum cana senectus"
            },
            {
                "verse": "Sparget olorinis tempora rara comis,"
            },
            {
                "verse": "Hisque opibus fultus secura per otia possem"
            },
            {
                "verse": "Molliter in studiis consenuisse meis."
            },
            {
                "verse": "Proh dolor, hem vati misero tot tela, tot hostes,"
            },
            {
                "verse": "Tot necis insidias, totque tulere dolos?"
            },
            {
                "verse": "Forsitan et dirae lanient mea membra volucres,"
            },
            {
                "verse": "Montanisve forem praeda cibusque lupis."
            },
            {
                "verse": "Sed dum lenta cadunt raro suspiria motu,"
            },
            {
                "verse": "Et brevis extremo spiritus ore natat,"
            },
            {
                "verse": "Nescio, quis miserum placida cervice subivit,"
            },
            {
                "verse": "Sustulit inque humeros frigida membra pios."
            },
            {
                "verse": "Funeris in morem vicinae deferor urbi"
            },
            {
                "verse": "Curandus medica, si licuisset, ope."
            },
            {
                "verse": "Nulla tamen morbi requies, via nulla salutis,"
            },
            {
                "verse": "Inventa est nostris nulla medela malis."
            },
            {
                "verse": "Semivir et quamvis remeasset, et ipse Machaon,"
            },
            {
                "verse": "Optatam poterat tradere neuter opem."
            },
            {
                "verse": "Iam mihi supremam medicus signaverat horam,"
            },
            {
                "verse": "Numinis exposcens, immemor artis, opem."
            },
            {
                "verse": "Vox sequitur, Deus, ecce, Deus te sancte precamur,"
            },
            {
                "verse": "Nos adeas felix, nos pede dexter adi."
            },
            {
                "verse": "Vera loquor, mox missa salus, mox vulnera fovit"
            },
            {
                "verse": "Ambrosius succus, nectareusque liquor."
            },
            {
                "verse": "Lux animusque redit, redit in praecordia sanguis,"
            },
            {
                "verse": "Iam dolor in toto corpore nullus erat."
            },
            {
                "verse": "I nunc, et dubita divinos credere Vates,"
            },
            {
                "verse": "Auctoremque sacri carminis esse Iovem."
            },
            {
                "verse": "Cum subito tremuere lares, et Numen adesse"
            },
            {
                "verse": "Admonuit splendor, sidereumque iubar."
            },
            {
                "verse": "Non studio, non arte subit quaesita Poesis,"
            },
            {
                "verse": "Nil cum discipulo, docte Magister, agis:"
            },
            {
                "verse": "Est Deus, humanos agitat qui numine sensus,"
            },
            {
                "verse": "Quodque canat Vates, Musa ministrat opus."
            },
            {
                "verse": "Illa facit, ne me quisquam despectet egenum,"
            },
            {
                "verse": "Sint mihi rapta licet, quae potuere rapi."
            },
            {
                "verse": "Illa meum comitatur iter, penitusque iacentem"
            },
            {
                "verse": "Non sinit obscuro delituisse loco."
            },
            {
                "verse": "Forsitan haec eadem Stygia me nuper ab unda"
            },
            {
                "verse": "Eripuit, cum iam mors tulit atra pedem."
            },
            {
                "verse": "Sive Venus (placidos cecini quia semper amores)"
            },
            {
                "verse": "Nostra Cythaeriacis vulnera lavit aquis;"
            },
            {
                "verse": "Seu fugientem animam lectis Epidaurius herbis"
            },
            {
                "verse": "Detinuit, tanquam Verbius ipse forem."
            },
            {
                "verse": "Forte suum fovit sacro medicamine Vatem"
            },
            {
                "verse": "Ipse salutiferae Cynthius auctor opis."
            },
            {
                "verse": "Convaluit corpus, subitis sed percita curis"
            },
            {
                "verse": "Aestuat, et nullo mens sedet aegra loco."
            },
            {
                "verse": "Quo ferar? afflictis quaenam primordia rebus"
            },
            {
                "verse": "Moliar? in tantis quae via tuta malis?"
            },
            {
                "verse": "An patriam repetam carisque pudendus amicis"
            },
            {
                "verse": "Nil praeter lachrymas, illuviemque feram?"
            },
            {
                "verse": "An procul abscondam mea damna? miserrimus ille est,"
            },
            {
                "verse": "In patria quisquis cogitur esse miser."
            },
            {
                "verse": "Scilicet ut speculis, mediaque in luce suorum"
            },
            {
                "verse": "Vivere felices sorte favente iuvat;"
            },
            {
                "verse": "Sic latebras quaerunt miseri, solatia luctus"
            },
            {
                "verse": "Invenit, occulte qui doluisse potest."
            },
            {
                "verse": "Infaustis lux ipsa nocet, quemcunque sinistra"
            },
            {
                "verse": "Sors agit, ignotus omnibus esse cupit."
            },
            {
                "verse": "Ergo ego, quem nuper tantis fortuna bearat"
            },
            {
                "verse": "Divitiis, inopes cogar inire vias."
            },
            {
                "verse": "Illum, crede mihi, paupertas durius urget,"
            },
            {
                "verse": "Qui prius inter opes delitiasque fuit."
            },
            {
                "verse": "Versor in ambiguo duplici pessumdatus aestu,"
            },
            {
                "verse": "Isthinc Scylla vorax, inde Charybdis erat."
            },
            {
                "verse": "Ut si forte ratem violentior obruat Eurus,"
            },
            {
                "verse": "Et tumidis praeceps nauta feratur aquis,"
            },
            {
                "verse": "Ille anceps, qua parte natet, quo brachia tendat,"
            },
            {
                "verse": "Iactat in immenso naufraga membra salo:"
            },
            {
                "verse": "Sic animis diversus eo, latumque per aequor"
            },
            {
                "verse": "Naufragii tabulas dissipat unda mei."
            },
            {
                "verse": "Ecce Sselenberga Ioannes stirpe creatus"
            },
            {
                "verse": "Affulsit lacerae Stella secunda rati."
            },
            {
                "verse": "Hoc duce sparsa meae collegi membra carinae,"
            },
            {
                "verse": "Hoc duce nec scopulos caecave saxa petam."
            },
            {
                "verse": "Ille dedit portus facilis et tuta precanti"
            },
            {
                "verse": "Littora, porrexit per freta saeva manum;"
            },
            {
                "verse": "Dignatusque humeris nostras fulcire ruinas,"
            },
            {
                "verse": "Sustinet inflexae pondera quassa domus."
            },
            {
                "verse": "Meque licet variis iactet Dea caeca procellis,"
            },
            {
                "verse": "Cuius agit celerem ventus et unda rotam;"
            },
            {
                "verse": "Non noster caret igne focus, nec copia cornu"
            },
            {
                "verse": "Frugifero parvos cessat adire lares;"
            },
            {
                "verse": "Ille ministrat opes, illoque superstite nunquam"
            },
            {
                "verse": "Fortunas dicam procubuisse meas."
            },
            {
                "verse": "Vive diu, Clariae spes indubitata cohortis,"
            },
            {
                "verse": "Gloria militiae, gloria rara togae;"
            },
            {
                "verse": "Sis licet ad meriti culmen sublatus honoris,"
            },
            {
                "verse": "Pluraque de nutu stentque cadantque tuo."
            },
            {
                "verse": "Nestora te fidum fidum et testetur Achatem"
            },
            {
                "verse": "Rex Casimiraeae stella corusca domus."
            },
            {
                "verse": "Non tamen in fastum surgis, quoque altius exstas,"
            },
            {
                "verse": "Hoc minus es durus difficilisque minus."
            },
            {
                "verse": "Tu placida me fronte beas, tu pectoris aestum"
            },
            {
                "verse": "Tam miti amplexu colloquioque foves."
            },
            {
                "verse": "Tuque (quod est rarum) quamvis bona cetera desint,"
            },
            {
                "verse": "Virtuti pretium non minus esse putas."
            },
            {
                "verse": "Ut vultum fortuna gerit, sic mobile vulgus"
            },
            {
                "verse": "De nobis sentit, iudiciumque refert."
            },
            {
                "verse": "Omnis enim virtus, si sors adversa sequatur,"
            },
            {
                "verse": "Abdita, pro vili sub pedibusque iacet."
            },
            {
                "verse": "Nam miseros, quoscunque videt, putat esse nocentes"
            },
            {
                "verse": "Plebs levis, et poenas, quas meruere, pati."
            },
            {
                "verse": "Te tamen obliquo fortuna volubilis orbe"
            },
            {
                "verse": "Praecipiti nunquam fertque refertque rota."
            },
            {
                "verse": "Te nec ab instanti subducis turbine, fido"
            },
            {
                "verse": "Sed recipis portu, quos mala iactat hyems."
            },
            {
                "verse": "Ipse tuo clypeo, sacra velut aegide, tutus"
            },
            {
                "verse": "Duco per Aonios ota grata choros,"
            },
            {
                "verse": "Otia, quae docto soboles Iulaea Maroni,"
            },
            {
                "verse": "Quae dederas Flacco miles Hetrusce tuo."
            },
            {
                "verse": "Nulla quidem venient tantis oblivia rebus,"
            },
            {
                "verse": "Nec pars ex animo defluet ulla meo;"
            },
            {
                "verse": "Pigra soporiferae seu gustem flumina Lethes,"
            },
            {
                "verse": "Pocula Circea seu medicata manu."
            },
            {
                "verse": "Quidquid ero, tibi semper ero, tibi carmine grates"
            },
            {
                "verse": "Non cessaturo sedulus ore canam."
            },
            {
                "verse": "Ingenium quodcunque meum tibi serviat uni,"
            },
            {
                "verse": "Crescat et in titulos pagina nostra tuos."
            },
            {
                "verse": "Quaeque canam, Boreas simul admiretur et Auster,"
            },
            {
                "verse": "Testis et Occasus, testis et Ortus eat."
            },
            {
                "verse": "Quod si deficiant nerui, pietate probabor,"
            },
            {
                "verse": "Et ferar accepti muneris esse memor."
            },
            {
                "verse": "Illius est munus, Claria quod tutus in umbra"
            },
            {
                "verse": "Carmina do vestris qualiacunque choris."
            },
            {
                "verse": "Ille sacra rursus praecinctum tempora lauro"
            },
            {
                "verse": "Misit ad assuetae consona fila lyrae."
            },
            {
                "verse": "Secta tripartito felicis moenia Pragae"
            },
            {
                "verse": "Ille mihi fausta quaerere iussit ave,"
            },
            {
                "verse": "Iussit idem, Graio iungor cui foedere, Sslechta;"
            },
            {
                "verse": "Sslechta regens nostrae pendula vela ratis."
            },
            {
                "verse": "Tu quoque ab Augusti referens cognomine nomen,"
            },
            {
                "verse": "Qui canis heroa grandia bella tuba."
            },
            {
                "verse": "Huc tamen ut veherer, quamvis me nulla vocaret"
            },
            {
                "verse": "Sors alia, in causa tu satis unus eras."
            },
            {
                "verse": "Terra colenda mihi, tantum cui ferre Poetam"
            },
            {
                "verse": "Fata dabant, ortu terra beata tuo."
            },
            {
                "verse": "Te propter Lybiae quaeram sitientis arenas,"
            },
            {
                "verse": "Antraque marmarico pulverulenta solo,"
            },
            {
                "verse": "Meque alio ducet semota Britannia mundo,"
            },
            {
                "verse": "Et posita Eoo littore Taprobane."
            },
            {
                "verse": "O me felicem, sors o mihi prospera, tecum"
            },
            {
                "verse": "Si liceat totos consenuisse dies;"
            },
            {
                "verse": "Meque legente fluant sermonis mella politi,"
            },
            {
                "verse": "Et sonet hyblaeis aemula lingua favis."
            },
            {
                "verse": "Haec ego maluerim, quam quod Pactolus et Hermus"
            },
            {
                "verse": "Volvit, et auriferi nobilis unda Tagi."
            },
            {
                "verse": "Abs te, dent Superi, nullo ut divellar in aevo,"
            },
            {
                "verse": "Dulce mihi est, tecum vivere, dulce mori."
            },
            {
                "verse": "In te mixta fluunt probitas, et forma, genusque,"
            },
            {
                "verse": "Par decor, et virtus nobilitata tua est."
            },
            {
                "verse": "Corde tuo residet meliori culta metallo"
            },
            {
                "verse": "Iustitia a nostris inviolata malis."
            },
            {
                "verse": "Quae nec blanditiis, nec lucro pervia, rectum"
            },
            {
                "verse": "Utilibus suadet praeposuisse bonis."
            },
            {
                "verse": "Haec exosa dolos, nullique obnoxia culpae"
            },
            {
                "verse": "Pectora fert pura candidiora nive."
            },
            {
                "verse": "Te vocat ad certos collecta modestia fines,"
            },
            {
                "verse": "Nec sinit emenso transiliisse modo."
            },
            {
                "verse": "Non Venus illecebras suadet, nec inertia luxum,"
            },
            {
                "verse": "Temperat esca famem, temperat unda sitim."
            },
            {
                "verse": "Nec levis ambitio, sordes fucata genarum"
            },
            {
                "verse": "Suadet, ut occulta fraude petatur honos."
            },
            {
                "verse": "Mens quoque robur habet, nil concessura periclis,"
            },
            {
                "verse": "Quam scelus in nullum spesve metusve rapit."
            },
            {
                "verse": "Immineat Siculus quamvis cervicibus ensis,"
            },
            {
                "verse": "Et grave Sysiphia sorte recurrat onus."
            },
            {
                "verse": "Nec te livor edax, rebusque superbia laetis"
            },
            {
                "verse": "Foeda comes, praeceps exagitatve furor."
            },
            {
                "verse": "Quin etiam vigiles agitans Prudentia curas,"
            },
            {
                "verse": "Eventura tibi cernere posse dedit."
            },
            {
                "verse": "Haec facit, ut nullis mens sit fuscata tenebris,"
            },
            {
                "verse": "Nilque geras, quorum poenituisse velis."
            },
            {
                "verse": "Turpe viro falli, volucres qui pectore sensus"
            },
            {
                "verse": "Excutit, hunc nunquam devius error agit."
            },
            {
                "verse": "Os tibi mite quidem, sed pectus mitius ore,"
            },
            {
                "verse": "Moribus effigies convenit ista tuis."
            },
            {
                "verse": "Scribitur in vultu tacitae sententia mentis;"
            },
            {
                "verse": "Frons aperit, quidquid dissimulare cupis."
            },
            {
                "verse": "Quid memorem proavos? aliena luce coruscet,"
            },
            {
                "verse": "Qui nil splendoris, quod dare possit, habet;"
            },
            {
                "verse": "Et tamen a proavis longo viret ordine ramus,"
            },
            {
                "verse": "Claraque ab antiquo stemmata ducis avo."
            },
            {
                "verse": "Adde, quod Aonio tua proluis ora liquore,"
            },
            {
                "verse": "Largaque Cyrrhaeas Musa ministrat aquas."
            },
            {
                "verse": "Tale facis carmen, Daphnaea quale sub umbra"
            },
            {
                "verse": "Temperat aurata pulcher Apollo lyra,"
            },
            {
                "verse": "Aspiratque tibi blandissima turba sororum,"
            },
            {
                "verse": "Seria sive velis, sive iocosa sequi."
            },
            {
                "verse": "Nec satis est, Latias pectus coluisse per artes,"
            },
            {
                "verse": "Fert quoque Cecropias Attica Pallas opes."
            },
            {
                "verse": "Quid, quod et astrorum casus metiris et ortum?"
            },
            {
                "verse": "Felix, in superas cui datur ire domos."
            },
            {
                "verse": "Teque iuvat rerum causas pensare latentes,"
            },
            {
                "verse": "Atque homini quidquid fas didicisse fuit."
            },
            {
                "verse": "Cuncta tibi Superi pariter Bohslave dedissent,"
            },
            {
                "verse": "Si pius in patriam candidiorque fores."
            },
            {
                "verse": "Illa sibi plaudit, tantoque exultat alumno,"
            },
            {
                "verse": "Teque audet priscis adnumerare viris."
            },
            {
                "verse": "Haec tu debueras animo, divine Poeta,"
            },
            {
                "verse": "Figere et aequata lance referre vices."
            },
            {
                "verse": "Nulla quidem lex iusta magis, quam reddere gratas"
            },
            {
                "verse": "His, bene qui de te promeruere, vices."
            },
            {
                "verse": "Ah ferus ille nimis, saevaque immanior ursa,"
            },
            {
                "verse": "Qui gerit in patrios impia bella lares."
            },
            {
                "verse": "Usque adeone iuvat, cunabula prima iuventae"
            },
            {
                "verse": "Laedere, et altrici vulnera ferre solo?"
            },
            {
                "verse": "Iudice me, quantum sceleris commisit Orestes,"
            },
            {
                "verse": "Cui genitrix quondam victima dira fuit;"
            },
            {
                "verse": "Quique tuos cecidit moerens, Eryphila, lacertos,"
            },
            {
                "verse": "Cum periit lapsis Amphiareus equis;"
            },
            {
                "verse": "Tam tetrum gerit ille nefas, qui dentibus atris"
            },
            {
                "verse": "Corrodit patriae viscera cara suae."
            },
            {
                "verse": "Illa dedit lucem, vitalesque attulit auras,"
            },
            {
                "verse": "Principium nostri seminis illa fuit."
            },
            {
                "verse": "Hic coepit vagire puer, digitisque minutis"
            },
            {
                "verse": "Reptavit dubio per sola plana genu."
            },
            {
                "verse": "Haec reficit primo tenera de matre cadentes,"
            },
            {
                "verse": "Haec alimenta suis ingerit uberibus."
            },
            {
                "verse": "Iure igitur meritoque parens communis haberi"
            },
            {
                "verse": "Debet, et a grata posteritate coli."
            },
            {
                "verse": "Hinc domitor Troiae, morumque exemplar Ulysses,"
            },
            {
                "verse": "Iactatus rapido per duo lustra mari,"
            },
            {
                "verse": "Omnia, quae lato cingit vagus aequore Nereus,"
            },
            {
                "verse": "Esse putat patriis inferiora bonis."
            },
            {
                "verse": "Hic Siculos sprevit cantus, et remige surdo"
            },
            {
                "verse": "Praeteriit blandas, monstra canora, Deas,"
            },
            {
                "verse": "Quaeque adimit curas mira dulcedine Lotos,"
            },
            {
                "verse": "Non potuit vigilem perdomuisse virum."
            },
            {
                "verse": "Et, quae Solis equos sistebat carmine, Circe"
            },
            {
                "verse": "Non potuit navem sistere Dulichiam."
            },
            {
                "verse": "Candida iam tereti pendebant lintea malo,"
            },
            {
                "verse": "Iam dabat optatas aura secunda vias."
            },
            {
                "verse": "Telegonus patrias vagitum misit in aures,"
            },
            {
                "verse": "Nec tamen iniecit vocula blanda moram."
            },
            {
                "verse": "Ibat ad Aesonios Aeaea venefica cantus,"
            },
            {
                "verse": "Nec minus hic coeptum continuavit iter."
            },
            {
                "verse": "Quid tibi nunc, Cyrce, prosunt Perseidos herbae?"
            },
            {
                "verse": "Quidve recantatis laurus adusta focis?"
            },
            {
                "verse": "Frustra Thessalica ducis vertigine rhombum,"
            },
            {
                "verse": "Hyppomanem frustra quaeris amantis equae."
            },
            {
                "verse": "Nulla Cytherino veniunt fomenta liquore,"
            },
            {
                "verse": "Acer amor magicae negligit artis opem."
            },
            {
                "verse": "Tu quoque per multas hyemes dilecta Calypso"
            },
            {
                "verse": "Naritiam flesti, cum tulit aura, ratem."
            },
            {
                "verse": "Impie, quid facta gaudes, Neptune, carina?"
            },
            {
                "verse": "Non habet adversos naufragus iste Deos."
            },
            {
                "verse": "Cui bona Leucothoe supponit brachia nanti,"
            },
            {
                "verse": "Tranquillos aperit cui Melicerta sinus."
            },
            {
                "verse": "Littore constiterat, fluctu Nausica madentem"
            },
            {
                "verse": "Conspicit, et miti suscitat alloquio."
            },
            {
                "verse": "Nec puduit nudum spectare, sed ille tegebat"
            },
            {
                "verse": "Frondibus et posita vilia membra manu."
            },
            {
                "verse": "Atria iam subeunt patriis innixa columnis,"
            },
            {
                "verse": "Iam struit innumeras aurea mensa dapes."
            },
            {
                "verse": "Ille tamen fumum (si quid modo credis Homero)"
            },
            {
                "verse": "Ex patriis optat cernere posse focis,"
            },
            {
                "verse": "Cerneret utque focos, genialis foedera lecti"
            },
            {
                "verse": "Sprevit et amplexus, virgo beata, tuos."
            },
            {
                "verse": "Munera Phaeacum felicibus edita sylvis"
            },
            {
                "verse": "Liquit, et Alcinoi, quas dabat hortus, opes."
            },
            {
                "verse": "Maluit et scopulos Ithacae, muscosaque saxa;"
            },
            {
                "verse": "Tantus amor patriae tantaque cura fuit."
            },
            {
                "verse": "Mira quidem pietas, totis effusa medullis,"
            },
            {
                "verse": "Non sinit, ut patriam destituamus humum."
            },
            {
                "verse": "Quam licet ex animo cupias secludere, furtim"
            },
            {
                "verse": "Serpit in ossa tamen, quaque vetatur, abit."
            },
            {
                "verse": "Sic natura iubet, naturae iura potentis"
            },
            {
                "verse": "Laedere coelestes vix puto posse Deos."
            },
            {
                "verse": "Hinc cecinere pii quondam, mea numina, vates"
            },
            {
                "verse": "Moenia natalis quantulacunque soli."
            },
            {
                "verse": "Appula sic Flaccus, sic rura Propertius Umbri,"
            },
            {
                "verse": "Sic Maro fatidicae virginis arva canit."
            },
            {
                "verse": "Naso tener celebrat gelidi Sulmonis honores,"
            },
            {
                "verse": "Et reficit vatem Bilbilis ora suum."
            },
            {
                "verse": "Carmina tu condis sacros laesura penates,"
            },
            {
                "verse": "Quae genium carpant innocuosque lares."
            },
            {
                "verse": "Tune sacer vates, purique Heliconis alumnus,"
            },
            {
                "verse": "Cui decorat placidas mitis oliva comas?"
            },
            {
                "verse": "Sparsa Lycambaeo vibrasti tela cruore,"
            },
            {
                "verse": "Vulneribusque iacet saucia Boema tuis?"
            },
            {
                "verse": "Quo vigor ille animi, quo doctae Pallados artes,"
            },
            {
                "verse": "Quove abiit Clariis fama petita iugis?"
            },
            {
                "verse": "Non ut rere tamen (liceat modo vera tueri)"
            },
            {
                "verse": "Me Scythiae tellus, aut Geta durus habet."
            },
            {
                "verse": "Nec colo perpetuis damnata rigoribus arva,"
            },
            {
                "verse": "Arva Tomitano barbariora solo."
            },
            {
                "verse": "Panditur in latas celebris Germania terras,"
            },
            {
                "verse": "Nunquam Romulea tota subacta manu."
            },
            {
                "verse": "Illius e gremio, sylvis vallata iugosis,"
            },
            {
                "verse": "Erigit excelsum Martia Boema caput."
            },
            {
                "verse": "Sintque soluta licet veteris commercia linguae,"
            },
            {
                "verse": "Discat et Illyricos Boemica turba sonos,"
            },
            {
                "verse": "Teutonicas tangit spatiis propioribus urbes,"
            },
            {
                "verse": "Nec nisi Germanis iungitur illa suis."
            },
            {
                "verse": "Terminus huic roseo Moravia surgit ab ortu"
            },
            {
                "verse": "(Vocibus en cogar nectere verba novis)"
            },
            {
                "verse": "Dives inexhaustis resonat qua Cuthna metallis,"
            },
            {
                "verse": "Argentoque fluens tota liquescit humus;"
            },
            {
                "verse": "At qua parte regit vultu Cynosura gelato,"
            },
            {
                "verse": "Flectitur obliqua Slesia ducta sinu."
            },
            {
                "verse": "Et levibus duri versant se Saxones armis,"
            },
            {
                "verse": "Misnaque iugeribus non operosa suis."
            },
            {
                "verse": "Proxima Zacensesque tenent et moenia Lunae,"
            },
            {
                "verse": "Inde Cadana, tuae conscia terra lyrae."
            },
            {
                "verse": "Occiduos claudit populosa Bavaria fines,"
            },
            {
                "verse": "Qua patet aestivo fertilis Oegra vado."
            },
            {
                "verse": "Blandaque lascivos Glatovia iungit amores,"
            },
            {
                "verse": "Pilsna sacris gaudet relligiosa viris."
            },
            {
                "verse": "Sed qua Zona rubens medio curvatur ab axe,"
            },
            {
                "verse": "Austria Bacchiferis explicat arva iugis."
            },
            {
                "verse": "Caesuis hic viridi surgit vestitus Iacho,"
            },
            {
                "verse": "Collectisque fluit plenior Ister aquis."
            },
            {
                "verse": "Hinc Budwis foecundat agros animosaque Thabor,"
            },
            {
                "verse": "Nuper ab exorta seditione potens."
            },
            {
                "verse": "Non Boemos rapit atra lues, nec torrida febris"
            },
            {
                "verse": "Pallentem misero ducit in ore notam."
            },
            {
                "verse": "Hic bona temperies, et sidere missa salubri"
            },
            {
                "verse": "Aura iubet fato prosperiore frui."
            },
            {
                "verse": "Brachia nil metuit Cancri, nil ora Leonis,"
            },
            {
                "verse": "Nec gemit Icario terra perusta cane."
            },
            {
                "verse": "Prodigus eversa non saevit Aquarius urna,"
            },
            {
                "verse": "Nec riget immodico Parrhasis ursa gelu."
            },
            {
                "verse": "Sed caper irradians Phryxaei velleris auro"
            },
            {
                "verse": "Intepet, et spicis Virgo adoperta manus."
            },
            {
                "verse": "Ridet humus variis intexta coloribus, arbos"
            },
            {
                "verse": "Ridet adoptivis conspicienda comis."
            },
            {
                "verse": "Pinguiaque ingentes tondunt dumeta iuvenci,"
            },
            {
                "verse": "Et niveas pascit fertile gramen oves."
            },
            {
                "verse": "Vidimus hic spreto modulantem Pana Lycaeo,"
            },
            {
                "verse": "Vidimus hic multo lacte madere Palen."
            },
            {
                "verse": "Hic habitant Charites, et iunctis Gratia dextris,"
            },
            {
                "verse": "Et Iocus, et Risus, et bene gratus Amor."
            },
            {
                "verse": "Non agitant tristes curae, nec luctus inanis"
            },
            {
                "verse": "Sollicitat lacero pectora tunsa sinu."
            },
            {
                "verse": "Quisque epulis genioque vacat, passimque per herbas"
            },
            {
                "verse": "Exercet faciles blanda iuventa choros."
            },
            {
                "verse": "Non pudor est, largo mentem vincire Lyaeo,"
            },
            {
                "verse": "Nec pudor est, Veneris concaluisse face."
            },
            {
                "verse": "Hic homines nullo norunt livescere fuco,"
            },
            {
                "verse": "Utque quis ore refert, sic quoque corde gerit."
            },
            {
                "verse": "Nulla magis gaudet gens hospite, nulla profectis"
            },
            {
                "verse": "Orbe peregrino mitior esse solet."
            },
            {
                "verse": "Ut sileam reliquos, quis non Gindrache probabit,"
            },
            {
                "verse": "Exhibet externo quae tua cura viro?"
            },
            {
                "verse": "Tu mihi certa fides, requies tu certa laborum,"
            },
            {
                "verse": "Tu mihi funestos non sinis ire dies;"
            },
            {
                "verse": "Tu facis, ut doctis iuvet insudare Camoenis,"
            },
            {
                "verse": "Subdis et admisso non leve calcar equo."
            },
            {
                "verse": "Saepe agis, o tantum foveas mea Boema poetam;"
            },
            {
                "verse": "Tam bene qui cantat, concinat ille tibi."
            },
            {
                "verse": "Arma placent, fateor, mentem motura virilem,"
            },
            {
                "verse": "Non tamen hic deerit, quod vel inermis agas."
            },
            {
                "verse": "Saepe etenim Geticum permutat Apolline Martem,"
            },
            {
                "verse": "Boema potens armis, carmine Boema potens."
            },
            {
                "verse": "Haec vehit argenti rivos aerisque fluenta,"
            },
            {
                "verse": "Aureaque effosa massa cavatur humo."
            },
            {
                "verse": "Terra ferax Cereris, nec fastidita Lyaeo;"
            },
            {
                "verse": "Namque suum spirat munus uterque Deus."
            },
            {
                "verse": "Fruge patent sulci, vestit vindemia colles,"
            },
            {
                "verse": "Perstrepit hyblaea gemmeus hortus ape."
            },
            {
                "verse": "Saepe levi certant examina blanda susurro,"
            },
            {
                "verse": "Saepe sonat placidum garrula carmen avis."
            },
            {
                "verse": "Haec loca frondosis Hercinia sylva capillis"
            },
            {
                "verse": "Claudit, ab innumeris nobilitata feris."
            },
            {
                "verse": "Hic pharetrata suas spargit Dictinna sagittas,"
            },
            {
                "verse": "Et victrix multa caede cruentat humum,"
            },
            {
                "verse": "Mixtaque formosis Satyrorum turba Napaeis"
            },
            {
                "verse": "Captat in obscuro dulcia furta solo."
            },
            {
                "verse": "Labitur in medio vitreis argenteus undis"
            },
            {
                "verse": "Albis, et errantes devehit amne Deas."
            },
            {
                "verse": "Colludunt virides sinuoso gurgite Nymphae,"
            },
            {
                "verse": "Forsitan et raptus foedera iungit Hylas."
            },
            {
                "verse": "Ista regit missus Rex Wladislaus Olympo,"
            },
            {
                "verse": "Aut Deus, aut certe proximus ille Deo."
            },
            {
                "verse": "Hic volucres sistamus equos; huc lapsa quadrigis"
            },
            {
                "verse": "Figat inaequales blanda Thalia rotas."
            },
            {
                "verse": "In Regem mihi surgit opus, timor omnis abesto;"
            },
            {
                "verse": "Si timor hoc prohibet dicere, cogit amor."
            },
            {
                "verse": "Carmina cogit amor raros testantia mores"
            },
            {
                "verse": "Nectere; sunt Regi carmina danda meo."
            },
            {
                "verse": "Qui pariter cum luce sacra susceptus ab Aula"
            },
            {
                "verse": "Vidit in Attalico regia sceptra thoro,"
            },
            {
                "verse": "Primaque felici cunabula lusit in ostro,"
            },
            {
                "verse": "Natalique tulit prospera signa die."
            },
            {
                "verse": "Tum venti posuere minas, tum purior aether"
            },
            {
                "verse": "Fulsit, et irati substitit unda maris."
            },
            {
                "verse": "Tunc Venus arrisit, motisque decentior alis"
            },
            {
                "verse": "Mercurius laeto cum Iove iunxit iter."
            },
            {
                "verse": "Iam lanugo genas tenui discreverat auro,"
            },
            {
                "verse": "Blandaque vernabat flore novo facies;"
            },
            {
                "verse": "Cum tibi, Boema potens, rerum submisit habenas,"
            },
            {
                "verse": "Regius et puro pectore cessit honos."
            },
            {
                "verse": "Cessit honos non arte mala, non fraude petitus,"
            },
            {
                "verse": "Milite nil actum belligerave manu."
            },
            {
                "verse": "Te medius legit, te summus et infimus ordo,"
            },
            {
                "verse": "Ductus ut a prisco tempore ritus habet."
            },
            {
                "verse": "Libera certarunt toto suffragia campo,"
            },
            {
                "verse": "Regnaque congestis sortibus urna dedit."
            },
            {
                "verse": "Quisque tibi pia vota tulit, tibi quisque per aras"
            },
            {
                "verse": "Optavit faciles, voce iuvante, Deos."
            },
            {
                "verse": "Nec secus, atque suo nato charove parenti"
            },
            {
                "verse": "Quisque aderat titulis, Rex generose, tuis."
            },
            {
                "verse": "Nota tibi haec pietas imisque infixa medullis,"
            },
            {
                "verse": "Labitur in toto corde receptus amor."
            },
            {
                "verse": "Quidquid enim primo figit rude pectus ab aevo,"
            },
            {
                "verse": "Altius inseritur plusque vigoris habet."
            },
            {
                "verse": "Sic stabiles gerit arbor opes, sic firmius haeret"
            },
            {
                "verse": "Insita quae tenero est planta novella solo."
            },
            {
                "verse": "Macte bonis, tantum primaeva pube decorem"
            },
            {
                "verse": "Assequeris, quantum vix meruere senes."
            },
            {
                "verse": "Non animo frenos petulantior excutit aetas,"
            },
            {
                "verse": "Ingenium pueri nil puerile sapit."
            },
            {
                "verse": "A tenero gravitas roseo velata pudore,"
            },
            {
                "verse": "Et formosa decens sparserat ora rigor."
            },
            {
                "verse": "Non potuit rapidi gurges corruptior aevi"
            },
            {
                "verse": "Te Veneris fluctu mergere praecipitem."
            },
            {
                "verse": "Non luxum suasistis opes; iam vincere norat"
            },
            {
                "verse": "Divitiis Crassum, sobrietate Numam."
            },
            {
                "verse": "Plena suis numeris prima stetit indole virtus,"
            },
            {
                "verse": "Gloria iam summum nacta cacumen erat."
            },
            {
                "verse": "Miscueras senium pariter, pariterque iuventam"
            },
            {
                "verse": "Ore puer, iuvenis robore, mente senex."
            },
            {
                "verse": "Fama tenax veri totum vulganda per orbem"
            },
            {
                "verse": "Excepit placido nomina tanta sinu."
            },
            {
                "verse": "Protinus illa secans pernicibus aethera pennis,"
            },
            {
                "verse": "Te mare, te terras, se super astra tulit."
            },
            {
                "verse": "Tecum lapsa Notos, Aquilonia frigora tecum,"
            },
            {
                "verse": "Phoebaeaeque adiit limen utrumque domus."
            },
            {
                "verse": "Iamque vagum detorsit iter, qua Pannonis ora"
            },
            {
                "verse": "Crescit ab auspiciis facta beata tuis,"
            },
            {
                "verse": "Immerito sed tunc agitans discordia cives"
            },
            {
                "verse": "Undique collectis hostibus arma dabat."
            },
            {
                "verse": "Scilicet est quicunque nocens, quicunque profanus,"
            },
            {
                "verse": "Labe pari gaudet commaculare pios."
            },
            {
                "verse": "Venerat hinc motis pubes Germanica signis,"
            },
            {
                "verse": "Inde cruentato Sarmata vectus equo."
            },
            {
                "verse": "O nimium dilecta Deis, nimiumque beata"
            },
            {
                "verse": "Pannonia, o faustis subdita sideribus,"
            },
            {
                "verse": "Quae Ducis invicti clypeum dextramque subisti,"
            },
            {
                "verse": "Impia cum quateret bellicus arma furor!"
            },
            {
                "verse": "Ille tuis iussit secedere finibus hostem,"
            },
            {
                "verse": "Fregit et ultrici castra inimica manu."
            },
            {
                "verse": "Ille tibi pacem peperit, domitoque furore"
            },
            {
                "verse": "Abdidit aeterna ferrea bella sera."
            },
            {
                "verse": "Tu quoque grata vices alterna lege rependens,"
            },
            {
                "verse": "Sponte tua frenos servitiumque subis."
            },
            {
                "verse": "Dulce quidem sub Rege pio servire, nec ulla"
            },
            {
                "verse": "Libertas animo dulcior esse potest."
            },
            {
                "verse": "Tunc nova successit gemmantibus infula vittis,"
            },
            {
                "verse": "Et subiere tuas altera sceptra manus."
            },
            {
                "verse": "Tunc tibi sacrata rursus redimita tiara"
            },
            {
                "verse": "Tempora Regali cinxit in urbe Thomas."
            },
            {
                "verse": "Qui iam Cardinei fulget rota prima Senatus"
            },
            {
                "verse": "Summus honoratae relligionis apex."
            },
            {
                "verse": "Hoc auctore, novas late molitus habenas,"
            },
            {
                "verse": "Flexisti populos in tua iura truces."
            },
            {
                "verse": "Ille procelloso surgentes aequore fluctus,"
            },
            {
                "verse": "Sedavitque feri mille pericla maris."
            },
            {
                "verse": "Ille per indomitas Syrtes rabiemque Maleae"
            },
            {
                "verse": "Incolumem vexit teque tuamque ratem."
            },
            {
                "verse": "Hic pace et bello casus sociatus in omnes"
            },
            {
                "verse": "Invigilat rebus nocte dieque tuis."
            },
            {
                "verse": "Magnanimo Phoenix sic insudabat Achilli,"
            },
            {
                "verse": "Talis et Atridae maxime Nestor eras."
            },
            {
                "verse": "Rexeris ipse pius quanto moderamine Boemos,"
            },
            {
                "verse": "Hungarici fasces et nova regna docent."
            },
            {
                "verse": "Commendat veteres laurus repetita triumphos?"
            },
            {
                "verse": "Primo dignus erat, cui geminatur honos."
            },
            {
                "verse": "Quae pietas, quam certa fides, quod pace vel armis"
            },
            {
                "verse": "Egeris, unde salus, unde petita quies."
            },
            {
                "verse": "Singula complecti cuperem; sed gurgite vasto"
            },
            {
                "verse": "Iactor, et audentem subruit unda prior."
            },
            {
                "verse": "Magnum iter aggressus, spatioso limite ducor,"
            },
            {
                "verse": "Ipsaque Pierios orbita laxat equos."
            },
            {
                "verse": "Quo ferar? hinc virtus, illinc nitor igneus oris,"
            },
            {
                "verse": "Inde rapit clarum nobilitate genus."
            },
            {
                "verse": "Laude licet florere tua quam sanguine malis,"
            },
            {
                "verse": "Gratior est propriis gloria parta bonis."
            },
            {
                "verse": "Te natura parens vires effudit in unum,"
            },
            {
                "verse": "Dignaque coelesti contulit ora Deo."
            },
            {
                "verse": "Nec nocuit fortuna tibi, sed victa pudore"
            },
            {
                "verse": "Se facilem tanto praebuit illa viro."
            },
            {
                "verse": "Illa serenatam duplici diademate frontem"
            },
            {
                "verse": "Cinxit, inoffensa te tulit illa rate."
            },
            {
                "verse": "Hoc duce venturae praesaga Polonia sortis"
            },
            {
                "verse": "Obtulerat pronas ad tua vincla manus."
            },
            {
                "verse": "Sidereum sublatus erat Casimirus ad axem,"
            },
            {
                "verse": "Progenie felix terque quaterque sua."
            },
            {
                "verse": "Tu tamen haeredis nudo contentus honore"
            },
            {
                "verse": "Donasti fratri tertia sceptra tuo."
            },
            {
                "verse": "Quae scelera admittat regnandi caeca cupido,"
            },
            {
                "verse": "Funera Thebarum Romulidumque docent."
            },
            {
                "verse": "Tu potius, Regnum spatio breviore recludens,"
            },
            {
                "verse": "Vis minus esse potens, quam minus esse pius."
            },
            {
                "verse": "Idque agis accensus solo virtutis amore;"
            },
            {
                "verse": "Nullus inest dicta sub pietate dolus."
            },
            {
                "verse": "Par animo vultus, placido nec blanda sub ore"
            },
            {
                "verse": "Mella gerens, alto pectore virus habes."
            },
            {
                "verse": "Ingenii linguaeque modus, non voce feroci"
            },
            {
                "verse": "Mens agitat grandes imperiosa minas."
            },
            {
                "verse": "Plus cogit, qui dulce rogat; tranquilla potestas"
            },
            {
                "verse": "Saepius excludit, quod violenta nequit."
            },
            {
                "verse": "Non patulas falsis aperis rumoribus aures,"
            },
            {
                "verse": "Nec premit insontes improba lingua reos."
            },
            {
                "verse": "Te nunquam vani ratio ventosa favoris"
            },
            {
                "verse": "Compulit obliqua flectere lora manu."
            },
            {
                "verse": "Non quatis erectas tumefacto vertice cristas,"
            },
            {
                "verse": "Nec tamen inflexo poplite tangis humum."
            },
            {
                "verse": "Inter utrumque tenes libram; non fraena resolvit"
            },
            {
                "verse": "Gratia, non odiis extenuatur amor."
            },
            {
                "verse": "Haec hominum sed laude geris, clementia sola"
            },
            {
                "verse": "Te superis aequat sidereumque facit."
            },
            {
                "verse": "Negligis offensas, veniam das sontibus ultro,"
            },
            {
                "verse": "Vindictaeque genus, posse nocere, putas."
            },
            {
                "verse": "Ingemis, et, quoties facinus punire necesse est,"
            },
            {
                "verse": "Invitaque iacis tela coacta manu."
            },
            {
                "verse": "Cedat ponte Cocles, concedat Mutius igne,"
            },
            {
                "verse": "Cum totidem Deciis cedat uterque Cato."
            },
            {
                "verse": "Rege sub hoc auri de nomine ducitur aetas,"
            },
            {
                "verse": "Qualis, Saturno regna tenente, fuit."
            },
            {
                "verse": "Arbiter hic morum, iuris radiator et aequi"
            },
            {
                "verse": "Fulget, ut Eois lucifer ortus aquis."
            },
            {
                "verse": "In commune sagax, ad publica commoda natus,"
            },
            {
                "verse": "Quem patriae possis iure vocare patrem."
            },
            {
                "verse": "Consulit in medium, vigilat proque omnibus unus,"
            },
            {
                "verse": "Nec sinit, ut regni pars labet ulla sui."
            },
            {
                "verse": "Exemplo, non voce monet, dictamen honesti"
            },
            {
                "verse": "Vivendique modum vita regentis habet."
            },
            {
                "verse": "Crimina qui carpit, sit ab omni crimine purus,"
            },
            {
                "verse": "Castigetque alios, quem sua vita probat."
            },
            {
                "verse": "Ille licet medio raptetur turbine rerum,"
            },
            {
                "verse": "Inconcussa suae robora mentis habet."
            },
            {
                "verse": "A vitiis animus per tanta negotia liber,"
            },
            {
                "verse": "Altius humana conditione nitet."
            },
            {
                "verse": "Ille pios donat pretioso munere vates,"
            },
            {
                "verse": "Iam sua mellifluus praemia gestat olor."
            },
            {
                "verse": "Ingenuae redeunt artes, et nube remota"
            },
            {
                "verse": "Surgit ab obscuro splendida Musa situ."
            },
            {
                "verse": "O tibi perpetuum si quis Deus annuat aevum,"
            },
            {
                "verse": "Aeternaque regas tradita lora manu."
            },
            {
                "verse": "Tunc ego crediderim coelesti sede relicta,"
            },
            {
                "verse": "Nobiscum in terris degere velle Deos."
            },
            {
                "verse": "Sed quia mortales nil non mortale tenemus,"
            },
            {
                "verse": "Desinit et quidquid coeperat esse semel;"
            },
            {
                "verse": "Producas similes longa propagine natos,"
            },
            {
                "verse": "Et soboles aevum proroget ipsa tuum."
            },
            {
                "verse": "Nos Deus ut nasci voluit, sic gignere, demta"
            },
            {
                "verse": "Ne pereat mundus posteritate, iubet."
            },
            {
                "verse": "Iunge maritales sociali foedere taedas,"
            },
            {
                "verse": "Inque tuos veniat nupta pudica sinus."
            },
            {
                "verse": "Quid viduo recubare iuvat sine coniuge lecto?"
            },
            {
                "verse": "Ducereque ingrata somnia lenta mora."
            },
            {
                "verse": "Cur fraudas viridem fructu meliore iuventam?"
            },
            {
                "verse": "Iam veniet tremulo curva senecta gradu."
            },
            {
                "verse": "Dum tua fata sinunt, fugientibus utere donis;"
            },
            {
                "verse": "Labitur aligero vita citata pede."
            },
            {
                "verse": "Rumpe moras, blandum tibi fert Venus aurea Cestor,"
            },
            {
                "verse": "Quo mare, quo terras, sideraque alta domat."
            },
            {
                "verse": "Subsequiturque comes pictis amor igneus alis,"
            },
            {
                "verse": "Improbus armatis bella gerens calamis."
            },
            {
                "verse": "Ille potest duras Veneri mollire puellas,"
            },
            {
                "verse": "Ille feras, homines, subiugat ille Deos."
            },
            {
                "verse": "Ecce novae nuptae puppis Cadmaea colores"
            },
            {
                "verse": "Advehit, ut picta fulgeat in tunica."
            },
            {
                "verse": "India dat gemmas, extremi vellera Seres,"
            },
            {
                "verse": "Fert aurum Lydus, Cynnama mollis Arabs."
            },
            {
                "verse": "Huic certant servire Deae, mitissima Flora"
            },
            {
                "verse": "Purpureis texit lilia mixta rosis."
            },
            {
                "verse": "Flammea praetendit roseo Diana pudori,"
            },
            {
                "verse": "Legitimas Iuno ventilat arte faces."
            },
            {
                "verse": "Ipse ego vittatus puraque in veste sacerdos"
            },
            {
                "verse": "Turicremis fundam dona Sabaea focis."
            },
            {
                "verse": "Et laetum Paeana canam laetosque Hymenaeos."
            },
            {
                "verse": "O Hymenaee hymen, o Hymenaee hymen!"
            },
            {
                "verse": "Tunc Fescennino permissa licentia luxu"
            },
            {
                "verse": "Auribus afflabit dulcia verba tuis."
            },
            {
                "verse": "Exuat austeros maiestas regia vultus,"
            },
            {
                "verse": "Exuat aspectus bellica forma truces."
            },
            {
                "verse": "Pro pharetra flores, pro casside necto corollas,"
            },
            {
                "verse": "Tibia pro lituis dulcia bella sonet."
            },
            {
                "verse": "Has ego militias referam, cum more Sabino"
            },
            {
                "verse": "Sparserit audaces Musa iocosa sales."
            },
            {
                "verse": "Virgineo stillant madefacta cubilia rore,"
            },
            {
                "verse": "Fulcraque iactati concrepuere thori."
            },
            {
                "verse": "Miles, io, forti devicit Amazona telo,"
            },
            {
                "verse": "Transadigit medium durior hasta latus."
            },
            {
                "verse": "Vulnere tam saevo morientem pene puellam"
            },
            {
                "verse": "Victor adhuc urget sub pedibusque premit."
            },
            {
                "verse": "Mutua iam certant vibrantibus oscula linguis,"
            },
            {
                "verse": "Morsaque candidulo dente labella tument."
            },
            {
                "verse": "Quamquam agitent graviora lyras; iuvat arma referre,"
            },
            {
                "verse": "Et pia pro sancta praelia gesta fide."
            },
            {
                "verse": "Certa tibi mens est, Mahometis frangere tela,"
            },
            {
                "verse": "Quae nimis, heu, nostro sanguine tela madent."
            },
            {
                "verse": "Utque canum possis rabiem fraenare nocentum,"
            },
            {
                "verse": "Sancta salutiferae tollere signa crucis."
            },
            {
                "verse": "Haec dabit intacta natus de virgine Christus,"
            },
            {
                "verse": "Haec dabit Angelici turba novena chori."
            },
            {
                "verse": "Auguror: en vinces; mens est praesaga poetis,"
            },
            {
                "verse": "Verius ad Tripodas nulla Sybilla canit."
            },
            {
                "verse": "Iam video Turcas versis dare terga lupatis,"
            },
            {
                "verse": "Iam video turpi castra relicta fuga."
            },
            {
                "verse": "Oppida sub nostras video redeuntia leges,"
            },
            {
                "verse": "Regnaque barbarico solvere colla iugo."
            },
            {
                "verse": "Iam Byzantino referes de Marte triumphum,"
            },
            {
                "verse": "Stabit et ante tuos Graecia capta pedes."
            },
            {
                "verse": "Magna trophaea geres prisco de more Quiritum,"
            },
            {
                "verse": "Ibis in auratis aureus ipse rotis."
            },
            {
                "verse": "Dextra subibit ebur, picto fulgebis amictu,"
            },
            {
                "verse": "Cinget victrices Populus alba comas."
            },
            {
                "verse": "Laetus, Io, miles, lauroque insignis et auro,"
            },
            {
                "verse": "Hostibus ereptas praeferet exuvias."
            },
            {
                "verse": "At captiva cohors, manibus post terga revinctis,"
            },
            {
                "verse": "Ante coronatos flebilis ibit equos."
            },
            {
                "verse": "Fercula ducentur veros imitantia vultus,"
            },
            {
                "verse": "Cum ducibusque ferent oppida capta suis."
            },
            {
                "verse": "Bellica caelatis procedet pompa figuris,"
            },
            {
                "verse": "Et variis oculos fallet imaginibus."
            },
            {
                "verse": "Flebunt captivi deiecto vertice montes,"
            },
            {
                "verse": "Diripietque suas arida sylva comas."
            },
            {
                "verse": "At pavidi fugient effractis cornibus omnes,"
            },
            {
                "verse": "Et teget hostiles canna palustris aquas."
            },
            {
                "verse": "Inde triumphalem spoliis radiantibus arcum"
            },
            {
                "verse": "Eriget in nomen laeta caterva tuum."
            },
            {
                "verse": "Plausu laeta domus, plausu fora laeta sonabunt,"
            },
            {
                "verse": "Excutiet curas omnibus illa dies."
            },
            {
                "verse": "Haec ego Maeonio referam sublimis in ostro,"
            },
            {
                "verse": "Mimnermique loco magnus Homerus erit."
            },
            {
                "verse": "Altera debetur tam grandibus Ilias actis;"
            },
            {
                "verse": "Iam mihi Smyrnaeo spiritus ore tonat."
            },
            {
                "verse": "Iam me fama vehit candenti lactea penna,"
            },
            {
                "verse": "Fama per extremos lapsa Boristenidas."
            },
            {
                "verse": "Trans mare, trans terras, trans ulteriora feremur,"
            },
            {
                "verse": "Si poterunt nobis ulteriora dari."
            },
            {
                "verse": "Quo rapimur? novus unde furor? qua voce triumphos,"
            },
            {
                "verse": "Musa canes? levibus vix satis apta iocis."
            },
            {
                "verse": "Polliceor, toto nequeam quod solvere in aevo,"
            },
            {
                "verse": "Non, si Nestorea stent mea fata mora."
            },
            {
                "verse": "Contrahe vela manu, fragili tam vasta phaselo"
            },
            {
                "verse": "Aequora ne tentes, contrahe vela manu."
            },
            {
                "verse": "Metiri se quemque decet; qui viribus impar"
            },
            {
                "verse": "Suscipit, hic primo limine iactat onus."
            },
            {
                "verse": "Hanc subeas molem validis, Bohslave, lacertis;"
            },
            {
                "verse": "Aptior est humeris sarcina nulla tuis."
            },
            {
                "verse": "Solum Alexandrum digne pingebat Apelles,"
            },
            {
                "verse": "Quae decoret Regem, non nisi Musa tua est."
            },
            {
                "verse": "Huc agedum versis currum deflecte lupatis,"
            },
            {
                "verse": "Et tuus hoc tandem pulvere sudet equus."
            },
            {
                "verse": "Linque feras acies, civilia bella facessant,"
            },
            {
                "verse": "A patria innocuas comprime, quaeso, manus."
            },
            {
                "verse": "Ac potius converte tubam, cane signa receptus,"
            },
            {
                "verse": "Cumque tuis pacem conciliatus age."
            },
            {
                "verse": "Ius prohibet Patriae, prohibet vim ferre parenti,"
            },
            {
                "verse": "Res utcunque cadat, dignus uterque coli est."
            },
            {
                "verse": "Non tamen ex animo (liquet hoc carissime nobis)"
            },
            {
                "verse": "Sunt tibi mordaci carmina tincta nota."
            },
            {
                "verse": "Hoc per caesariem Phoebi iurare decoram"
            },
            {
                "verse": "Ausim, perque tuas, sancte Cupido, faces."
            },
            {
                "verse": "Non adeo immites Parnassius educat humor,"
            },
            {
                "verse": "Nec facit ad mores tam fera Musa pios."
            },
            {
                "verse": "Illa quidem, nostrae quae sit sententia menti,"
            },
            {
                "verse": "Pertentat vafris ingeniosa notis."
            },
            {
                "verse": "Sumit et hostiles ficta sub imagine vultus,"
            },
            {
                "verse": "Pectoris explorans abdita sensa mei."
            },
            {
                "verse": "Non minus ut laetum fraudi praetendere vultum,"
            },
            {
                "verse": "Sic odii specie dissimulatur amor."
            },
            {
                "verse": "Regi fidus erat, fuerat qui creditus hostis,"
            },
            {
                "verse": "Proderet antiquas cum Babylonis opes."
            },
            {
                "verse": "Vinceret ut Gabios Tarquini filius, arma"
            },
            {
                "verse": "Extulit in patrem, conseruitque manum."
            },
            {
                "verse": "Ars est captandi, quod vis, id nolle videri!"
            },
            {
                "verse": "Retia sic sylvis, sic latet hamus aqua."
            },
            {
                "verse": "Hac simulasse tenus liceat, iam Numine dextro"
            },
            {
                "verse": "In patrias laudes magne Poeta veni."
            },
            {
                "verse": "Floreat aeternum, totoque virescat in orbe,"
            },
            {
                "verse": "Notior ingenio Boema futura tuo."
            },
            {
                "verse": "Et regnum Regemque pari celebremus honore;"
            },
            {
                "verse": "Dux patria dignus, patria digna duce."
            },
            {
                "verse": "Haec Bohuslave tuo sunt arva riganda liquore,"
            },
            {
                "verse": "Qui semper vena fertiliore fluis."
            },
            {
                "verse": "Nam meus, unde sacros quondam libavimus haustus,"
            },
            {
                "verse": "Rivus agit nullas pulverulentus aquas."
            },
            {
                "verse": "Proque Helicone bibo coenosi gurgitis undam,"
            },
            {
                "verse": "Cogor et ex tota cedere Castalia."
            },
            {
                "verse": "Assiduus moeror, fixique in corde dolores,"
            },
            {
                "verse": "Excutiunt cantus, excutiuntque lyras."
            },
            {
                "verse": "Non bene sollicito carmen deducitur ore,"
            },
            {
                "verse": "Nec resonat moesta barbitos icta manu."
            },
            {
                "verse": "Audeat invita si quis cantare Minerva,"
            },
            {
                "verse": "Audebit frustra, deficietque melos."
            },
            {
                "verse": "Non datur ignavis producere nomina cartis,"
            },
            {
                "verse": "Nullus ab inculto carmine surgit honos."
            },
            {
                "verse": "Haec ego Bohslavi miro succensus amore,"
            },
            {
                "verse": "Adriacae cecini Balbus alumnus aquae."
            },
            {
                "verse": "Grande feram pretium, tanto placuisse Poetae,"
            },
            {
                "verse": "Bohslavo nec erit displicuisse pudor."
            }
        ],
        [
            {
                "verse": "Nox erat, et puro radiabant lumina coelo:"
            },
            {
                "verse": "Rosidaque in biiugis luna nitebat equis."
            },
            {
                "verse": "Dum me nocturnis operantem sacra Camoenis"
            },
            {
                "verse": "Curarum domitrix ceperat alta quies:"
            },
            {
                "verse": "En Phoebus viridi redimitus tempora lauro"
            },
            {
                "verse": "Est visus nostra ponere sede pedem."
            },
            {
                "verse": "Candida vestis erat viridi distincta smaragdo,"
            },
            {
                "verse": "Stabat et in toto plurimus ore decor."
            },
            {
                "verse": "Intonsi crines longa cervice fluebant,"
            },
            {
                "verse": "Haerebant lateri munera grata lyrae."
            },
            {
                "verse": "Qui simul ac plectro cytharam percussit eburno,"
            },
            {
                "verse": "Fatidico tales edidit ore sonos:"
            },
            {
                "verse": "Olim Caesareis celeberrima Roma triumphis"
            },
            {
                "verse": "Protulit in geminos sceptra verenda polos."
            },
            {
                "verse": "Cuncta domans qua parte dies caput exerit, et qua"
            },
            {
                "verse": "Sol Tartesiaco tingit in amne rotas."
            },
            {
                "verse": "Illius aurati celebrarunt limina currus,"
            },
            {
                "verse": "Illius in plausum tota fremebat humus."
            },
            {
                "verse": "Haec Arabes, Medos, gracilesque coercuit Indos,"
            },
            {
                "verse": "Teque sagittifera, Parthe superbe, fuga."
            },
            {
                "verse": "Paruit huic lapsus septena per ostia Nilus,"
            },
            {
                "verse": "Turbidus et rapida factus Oaxis aqua."
            },
            {
                "verse": "Paruit et toto divisa Britannia mundo,"
            },
            {
                "verse": "Et posita Eoo littore Thaprobane."
            },
            {
                "verse": "Ast ubi dux Latius Byzantia regna petivit"
            },
            {
                "verse": "Deseruitque tuos, Martia Roma, lares,"
            },
            {
                "verse": "Degenerem perpessa togam de culmine tanto"
            },
            {
                "verse": "Excidit, innumeris exagitata malis."
            },
            {
                "verse": "Nec licuit duri vitare pericula casus,"
            },
            {
                "verse": "Caesare cum fuerit iam spoliata suo."
            },
            {
                "verse": "Inde Scythae, Gothique truces, et durus Alanus,"
            },
            {
                "verse": "Proxima Riphaeo qui colit arva iugo."
            },
            {
                "verse": "Cladibus innumeris Latios fregere penates,"
            },
            {
                "verse": "Ipsaque ab hostili est roma perusta face."
            },
            {
                "verse": "Gallica nunc pubes Belgisque emissa iuventus"
            },
            {
                "verse": "Ingruit in clades Ausonis ora tuas."
            },
            {
                "verse": "Nemo tamen querulos volvat sub pectore luctus,"
            },
            {
                "verse": "Nullaque funestus contrahat ora dolor."
            },
            {
                "verse": "Nam iam laesa redit vultu fortuna secundo;"
            },
            {
                "verse": "Iam remeat pulsa nube serena dies."
            },
            {
                "verse": "Carolus in toto phoenix velut unica mundo"
            },
            {
                "verse": "Auspiciis revehet prospera fata suis."
            },
            {
                "verse": "Et simul Arctoo Rex Ferdinandus ab axe"
            },
            {
                "verse": "Arma geret fratri consocianda suo."
            },
            {
                "verse": "Quem modo belligeris animosa Boemia terris"
            },
            {
                "verse": "Constituit Regem magnanimumque Ducem,"
            },
            {
                "verse": "Mox quoque Pannonii sceptris auxere secundis,"
            },
            {
                "verse": "Et gemina est capiti iuncta corona suo."
            },
            {
                "verse": "Hic caput imperii repetet, domitisque tyrannis"
            },
            {
                "verse": "Solvet ab infami libera colla iugo;"
            },
            {
                "verse": "Victricesque aquilas Capitoli sede locabit,"
            },
            {
                "verse": "Nec nisi Romanum, quod tueamur, erit."
            },
            {
                "verse": "Gallorum cedet feritas, populique rebelles"
            },
            {
                "verse": "Ausoniae tandem sub iuga colla dabunt."
            },
            {
                "verse": "Sed simul ac vincet, victis sua iura remittet"
            },
            {
                "verse": "Carolus ut bello, sic pietate prior."
            },
            {
                "verse": "Vincit enim, victis ut parcere possit, et illa,"
            },
            {
                "verse": "Qua gerit, hac gaudet ponere tela manu."
            },
            {
                "verse": "Nec tam Marte ferox, domito quam mitis in hoste"
            },
            {
                "verse": "Moribus exaequat clara trophaea suis."
            },
            {
                "verse": "Patris, non domini ritu complectitur illos,"
            },
            {
                "verse": "Qui veniam lapsi supplice voce rogant."
            },
            {
                "verse": "Ingenua supplex venia donabitur hostis,"
            },
            {
                "verse": "Et bona libertas paxque redibit ovans."
            },
            {
                "verse": "Nec plus laudis erit, talem meruisse triumphum,"
            },
            {
                "verse": "Quam procul ultrices abstinuisse manus."
            },
            {
                "verse": "Ast ubi secura populos in pace locabit,"
            },
            {
                "verse": "Quos gemino cingit littus utrumque mari;"
            },
            {
                "verse": "Nil ille in Turcas cessabit Marte feroces"
            },
            {
                "verse": "Sancta salutiferae tollere signa crucis;"
            },
            {
                "verse": "Et cum fratre pio communem raptus in hostem"
            },
            {
                "verse": "Delebit populos Marte favente truces,"
            },
            {
                "verse": "Qui Siculos aequant dira feritate Cyclopas,"
            },
            {
                "verse": "Et rigida fultum Gorgone pectus habent."
            },
            {
                "verse": "Hos puto Scylla vorax latrantibus exspuit undis,"
            },
            {
                "verse": "Aut ea, quae duplex littora Syrtis habet."
            },
            {
                "verse": "Hi tamen, o facinus, nostrique o dedecus, aevi!"
            },
            {
                "verse": "Viribus Eoos, Hesperiosque premunt."
            },
            {
                "verse": "Hosque Syri metuunt Arabes, et Cares et Indi,"
            },
            {
                "verse": "Atque Semiramia moenia structa manu."
            },
            {
                "verse": "Carmanusque, Cilexque et longi cultor Imavi"
            },
            {
                "verse": "Aequa nec hospitibus Taurica terra suis."
            },
            {
                "verse": "Quaque fluit Ganges, auro qua turbidus Hermus,"
            },
            {
                "verse": "Tygris et Euphrates qua loca culta rigant."
            },
            {
                "verse": "Iamque Asia domita spoliis Orientis onusti"
            },
            {
                "verse": "Europae in medio bella cruenta gerunt."
            },
            {
                "verse": "Nec Thraces domuisse sat est, Hemumque nivalem"
            },
            {
                "verse": "Fregisse et vires, Graecia docta, tuas."
            },
            {
                "verse": "Moesia victa iacet, iacet ingens Illyris ora,"
            },
            {
                "verse": "Flexaque montanae brachia Dalmatiae."
            },
            {
                "verse": "Et Mathii subiere iugum, subiere Liburni,"
            },
            {
                "verse": "Et quos praeterea longa referre mora est."
            },
            {
                "verse": "Iamque iter ad Rhenum, fontemque binominis Istri"
            },
            {
                "verse": "Dirigit et volucri qua fluit Albis aqua."
            },
            {
                "verse": "Hocque magis sitiunt, quo plus amisere cruoris"
            },
            {
                "verse": "Insatiabilibus gens numeranda lupis."
            },
            {
                "verse": "Dira quoque in superos saevorum more gigantum"
            },
            {
                "verse": "Bella gerit, nullos dum putat esse Deos."
            },
            {
                "verse": "Carolus hoc dedecus coelestis robore clavae"
            },
            {
                "verse": "Tollet, et in stygias praecipitabit aquas."
            },
            {
                "verse": "Occidet extincto mahometica secta furore,"
            },
            {
                "verse": "Occidet et quicquid impietatis erat."
            },
            {
                "verse": "Tum belli finis requiesque optata malorum;"
            },
            {
                "verse": "Tum nihil adversi, quod vereamur, erit."
            },
            {
                "verse": "Haec tibi Phoebus ego superis elapsus ab oris"
            },
            {
                "verse": "Et ventura sono vaticinante cano;"
            },
            {
                "verse": "Ut tu, quem nostris puerum gestavimus ulnis,"
            },
            {
                "verse": "Austriacae celebres tanta trophaea domus."
            },
            {
                "verse": "Difficile est, fateor, sed tendit ad ardua virtus,"
            },
            {
                "verse": "Magnaque de duro fama labore venit."
            },
            {
                "verse": "Suggerit ipsa tibi validas in carmina vires,"
            },
            {
                "verse": "Et dabit optatos Calliopaea sonos."
            },
            {
                "verse": "Carolus ut relegens modulata poemata dicat,"
            },
            {
                "verse": "Tam bene qui cantat, concinat ille mihi."
            },
            {
                "verse": "Irrita non sterili committas semina terrae,"
            },
            {
                "verse": "Quaeque feres duplici foenore reddet ager."
            },
            {
                "verse": "Haec ubi dicta dedit tenues ceu fumus in auras,"
            },
            {
                "verse": "Phoebus abit, visus destituitque meos."
            },
            {
                "verse": "Voce Dei monitus te, lux clarissima mundi,"
            },
            {
                "verse": "Alloquor, inque sacros ora resolvo sonos."
            },
            {
                "verse": "O decus Austriacae spes et nova gloria gentis,"
            },
            {
                "verse": "Proxima qui magno cum Iove sceptra tenes."
            },
            {
                "verse": "Cuncta tuo pendent a Numine, machina mundi"
            },
            {
                "verse": "Tota humeris coepit nunc onus esse tuis."
            },
            {
                "verse": "Tu clarum afflictis lumen mortalibus affers,"
            },
            {
                "verse": "Et nitidum toto spargis in orbe iubar."
            },
            {
                "verse": "Qua Boream spectat sublimis ab aethere vertex,"
            },
            {
                "verse": "Qui nunquam liquidis praecipitatur aquis;"
            },
            {
                "verse": "Quaeque interiecto mundi pars altera sole,"
            },
            {
                "verse": "Suspicit Arctoum delituisse polum."
            },
            {
                "verse": "Tu Senonum strages, et Cimbrica damna rependes,"
            },
            {
                "verse": "Ac Totilae flammas, Vandalicumque nefas,"
            },
            {
                "verse": "Tu Mausolaei redimes pia templa sepulchri,"
            },
            {
                "verse": "Regnaque barbaricas non bene passa manus."
            },
            {
                "verse": "Turca ferox dabit ora tuo nectenda capistro,"
            },
            {
                "verse": "Atque Boristhenio Tartarus orbe nocens,"
            },
            {
                "verse": "Insignemque feres superato ex hoste triumphum,"
            },
            {
                "verse": "Quo ritu veteres instituistis avi;"
            },
            {
                "verse": "Qualis ab edomita victor Tyrinthius hydra,"
            },
            {
                "verse": "Qualis et Eoo Bacchus ab orbe tulit."
            },
            {
                "verse": "Alto coronato repetis Capitolia curru,"
            },
            {
                "verse": "Turba sequens lauro tempora vincta geret."
            },
            {
                "verse": "Praecedent duris onerati colla catenis"
            },
            {
                "verse": "A te devicti per fera bella duces."
            },
            {
                "verse": "Qui scelerata colunt Mahometis sacra nefandi,"
            },
            {
                "verse": "Quicquid et impurae relligionis erat."
            },
            {
                "verse": "Praecipue Turcae domita ceruice gerentes"
            },
            {
                "verse": "Vincula, qui nostris gentibus horror erant."
            },
            {
                "verse": "Fercula ducentur celebri solemnia pompa,"
            },
            {
                "verse": "Cum titulisque legent oppida capta suis."
            },
            {
                "verse": "Fluminaque, et veros simulacra imitantia montes"
            },
            {
                "verse": "Armaque per tumulos telaque iuncta suos."
            },
            {
                "verse": "Ornabis sacras spoliis hostilibus aedes,"
            },
            {
                "verse": "Virtuti referens tot monumenta tuae."
            },
            {
                "verse": "Curia gaudebit, patribus stipata verendis,"
            },
            {
                "verse": "Plebs, eques, ore, manu, prospera signa dabunt."
            },
            {
                "verse": "At tuus auratis miles spectandus in armis"
            },
            {
                "verse": "Laetus Io magna voce triumphe canet."
            },
            {
                "verse": "Dicite Io felix, Pilios dominetur in annos,"
            },
            {
                "verse": "Carolus et nostro semper in ore sonet."
            },
            {
                "verse": "Dicite Io faustos, quibus hoc sub Principe nasci"
            },
            {
                "verse": "Contigit, et tanto Numine posse frui."
            },
            {
                "verse": "Dicite Io longum Rex Ferdinandus in aevum"
            },
            {
                "verse": "Floreat, et fratri proxima sceptra ferat!"
            },
            {
                "verse": "Austriacosque Duces solitis circumvolet alis"
            },
            {
                "verse": "Gloria, quae solis lustret utramque domum."
            },
            {
                "verse": "At te victorem, cum sacra palatia scandes,"
            },
            {
                "verse": "Roma coronatis laeta videbit equis."
            },
            {
                "verse": "Ferdinandus ovans curru sublimis eodem,"
            },
            {
                "verse": "Vincta geret capiti laurea serta suo."
            },
            {
                "verse": "Quaque ibis, manibus circumplaudere tuorum,"
            },
            {
                "verse": "Diffundetque animos omnibus illa des."
            },
            {
                "verse": "Qui laetum Paeana canent, duo fulmina belli"
            },
            {
                "verse": "Austriades, superis proxima regna tenent."
            },
            {
                "verse": "Ipse pio cultu solennes pronus ad aras"
            },
            {
                "verse": "Propitio reddes debita vota Deo."
            },
            {
                "verse": "Costum molle fluet, passim spargetur amomum,"
            },
            {
                "verse": "Et quae sepositus cinnama mittit Arabs."
            },
            {
                "verse": "Pinguia adorato sudabunt balsama ligno,"
            },
            {
                "verse": "Et quae perfracta cortice nardus olet."
            },
            {
                "verse": "Ast ubi iam manibus purgatum sanxeris orbem,"
            },
            {
                "verse": "Clauseris et firma bellica templa sera."
            },
            {
                "verse": "Prisca renascentur meliori secla metallo,"
            },
            {
                "verse": "Non tuba, non litui, Martia signa, canent."
            },
            {
                "verse": "Non acies, non vallus erit, non arma, nec hostis"
            },
            {
                "verse": "Classibus aeratis per mare bella geret."
            },
            {
                "verse": "Ferrea non teneros uret lorica lacertos,"
            },
            {
                "verse": "Nec gravis imbelles atteret hasta manus."
            },
            {
                "verse": "Iustitia aethereas tandem delapsa per auras"
            },
            {
                "verse": "Pollutam nulla labe reviset humum."
            },
            {
                "verse": "Non ferus insiliet stricto sicarius ense,"
            },
            {
                "verse": "Praedo nec innocuas quaeret avarus opes."
            },
            {
                "verse": "Non struet insidias fido delator amico,"
            },
            {
                "verse": "Fama nec ullius plena cruoris erit."
            },
            {
                "verse": "Lurida non metuent suspectae toxica mensae,"
            },
            {
                "verse": "Privigno nec erit dira noverca suo."
            },
            {
                "verse": "Captator fumos populo non vendet inanes,"
            },
            {
                "verse": "Credula quem foveat simplicis aula ducis."
            },
            {
                "verse": "Nullus in adversos tendet sua brachia fluctus,"
            },
            {
                "verse": "Cum liceat facili currere cuique via."
            },
            {
                "verse": "Haec ego non humili referam dicenda cothurno,"
            },
            {
                "verse": "Sit licet exiguo parvus in ore sonus;"
            },
            {
                "verse": "Sed tamen ingenii quidquid de paupere vena"
            },
            {
                "verse": "Fluxerit, id votis serviet omne tuis."
            },
            {
                "verse": "In me quod laudes, erit officiosa voluntas,"
            },
            {
                "verse": "Hac quoque contentum credimus esse Deum."
            },
            {
                "verse": "Iam libet hostiles memorare in proelia turmas,"
            },
            {
                "verse": "Dicereque invicti Martia castra Ducis;"
            },
            {
                "verse": "Iam canere edomitas utroque a cardine gentes,"
            },
            {
                "verse": "Partaque victrici bina trophaea manu."
            },
            {
                "verse": "Dum sol volvetur rapido contrarius orbi,"
            },
            {
                "verse": "Lunaque fraternis obvia curret equis."
            },
            {
                "verse": "Te super astra vehet sublimi gloria penna;"
            },
            {
                "verse": "Sint modo carminibus tempora longa meis."
            },
            {
                "verse": "Carmina non metuunt cariosae damna senectae,"
            },
            {
                "verse": "Illa licet rapido gutture cuncta voret."
            },
            {
                "verse": "In Boream pergit, quicquid mittemus ab Austro,"
            },
            {
                "verse": "Testis et occiduae vocis Eous erit."
            },
            {
                "verse": "Trans mare, trans terras, trans ulteriora feremur,"
            },
            {
                "verse": "Si poterunt nobis ulteriora dari."
            },
            {
                "verse": "Sed mea laetarum tibi sit iam nuntia rerum"
            },
            {
                "verse": "Musa, per aethereas cardine lapsa vias."
            },
            {
                "verse": "Et praesaga boni venientia fata retexat,"
            },
            {
                "verse": "Quae tibi de niveo vellere Parca trahit."
            },
            {
                "verse": "At tu, Phoebe pater, certis qui legibus aevi,"
            },
            {
                "verse": "Quae sunt, quae fuerant, quaeque futura, canis."
            },
            {
                "verse": "Ista, tuo monitu cum sint ventura, locutus,"
            },
            {
                "verse": "Adiice carminibus pondera digna meis."
            },
            {
                "verse": "Nilque fit in terris occasu solis ad ortum"
            },
            {
                "verse": "Quod non Austriaca sub ditione fluat."
            },
            {
                "verse": "Sic fore vaticinor, moneoque: favete monenti!"
            },
            {
                "verse": "Utque haec sint stabili credita verba fide,"
            },
            {
                "verse": "Praescia signa ferat, venturique omnia fati"
            },
            {
                "verse": "Proximus Eois lucifer ortus aquis."
            }
        ],
        [
            {
                "verse": "Heu mihi! quam vanum est, humanis fidere rebus,"
            },
            {
                "verse": "Quam vanum est, ullo ponere certa loco."
            },
            {
                "verse": "Cum rotet ambiguo fortuna volubilis orbe,"
            },
            {
                "verse": "Quaeque valent, fato saepe iubente ruant."
            },
            {
                "verse": "Roma caput rerum, supremo grata tonanti,"
            },
            {
                "verse": "Sacrorum cultu Roma verenda pio,"
            },
            {
                "verse": "Quaeque olim populos plena ditione regebat,"
            },
            {
                "verse": "Heu iacet! hostili saucia facta manu."
            },
            {
                "verse": "Septenis urbs alta iugis, rapiente Suaevo"
            },
            {
                "verse": "Praeda iacet, laribus sanguinolenta suis,"
            },
            {
                "verse": "Nec sacra clavigeri potuerunt limina Petri"
            },
            {
                "verse": "Pellere sacrilegas caede furente manus."
            },
            {
                "verse": "Caede nova rubuit perfusus sanguine Tibris,"
            },
            {
                "verse": "Truncaque funereis corpora volvit aquis."
            },
            {
                "verse": "Nec modo Roma perit, rapit omnia tristis Erynnis,"
            },
            {
                "verse": "Saeuit et Ausonio barbara turba solo."
            },
            {
                "verse": "Appulus, et Samnis, iunctusque Gabinus Etrusco"
            },
            {
                "verse": "Sentit vicinis classica pulsa locis."
            },
            {
                "verse": "Ingruit hic latis audax Hispania terris;"
            },
            {
                "verse": "Hic Italas Galli depopulantur opes."
            },
            {
                "verse": "Inde furit sitiens pubes germana cruoris,"
            },
            {
                "verse": "Hinc eques, inde pedes pronus ad arma ruit."
            },
            {
                "verse": "Agmina collatis coeunt in proelia turmis;"
            },
            {
                "verse": "Aestuat audita militis ira tuba."
            },
            {
                "verse": "Caede madet tellus, squallent populatibus agri;"
            },
            {
                "verse": "Et cremat innocuas hostica turba casas."
            },
            {
                "verse": "Vix urbes miseri porta valloque tuentur,"
            },
            {
                "verse": "Haec quoque habent hostes, quoque vetantur, eunt."
            },
            {
                "verse": "Tecta rigent densis veluti vallata sagittis;"
            },
            {
                "verse": "Nulla levant miseros otia, nulla quies."
            },
            {
                "verse": "Ferrea contorta volvuntur pondera funda;"
            },
            {
                "verse": "Et grave muralis machina iactat onus."
            },
            {
                "verse": "Roma refer, tantos moveat quae causa furores,"
            },
            {
                "verse": "Quidve acuat populos in tua regna truces."
            },
            {
                "verse": "Fallor: an in causa est dominandi coeca libido,"
            },
            {
                "verse": "Quae rapit audaces, praecipitatque viros."
            },
            {
                "verse": "Omnibus innata est potiundi gloria sceptri;"
            },
            {
                "verse": "Pro regno in facinus quodlibet ire iuvat."
            },
            {
                "verse": "Hinc mala iunctarum nata est discordia rerum,"
            },
            {
                "verse": "Hinc cecidit rupto foedere sancta fides."
            },
            {
                "verse": "Hinc torto vittata caput serpente Megaera,"
            },
            {
                "verse": "Thesiphoneque atris ignibus usta genas,"
            },
            {
                "verse": "Omnia commiscent coelo, terraque marique:"
            },
            {
                "verse": "Pace caret tellus, aequora pace carent."
            },
            {
                "verse": "Sunt et opes, Latio quae forsan ab hoste petantur;"
            },
            {
                "verse": "Regnaque finitimis uberiora locis."
            },
            {
                "verse": "Nulla magis Cereri, nec dulci grata Lyaeo"
            },
            {
                "verse": "Terra patet, gemino conspicienda polo."
            },
            {
                "verse": "Claris apta magis studiis, quam commoda fraudi,"
            },
            {
                "verse": "Phoebe tuae sedes, docta Minerva tuae."
            },
            {
                "verse": "Anne ita fata iubent, rerumque immobilis ordo,"
            },
            {
                "verse": "Ut regna alterna stentque cadantque vice."
            },
            {
                "verse": "Assyrio sic Medus opes, sic Persia Medo;"
            },
            {
                "verse": "Sic Persae Macedo sceptra superba tulit."
            },
            {
                "verse": "Saepe etiam mundi domitrix pulcherrima Roma"
            },
            {
                "verse": "Sensit mutatos in sua fata Deos."
            },
            {
                "verse": "Haec iuga Samnitum passa est, pugnamque sinistram"
            },
            {
                "verse": "Cannarum, haec Senones, Teutonicasque manus."
            },
            {
                "verse": "Ipsa quoque immiti succumbere nescia casu"
            },
            {
                "verse": "Fatorum ratio sub pede victa iacet."
            },
            {
                "verse": "An fortuna potens ratione valentior omni,"
            },
            {
                "verse": "Res hominum dubia fertque refertque rota."
            },
            {
                "verse": "Nulla quidem est virtus, quae non concussa fatiscat,"
            },
            {
                "verse": "Saevit ubi adversa sors violenta manu."
            },
            {
                "verse": "Forsitan et stellae, mundi quibus ima reguntur,"
            },
            {
                "verse": "Motibus haec agitant inferiora suis."
            },
            {
                "verse": "Hinc tulit exoriens nuper fera bella cometes,"
            },
            {
                "verse": "Saevus et Orion prodidit ense nefas."
            },
            {
                "verse": "Quis neget, aeternis moderari legibus orbem,"
            },
            {
                "verse": "Sidera fatales volvere nata vices."
            },
            {
                "verse": "Omnia vertuntur; coeli rotat omnia vertex;"
            },
            {
                "verse": "Quaeque cadunt, surgent, quae valuere, ruunt,"
            },
            {
                "verse": "Non agit aequales semper vaga Cynthia currus;"
            },
            {
                "verse": "Nec sol est paribus semper anhelus equis."
            },
            {
                "verse": "Sit quaecunque tamen tantorum causa malorum;"
            },
            {
                "verse": "Robore fixa manet alta columna suo."
            },
            {
                "verse": "Quam neque fulmineus potuit convellere turbo;"
            },
            {
                "verse": "Frangere nec saevi tela trisulca Iovis."
            },
            {
                "verse": "Quin tua, Pompei, dubiis agitata procellis"
            },
            {
                "verse": "Plus nituit virtus, plusque decoris habet."
            },
            {
                "verse": "Scilicet adversis probitas exercita rebus"
            },
            {
                "verse": "Emicat, in mediis conspiciturque malis."
            },
            {
                "verse": "Quam cuperem tua facta pio deducere versu,"
            },
            {
                "verse": "Atque humeris tantae sumere molis onus."
            },
            {
                "verse": "Sed tua tam magnis cumulata est gloria rebus,"
            },
            {
                "verse": "Ut foret ex isto pondere fessus Atlas."
            },
            {
                "verse": "Fortior ecquis adest, validisque instructior armis;"
            },
            {
                "verse": "Ecquis in immenso iustior orbe patet."
            },
            {
                "verse": "Cuive data excelsae tanta est constantia mentis?"
            },
            {
                "verse": "Plura quis ingenio concipit alta suo!"
            },
            {
                "verse": "Ut ferus es bello, sic es placabilis hosti,"
            },
            {
                "verse": "Ocius eque animo decidit ira tuo."
            },
            {
                "verse": "Quae nisi sit freno, validisque coercita vinclis,"
            },
            {
                "verse": "Aequales rabidis nos facit esse feris."
            },
            {
                "verse": "Non cadit in mores fastus culpabilis istos;"
            },
            {
                "verse": "Nil in se tumidi mens generosa capit."
            },
            {
                "verse": "Erigis afflictos, et iniqua sorte iacentes,"
            },
            {
                "verse": "Nec sinis in medio naufraga membra salo."
            },
            {
                "verse": "Sontibus ignoscis, culpae quos poenitet actae,"
            },
            {
                "verse": "Ulla nec improbitas te facit esse trucem."
            },
            {
                "verse": "Quid quod ubique modum rebus servare secundis"
            },
            {
                "verse": "Nescis, et adversis ne rapiare, caves."
            },
            {
                "verse": "Prospera non tumidum, non te videre iacentem"
            },
            {
                "verse": "Tristia, statque eodem mens tibi nixa gradu."
            },
            {
                "verse": "Nec plus hac vel parte sedet, vel surgit ab illa,"
            },
            {
                "verse": "Aequa sed expendit tempora lance pari."
            },
            {
                "verse": "Utque tenax non es, parti nec prodigus aeris,"
            },
            {
                "verse": "Sic das propensa munera larga manu."
            },
            {
                "verse": "Nec tam divitiae, splendorque insignis avorum,"
            },
            {
                "verse": "Quam te conspicuum mens sine labe facit."
            },
            {
                "verse": "Ut stipulas electra trahunt, magnesia ferrum,"
            },
            {
                "verse": "Sic trahis affatu pectora cuncta tuo."
            },
            {
                "verse": "Hyblaeis geris ora favis, permixta gerisque"
            },
            {
                "verse": "Pectora, riphea candidiora nive."
            },
            {
                "verse": "Te natura parens cumulata dote beavit,"
            },
            {
                "verse": "Et posuit clari quicquid in orbe fuit."
            },
            {
                "verse": "Quo feror et tenui praeconia tanta libello"
            },
            {
                "verse": "Prosequor, heroum res decet ista pedem."
            },
            {
                "verse": "Hic mihi praescripto claudatur pagina gyro,"
            },
            {
                "verse": "Non facit ad laudes Musa pusilla tuas."
            },
            {
                "verse": "Postmodo si placida facilis Deus annuet aure,"
            },
            {
                "verse": "Hos repetam cantus uberiore lyra."
            }
        ],
        [
            {
                "verse": "Candida lux remeat niveo signanda lapillo,"
            },
            {
                "verse": "Laurenti, partu facta beata tuo."
            },
            {
                "verse": "Vagitus haec prima tuis natalibus hausit,"
            },
            {
                "verse": "Et dedit aethereo lumine posse frui."
            },
            {
                "verse": "Tunc tibi felices duxerunt stamina Parcae,"
            },
            {
                "verse": "Tunc risere ortu sidera laeta tuo."
            },
            {
                "verse": "Alma Venus, volucrique comes Cyllenius astro"
            },
            {
                "verse": "Fulsit, et ignivomi stella benigna Iovis."
            },
            {
                "verse": "Nube cava latuit Mavors et scaevus Orion,"
            },
            {
                "verse": "Falciferi latuit noxia flamma senis."
            },
            {
                "verse": "Tunc Phoebus rutilans claro surgebat Eoo,"
            },
            {
                "verse": "Et matutinum sparserat orbe iubar."
            },
            {
                "verse": "Sustulit hic tenera puerum de matre cadentem,"
            },
            {
                "verse": "Blandaque Pieriis ora rigavit aquis."
            },
            {
                "verse": "Mox ait: Alme puer, felicibus edite Parcis,"
            },
            {
                "verse": "Alme puer Thusci spesque decusque soli!"
            },
            {
                "verse": "Alta serenati plaudit tibi regia coeli,"
            },
            {
                "verse": "Plaudit et angelici turba novena chori."
            },
            {
                "verse": "Ipse pater Divum, celsi regnator Olympi,"
            },
            {
                "verse": "Fundit ab aethereo tot tibi dona polo."
            },
            {
                "verse": "Certa fides, pietasque tenax, constantia, robur,"
            },
            {
                "verse": "Sincerusque sacrae relligionis amor,"
            },
            {
                "verse": "Et pudor, et probitas, placidoque modestia vultu"
            },
            {
                "verse": "Mente tua sedes hospitiumque locant."
            },
            {
                "verse": "Te natura parens vires effudit in unum,"
            },
            {
                "verse": "Et posuit pulchri quicquid ubique fuit."
            },
            {
                "verse": "Non oberit fortuna tibi; sed victa pudore"
            },
            {
                "verse": "Se facilem votis offeret illa tuis."
            },
            {
                "verse": "Utque haec certa meae maneant praesagia vocis,"
            },
            {
                "verse": "Arbore de nostra nomina clara geres:"
            },
            {
                "verse": "Deque triumphali duces insignia lauro,"
            },
            {
                "verse": "Laurenti, lauro concelebranda mea."
            },
            {
                "verse": "Ut laurique gerunt aeternae frondis honores,"
            },
            {
                "verse": "Sic erit aeternum fama decusque tibi."
            },
            {
                "verse": "Haec ait, et puerum Musis comisit alendum"
            },
            {
                "verse": "Qua iuga Parnassi Castalis unda rigat."
            },
            {
                "verse": "Te, veneranda parens, sacrae finxere sorores"
            },
            {
                "verse": "Moribus egregiis, ingeniisque bonis;"
            },
            {
                "verse": "Discereque arcana puerum docuere sub umbra,"
            },
            {
                "verse": "Phoebe tuas artes, docta Minerva tuas."
            },
            {
                "verse": "Moxque Theramnaei sequeris praecepta Lycurgi,"
            },
            {
                "verse": "Et quae legiferi scripta Solonis habent:"
            },
            {
                "verse": "Sacrarumque hauris numerosa volumina legum,"
            },
            {
                "verse": "Atque homini quicquid fas didicisse fuit."
            },
            {
                "verse": "Inde petis celsae sublimia moenia Romae,"
            },
            {
                "verse": "Summus ubi est verae relligionis apex,"
            },
            {
                "verse": "Ut tua iam virtus spatioso currere campo"
            },
            {
                "verse": "Posset, et officio notior esse suo."
            },
            {
                "verse": "Quae per lustra novem Romana clarus in urbe"
            },
            {
                "verse": "Gesseris, heroo sunt numeranda pede."
            },
            {
                "verse": "Haec cupiens, tenui nequeo deducere versu,"
            },
            {
                "verse": "Materia vires debilitante meas."
            },
            {
                "verse": "Nam tua tam magnis cumulata est gloria rebus,"
            },
            {
                "verse": "Ut foret ex ista mole gravatus Atlas."
            },
            {
                "verse": "Hinc tot Pontifices magnarum pondere rerum"
            },
            {
                "verse": "Commisere humeris iudicioque tuo."
            },
            {
                "verse": "Iulius illaesam qui rexit in aequore cymbam,"
            },
            {
                "verse": "Et vigil a rabidis texit ovile lupis,"
            },
            {
                "verse": "Maxima quaeque suae fidei commisit agenda,"
            },
            {
                "verse": "Clarior ille armis, clarior ipse toga."
            },
            {
                "verse": "Te Leo magnanimus casus sociavit in omnes:"
            },
            {
                "verse": "Una fides, et mens una duobus erat."
            },
            {
                "verse": "Nunc freta sint vastis quamvis agitata procellis,"
            },
            {
                "verse": "Fluctuet et tumidis naufraga puppis aquis;"
            },
            {
                "verse": "Auspiciis quaecunque tuis ductuque reguntur,"
            },
            {
                "verse": "Successum optatum semper habere solent."
            },
            {
                "verse": "Non ego si centum moveam sub pectore fibras"
            },
            {
                "verse": "Et totidem linguas, totque per ora sonos,"
            },
            {
                "verse": "Promere tantarum valeam praeconia laudum,"
            },
            {
                "verse": "Quae iam bis septem lustra tulere tibi."
            },
            {
                "verse": "Aequora quot fluctus, quot volvit littus arenas,"
            },
            {
                "verse": "Gargara quot segetes, quot gerit Hybla favos;"
            },
            {
                "verse": "Virtutum tot clara nitent monumenta tuarum,"
            },
            {
                "verse": "Digna vel a tota posteritate legi."
            },
            {
                "verse": "Iam te fama volans sublimibus extulit alis,"
            },
            {
                "verse": "Protulit et toto nomen in orbe tuum;"
            },
            {
                "verse": "Qua Boream spectat sublimis ab aethere vertex,"
            },
            {
                "verse": "Qua tepet Austriaci mollior aura poli;"
            },
            {
                "verse": "Quaque oriens dat signa dies: qua vespere sero"
            },
            {
                "verse": "Lapsus in aequoreas praecipitatur aquas."
            },
            {
                "verse": "Te Brito, te Cimber, Morinus te observat et Anglus,"
            },
            {
                "verse": "Belgaque: te totus Gallicus axis amat:"
            },
            {
                "verse": "Cantaber, et latis audax Hispania terris:"
            },
            {
                "verse": "Te Lusitani, Celtiberique colunt:"
            },
            {
                "verse": "Et Siculi, Sardique et Corsica grata Lyaeo;"
            },
            {
                "verse": "Quicquid et Aegei protulit unda maris:"
            },
            {
                "verse": "Ioniique colunt, et littora cognita Musis,"
            },
            {
                "verse": "Qua sacer Alcaeus, Sapphoque blanda fuit."
            },
            {
                "verse": "Te celebrat miro rex Ferdinandus honore,"
            },
            {
                "verse": "Ingenio clarus, belligeraque manu:"
            },
            {
                "verse": "Quem modo sepositis animosa Boemia terris,"
            },
            {
                "verse": "Constituit regem: Pannoniique truces."
            },
            {
                "verse": "Ad te quisque frequens ex toto confluit orbe,"
            },
            {
                "verse": "Et responsa sacro numine plena refert."
            },
            {
                "verse": "Finibus Arctois positi venere Poloni:"
            },
            {
                "verse": "Missus Hyperboreo Moscus ab axe venit:"
            },
            {
                "verse": "Hibernique, Scotique, et seris Gadibus orti,"
            },
            {
                "verse": "Et quos praeterea longa referre mora est."
            },
            {
                "verse": "O lux, o nostro decus admirabile saeclo,"
            },
            {
                "verse": "Qui veteres prisca laude reducis avos."
            },
            {
                "verse": "Iustitiae cultor, rigidi servator honesti,"
            },
            {
                "verse": "Integer et pura simplicitate nitens."
            },
            {
                "verse": "In commune bonus, pietate insignis, et a quo"
            },
            {
                "verse": "Optatam frustra nemo rogavit opem."
            },
            {
                "verse": "Erigis afflictos et iniqua sorte iacentes,"
            },
            {
                "verse": "Ac facili timidas suscipis aure preces."
            },
            {
                "verse": "Publica dum curas, lapso dum prospicis orbi,"
            },
            {
                "verse": "Nocte cares somno, luce quiete cares."
            },
            {
                "verse": "Consulis in medium populo, cunctosque mereris"
            },
            {
                "verse": "Officiis homines, relligione Deum."
            },
            {
                "verse": "Quo raperis, tantoque audes te credere ponto?"
            },
            {
                "verse": "Siste iter et coepti contrahe vela tui."
            },
            {
                "verse": "Mollia Pegasides vestro date serta Poetae:"
            },
            {
                "verse": "Fausta dies laetis est modulanda sonis."
            },
            {
                "verse": "Haec lux Augusti celebres quae dividit Idus,"
            },
            {
                "verse": "Prima fuit vitae, Praesul amice, tuae."
            },
            {
                "verse": "Hac tu, Laurenti, curarum mole solutus,"
            },
            {
                "verse": "Et genio et ludo deliciisque vaces."
            },
            {
                "verse": "Otia grata iuvant: maior post otia virtus"
            },
            {
                "verse": "Esse solet: luxu mens recreata viget."
            },
            {
                "verse": "Non moveant te, magne Pater, dispendia rerum,"
            },
            {
                "verse": "Nec tua funestus contrahat ora dolor,"
            },
            {
                "verse": "Itala quod tellus odiis civilibus acta,"
            },
            {
                "verse": "Hostibus heu iaceat praeda pudenda suis."
            },
            {
                "verse": "Nam iam laeta redit vultu fortuna secundo,"
            },
            {
                "verse": "Iam remeat pulsa nube serena dies:"
            },
            {
                "verse": "Quaeque procelloso nunc fluctuat aequore puppis,"
            },
            {
                "verse": "Ducet inoffensas per vada tuta vias."
            },
            {
                "verse": "Non agit aequales semper vaga Cynthia currus,"
            },
            {
                "verse": "Nec sol est rapidis semper anhelus equis."
            },
            {
                "verse": "Scilicet incerto variat sors omnia casu;"
            },
            {
                "verse": "Quaeque cadunt surgent, quae valuere, ruunt."
            },
            {
                "verse": "Omnia vertuntur, rapidum rotat omnia tempus,"
            },
            {
                "verse": "Mundus et alternas fertque refertque vices."
            },
            {
                "verse": "Summus saepe locus causa est manifesta ruinae:"
            },
            {
                "verse": "Altius ut surgant saepe ruina facit."
            },
            {
                "verse": "Hanc natura parens stabili tulit ordine legem;"
            },
            {
                "verse": "Aeternum in terris possit ut esse nihil."
            },
            {
                "verse": "Quae iam lapsa vides, fato meliore resurgent,"
            },
            {
                "verse": "Tanget et excelso vertice Roma Deos."
            },
            {
                "verse": "O quater, o quoties non est numerare beatum,"
            },
            {
                "verse": "Cui poterit vitae longior ire dies!"
            },
            {
                "verse": "Prisca renascentur generoso saecla metallo,"
            },
            {
                "verse": "Et senio posito iam novus orbis erit."
            },
            {
                "verse": "Sic renovat veteres ales Gangetica nidos,"
            },
            {
                "verse": "Quae perit, ut vivat morte refecta sua."
            },
            {
                "verse": "Livor edax, odii rabies, discordia demens,"
            },
            {
                "verse": "Atque simultatum semina cuncta cadent."
            },
            {
                "verse": "Candida pax procerum socialia foedera nectet,"
            },
            {
                "verse": "Candida pax populos ad sua iura trahet."
            },
            {
                "verse": "Victrices aquilas, et lilia iuncta videbis,"
            },
            {
                "verse": "Sancta salutiferae tollere signa crucis,"
            },
            {
                "verse": "Et mausolaei pia quaerere templa sepulchri,"
            },
            {
                "verse": "Sacraque barbaricas non bene passa manus."
            },
            {
                "verse": "Turca ferox nectenda dabit sua colla capistro,"
            },
            {
                "verse": "Atque Boristhenio Tartarus orbe nocens."
            },
            {
                "verse": "Tu quoque Teutonicis dabis ora cremenda favillis,"
            },
            {
                "verse": "Heu miser a turpi dicte Luthere luto."
            },
            {
                "verse": "Occidet extincto Mohometica secta furore,"
            },
            {
                "verse": "Quicquid et impurae relligionis erat."
            },
            {
                "verse": "Tunc belli finis requiesque optata laborum,"
            },
            {
                "verse": "Adversique nihil, quod vereamur, erit."
            },
            {
                "verse": "Gloria Pontifici, cui dat clementia nomen,"
            },
            {
                "verse": "Crescet, et eximium surget ad astra decus."
            },
            {
                "verse": "Iustitia aethereas tandem delapsa per auras"
            },
            {
                "verse": "Pollutam nulla labe reviset humum."
            },
            {
                "verse": "Non acies, non vallus erit, non arma, nec hostis:"
            },
            {
                "verse": "Non tuba, non litui martia signa canent."
            },
            {
                "verse": "Eia igitur iam sume animum, iam porrige frontem,"
            },
            {
                "verse": "Laurenti, atque alacer ad tua festa veni."
            },
            {
                "verse": "Alite felici lux haec genialis agatur,"
            },
            {
                "verse": "Natalemque tuum lactea gemma notet."
            },
            {
                "verse": "Puccia progenies serie numerosa nepotum"
            },
            {
                "verse": "In laudes solvant ora diserta tuas."
            },
            {
                "verse": "Non lyra, non cytharae graciles, non tibia desit,"
            },
            {
                "verse": "Non Aganippaei dulcia plectra chori."
            },
            {
                "verse": "Costum molle fluat, passim spargatur amomum,"
            },
            {
                "verse": "Dentur odoratis thura sabaea focis."
            },
            {
                "verse": "Sparge merum pateraque Deo libemus ovantes,"
            },
            {
                "verse": "Quo ritu veteres instituistis avi."
            },
            {
                "verse": "Ipse tuos adsit Genius visurus honores,"
            },
            {
                "verse": "Incassum nostras nec sinat ire preces."
            },
            {
                "verse": "Ore favente omnes, et verba faventia sacris"
            },
            {
                "verse": "Dicite: praesenti fundite vota Deo."
            },
            {
                "verse": "Transeat hic sine nube dies, stent aequore venti,"
            },
            {
                "verse": "Ponat et in sicco leniter unda minas."
            },
            {
                "verse": "Blanda cohors volucrum demulceat aethera cantu;"
            },
            {
                "verse": "Sitque repercusso dulcior aura melo."
            },
            {
                "verse": "In numerum faunique canant satyrique bicornes,"
            },
            {
                "verse": "Dulce sonet liquidis candida Nais aquis."
            },
            {
                "verse": "Orpheus auritas ducat modulamine silvas,"
            },
            {
                "verse": "Delphin Arionio carmine laetus eat."
            },
            {
                "verse": "Cum canibus lepores ludant, cum tigride damae,"
            },
            {
                "verse": "Cumque lupo iungat mollior agna latus."
            },
            {
                "verse": "Antra feris plaudant, plaudant et piscibus undae,"
            },
            {
                "verse": "Laetitiam prodant cuncta elementa suam."
            },
            {
                "verse": "Tartara non ullos moveant hac luce dolores:"
            },
            {
                "verse": "Stent vada Cocyti, stent Phlegetontis aquae."
            },
            {
                "verse": "Non fera Tersiphone pectat pro crinibus angues,"
            },
            {
                "verse": "Nec triplici latret Cerberus ore nocens."
            },
            {
                "verse": "Dolia non fallant Danaas, non vultur anhelet,"
            },
            {
                "verse": "Non rota, non scopuli, non sitis inter aquas."
            },
            {
                "verse": "Cuncta renascentem testentur gaudia lucem,"
            },
            {
                "verse": "Natalemque tuum sidera laeta probent."
            },
            {
                "verse": "Blanda Venus, gemini fratres, Astraeaque virgo,"
            },
            {
                "verse": "Atlantisque nepos cum Iove signa ferant."
            },
            {
                "verse": "Tempora tranquillo radient distincta sereno,"
            },
            {
                "verse": "Totus ut innocuo sidere mensis eat."
            },
            {
                "verse": "Mensis ab Augusti qui ducis nomine nomen,"
            },
            {
                "verse": "Comprime letiferi noxia signa canis."
            },
            {
                "verse": "Cum sol Herculei premat horrida terga Leonis,"
            },
            {
                "verse": "Certa salus, Bacchi rore levare sitim."
            },
            {
                "verse": "Sic, Francisce, iubes, patriae pietatis imago,"
            },
            {
                "verse": "Quo nemo te medica clarior arte fuit."
            },
            {
                "verse": "Ferrea clavigeri solvantur vincula Petri,"
            },
            {
                "verse": "Solaque sit nimio lingua ligata mero."
            },
            {
                "verse": "Sit Fescennino permissa licentia luxu,"
            },
            {
                "verse": "Totaque festivis obstrepet aula iocis."
            },
            {
                "verse": "Tu blandum paeana cane, Pretine, Lyaeo,"
            },
            {
                "verse": "Ut det laetitiae libera verba meae."
            },
            {
                "verse": "Bacche veni, plenoque adsit bona copia cornu,"
            },
            {
                "verse": "Et iocus, et risus, et bene gratus amor."
            },
            {
                "verse": "Phoebus amat Bacchum, sint munera iuncta duorum:"
            },
            {
                "verse": "Ex hedera et lauro texta corona iuvat."
            },
            {
                "verse": "Ex hedera et lauro, Laurenti, tempora cingam:"
            },
            {
                "verse": "Quisque suis nectat laurea serta comis."
            },
            {
                "verse": "Et dulces agitet cantus, agitetque choreas,"
            },
            {
                "verse": "Qua fluit irriguo fonte perennis aqua."
            },
            {
                "verse": "Tolle tuum, Pinguis, moerorem: funera patris"
            },
            {
                "verse": "Quid fles? uxoris cura gerenda tibi est."
            },
            {
                "verse": "Collusor tu, Come, meus convivia large"
            },
            {
                "verse": "Instrue: sit lauta mensa referta dape."
            },
            {
                "verse": "Cortis avis, turdique iuvant, Paphiaeque columbae,"
            },
            {
                "verse": "Et qui de Colcha Phaside nomen habent."
            },
            {
                "verse": "Et quas ficus alit, vel dulcibus uva racemis,"
            },
            {
                "verse": "Molliculusque canis raptus ab ore lepus."
            },
            {
                "verse": "Blonde, iocos nugasque feras ridendaque profer"
            },
            {
                "verse": "Scommata: nunc scurram te decet esse bonum."
            },
            {
                "verse": "Rideat et patulo meus Ambrosinus hiatu,"
            },
            {
                "verse": "Porrigat et laeta nigra phalerna manu."
            },
            {
                "verse": "Ambrosine, decem cyathos festive ministra,"
            },
            {
                "verse": "Laurenti ut quisquis nomina cara bibat."
            },
            {
                "verse": "Quisque bibat, vinoque calens ad pocula laetus,"
            },
            {
                "verse": "Quattuor hos versus ore patente canat:"
            },
            {
                "verse": "Floreat in longum felix Laurentius aevum,"
            },
            {
                "verse": "Et superet Pylii saecula trina senis."
            },
            {
                "verse": "Florentina manus, rebus studiosa novandis"
            },
            {
                "verse": "Huic post Clementem proxima dona ferat."
            },
            {
                "verse": "Eveniet: dat signa Deus: sunt omina vati:"
            },
            {
                "verse": "Auguriumque bonum dextera fecit avis."
            },
            {
                "verse": "At tu laeta dies multos celebranda per annos,"
            },
            {
                "verse": "Candidior semper, candidiorque redi."
            }
        ],
        [
            {
                "verse": "Docte Maronaeo Guillerme canende cothurno!"
            },
            {
                "verse": "Qui tibi de forti nomina rupe trahis;"
            },
            {
                "verse": "Iam Thebana satis, satis et civilia noscis"
            },
            {
                "verse": "Bella! cothurnati pone Maronis opus."
            },
            {
                "verse": "Aspice nunc Balbi nova carmina, carmina nobis"
            },
            {
                "verse": "Imparibus dictat vecta Thalia rotis."
            },
            {
                "verse": "Mox graviore lyra (veniat modo serior aetas)"
            },
            {
                "verse": "Cantabo heroo bella cruenta pede."
            },
            {
                "verse": "Carminibus regum celebrantur facta, ducumque;"
            },
            {
                "verse": "Carmen amat, quisquis carmine digna facit."
            },
            {
                "verse": "Gaudet Tuscus eques Flacco, Caesarque Marone;"
            },
            {
                "verse": "Tu mihi Tuscus eques, tu mihi Caesar eris."
            }
        ],
        [
            {
                "verse": "Cum mihi sis Pylades, cum sim tibi fidus Orestes,"
            },
            {
                "verse": "Cur ego disparili conditione fruor?"
            },
            {
                "verse": "Sunt tibi Cadmaeo bis tinctae murice vestes;"
            },
            {
                "verse": "Est vestis nigro tincta colore mihi."
            },
            {
                "verse": "Venit Erythraeis tibi gemma petita sub undis;"
            },
            {
                "verse": "At premit articulos vitrea gemma meos."
            },
            {
                "verse": "Sunt tibi Dardaniis radiantia tecta columnis;"
            },
            {
                "verse": "Est casa, quae casus indicat, una mihi."
            },
            {
                "verse": "Sunt tibi priscorum numerosa volumina vatum;"
            },
            {
                "verse": "Est mihi pro cunctis: Nux ego iuncta viae."
            },
            {
                "verse": "Ostrea te replent, non cepa et sectile porrum;"
            },
            {
                "verse": "Tu famulos pascis, vix ego pasco canem."
            },
            {
                "verse": "Si mihi vis Pylades, si vis, sim fidus Orestes,"
            },
            {
                "verse": "Vel pauper fias, vel dato Kyna philon."
            }
        ],
        [
            {
                "verse": "Noscit ephimeridas, Circeaque carmina Paulus"
            },
            {
                "verse": "Stelligerae noscit sidera clara domus."
            },
            {
                "verse": "Tympana quid Cybeles, numen quid portet Anubis,"
            },
            {
                "verse": "Linigeraeque tenet candida sacra bovis."
            },
            {
                "verse": "Pullorum quid fibra velit, quae monstret Osiris"
            },
            {
                "verse": "Somnia, quid volucrum turba canora ferat;"
            },
            {
                "verse": "Sidera cum teneat, secretaque noscat Olympi,"
            },
            {
                "verse": "Ante pedes quod habet, non tamen iste videt."
            }
        ],
        [
            {
                "verse": "Ut tacite assiduis labuntur cursibus horae,"
            },
            {
                "verse": "Sic fugit aligero vita caduca pede."
            }
        ],
        [
            {
                "verse": "Quid geminas una quaeris sub nocte puellas?"
            },
            {
                "verse": "Quae iungant placidis basia mille iocis."
            },
            {
                "verse": "Dulcia quae figant certantibus oscula linguis,"
            },
            {
                "verse": "Et pariter surdum murmur utrumque sonet;"
            },
            {
                "verse": "Iungaturque femur femori, meliora requiras!"
            },
            {
                "verse": "Quid facies, cum sit mentula nulla tibi?"
            }
        ],
        [
            {
                "verse": "Prandia, coena, sopor nostrum disiungit amorem!"
            },
            {
                "verse": "Ite et abite a me prandia, coena, sopor!"
            },
            {
                "verse": "Prandia, coena sopor mortalia corpora nutrit;"
            },
            {
                "verse": "Nos alit unus amor, nos alit una fides."
            }
        ],
        [
            {
                "verse": "Frigidus aethereas iam spargit Aquarius undas,"
            },
            {
                "verse": "Et leo stagna petit."
            },
            {
                "verse": "Iam glacialis hyems rapidis circumdata ventis"
            },
            {
                "verse": "Frigore nectit aquas."
            },
            {
                "verse": "Non solito rutilant gemmantia signa nitore,"
            },
            {
                "verse": "Nec vaga luna micat."
            },
            {
                "verse": "Fusca nec albentes pingunt violaria campos,"
            },
            {
                "verse": "Sub nive terra latet."
            },
            {
                "verse": "Garrula torpet avis, concretis clausa sub undis"
            },
            {
                "verse": "Squammea turba latet."
            },
            {
                "verse": "Praescia complevit tenuis formica latebras,"
            },
            {
                "verse": "Gaudet apisque favo."
            },
            {
                "verse": "Non solitas complet moerens philomela querelas,"
            },
            {
                "verse": "Flet neque mater Itym."
            },
            {
                "verse": "Pro Zephiris gelidus Boreas et nubilus Auster"
            },
            {
                "verse": "Regnat, et Eurus atrox."
            },
            {
                "verse": "Vernali gelidae veniunt pro rore pruinae,"
            },
            {
                "verse": "Sithoniaeque nives."
            },
            {
                "verse": "Scilicet alternis mutantur singula rebus!"
            },
            {
                "verse": "Omnia sors variat."
            },
            {
                "verse": "Et tamen aligeri taedis incendor amoris,"
            },
            {
                "verse": "Nec dat amor requiem."
            },
            {
                "verse": "Sed magis atque magis miserum comburit amantem"
            },
            {
                "verse": "Durus et asper amor."
            },
            {
                "verse": "Qui genus omne cupit poenarum scire, sequetur"
            },
            {
                "verse": "Castra, Cupido, tua."
            },
            {
                "verse": "Iulia, non solito vernantia prata colore,"
            },
            {
                "verse": "Nec micat herba comis."
            },
            {
                "verse": "Non violae molles, non alba ligustra virescunt,"
            },
            {
                "verse": "Purpureaeve rosae."
            },
            {
                "verse": "Sic tua forma decens longo vitiabitur aevo,"
            },
            {
                "verse": "Quae cito lapsa fluit."
            },
            {
                "verse": "Hora fugit volucris, celeri pede labitur aetas,"
            },
            {
                "verse": "Lapsaque non remeat."
            },
            {
                "verse": "Quique hodie tanto laetatur honore superbus,"
            },
            {
                "verse": "Cras erit ille nihil."
            },
            {
                "verse": "Nunc gaudes primo florentis vere iuventae"
            },
            {
                "verse": "Utere Vere tuo."
            },
            {
                "verse": "Et dum fata sinunt, fugientibus utere donis,"
            },
            {
                "verse": "Quae revocare nequis."
            },
            {
                "verse": "Collige virgo rosam, quae si non tacta peribit,"
            },
            {
                "verse": "Sola relicta gemes."
            }
        ],
        [
            {
                "verse": "Aude hospes, contemnere opes, mihi candide vates,"
            },
            {
                "verse": "Ingredior quotiens parvula tecta, refers."
            },
            {
                "verse": "Non peto Messalae Licini nec marmora, nobis"
            },
            {
                "verse": "Sed tua Castalias ripa ministret aquas,"
            },
            {
                "verse": "Ripa Camaenarum nimium foecunda mearum,"
            },
            {
                "verse": "Ripa Medusaei plena liquoris equi."
            },
            {
                "verse": "Atria non dominum phrygiis effulta columnis,"
            },
            {
                "verse": "Sed dominus tectum nobilitare solet."
            }
        ],
        [
            {
                "verse": "Durus es, et duris cognomen moribus aequas,"
            },
            {
                "verse": "Durus es, et duris durior arboribus."
            },
            {
                "verse": "Durus es, et duras superas feritate leaenas,"
            },
            {
                "verse": "Durus es, et duro pectore marmor inest."
            },
            {
                "verse": "Durior es platano, nodosa durior ulmo,"
            },
            {
                "verse": "Durior es saxis, durior es chalybe."
            },
            {
                "verse": "Quidquid ais, durum est, quicquid facis, omnia dure,"
            },
            {
                "verse": "Dure puer, duro durior aere puer."
            }
        ],
        [
            {
                "verse": "Candida sublimi crepitare Ciconia nido"
            },
            {
                "verse": "Sueta, mihi quales nunc dedit ore sonos!"
            },
            {
                "verse": "Illa sitim siccis haerentem faucibus ire"
            },
            {
                "verse": "Iussit, et e nostro depulit ore famem."
            },
            {
                "verse": "Iudice me, nusquam cantator funeris atri"
            },
            {
                "verse": "Dulcius effundit gutture carmen Olor."
            },
            {
                "verse": "Orphea iam Thraces, sileantque Amphiona Thebae,"
            },
            {
                "verse": "Nobile si carmen garrula dictat avis."
            }
        ],
        [
            {
                "verse": "Aspice, qui lento metitur compita passu,"
            },
            {
                "verse": "Et tumidus recto vertice reddit ave,"
            },
            {
                "verse": "Cuius hyperboreo fulget gravis arca metallo,"
            },
            {
                "verse": "Et Lacedaemonio de grege lana rubet."
            },
            {
                "verse": "Hic modo Codrus erat, cepit curare Cinaedos,"
            },
            {
                "verse": "O genus aucupii! ditior ille Mida est!"
            }
        ],
        [
            {
                "verse": "Alba manus, flavi crines, argentea cervix,"
            },
            {
                "verse": "Siderei vultus, lactea colla, pudor,"
            },
            {
                "verse": "Efficiunt, ut te coelo rear esse creatam,"
            },
            {
                "verse": "Nam talis nullo tempore forma fuit."
            },
            {
                "verse": "Indomiti mores, damnosa superbia, fastus,"
            },
            {
                "verse": "Atroces vultus, saxea corda, rigor;"
            },
            {
                "verse": "Efficiunt, ut te terris rear esse creatam,"
            },
            {
                "verse": "Saevitia Superi namque carere solent."
            },
            {
                "verse": "Quam male commisit natura iniusta, dedisset"
            },
            {
                "verse": "Ni tibi saevitiam, diva beata fores."
            }
        ],
        [
            {
                "verse": "Pontice, quam variis mutantur singula rebus,"
            },
            {
                "verse": "Quam properat volucri vita citata gradu?"
            },
            {
                "verse": "Nil homini tutum est, rapida mors invida falce"
            },
            {
                "verse": "Imminet, et nigris nigra triumphat equis."
            },
            {
                "verse": "Occidit ecce novo viridantis flore iuventae"
            },
            {
                "verse": "Marcus Arioniae gloria prima lyrae."
            },
            {
                "verse": "Sic rota sortis erat, quid rumpis questibus auras!"
            },
            {
                "verse": "Frangitur (heu) nulla torva Megaera prece."
            },
            {
                "verse": "Exue iam tetricos vultu meliore dolores;"
            },
            {
                "verse": "Namque premit miseros, non levat ipse dolor."
            }
        ],
        [
            {
                "verse": "Desine velle meum iam sollicitare pudorem,"
            },
            {
                "verse": "Non ego sum volucris praeda, sed Hypolitus."
            },
            {
                "verse": "Castra pharetrigerae sequor inviolata Dianae,"
            },
            {
                "verse": "Aligeri sperno tela nefanda ducis."
            },
            {
                "verse": "Tu quoque spinosas Veneris modo desere curas,"
            },
            {
                "verse": "Et cole virginei nomina clara gregis."
            },
            {
                "verse": "At dices: durum est, placido non cedere amori,"
            },
            {
                "verse": "Ille feras, homines, subiugat ille Deos."
            },
            {
                "verse": "Hoc durum est, fateor, sed tendit ad ardua virtus,"
            },
            {
                "verse": "Dura petat laudis praemia, quisquis amat."
            }
        ],
        [
            {
                "verse": "Est, quicunque cupit, congesto pauper in auro;"
            },
            {
                "verse": "Vis fieri dives, Pontice, nil cupias."
            }
        ],
        [
            {
                "verse": "Liber eram, et superas meditabar scandere sedes,"
            },
            {
                "verse": "Naturaeque vias discere cura fuit."
            },
            {
                "verse": "Qui Deus, unde ignis, fulmen quae ducat origo?"
            },
            {
                "verse": "Menstrua cur versis luna laboret equis."
            },
            {
                "verse": "Concutiat trepidae quis motus viscera terrae?"
            },
            {
                "verse": "Curve adimat pluvias imbrifer Eurus aquas."
            },
            {
                "verse": "Risit Amor, geminasque legens, quibus utitur, alas"
            },
            {
                "verse": "Imposito pressit libera colla pede."
            },
            {
                "verse": "Donec me longos iussit tolerare labores,"
            },
            {
                "verse": "Est mihi parsque suae credita militiae."
            },
            {
                "verse": "Uror ut Assyrio volucris Phoebeia nido?"
            },
            {
                "verse": "Uror io! cantu saga repelle faces."
            },
            {
                "verse": "Cantus liventis deducit cornua Phoebes;"
            },
            {
                "verse": "Cantus et hyberno provocat orbe rosas."
            },
            {
                "verse": "Tu potes et fractis manes revocare sepulchris;"
            },
            {
                "verse": "Tu potes et rapidi sistere solis equos."
            },
            {
                "verse": "Heu nil saga valet, torto nec carmina bombo;"
            },
            {
                "verse": "Sanus amor medicae negligit artis opes."
            },
            {
                "verse": "Nec si Daedalea fugias, tibi proderit, arte,"
            },
            {
                "verse": "Ala nihil Persei, Triptolemive rota."
            },
            {
                "verse": "Nam licet ad Tanain rapidumve veharis Hydaspen,"
            },
            {
                "verse": "Ad Tanain volitans usque feretur amor."
            },
            {
                "verse": "Ast ubi sum gratus volitantis miles amoris,"
            },
            {
                "verse": "Et meus hoc campo sudet, oportet, equus;"
            },
            {
                "verse": "Non vaga pennatae quaeram praeconia laudis;"
            },
            {
                "verse": "Laus magna est, si me, docte Quirine, probes."
            },
            {
                "verse": "Culta Sophoclaeo tibi proluit ora liquore,"
            },
            {
                "verse": "Aoniamque dedit pulcher Apollo lyram."
            },
            {
                "verse": "Te natura parens vires effudit in unum,"
            },
            {
                "verse": "Et posuit, pulchri quidquid in orbe fuit."
            },
            {
                "verse": "Cinge caput mitra, vultus fulgebit Iachi,"
            },
            {
                "verse": "Sit modo iuncta comis laurea, Phoebus eris."
            },
            {
                "verse": "Phryx puer Idaeo tutus lusisset in agro,"
            },
            {
                "verse": "Si foret hic prisci tempore natus avi."
            },
            {
                "verse": "Quem Dea pro Cephalo curru vexisset eburno,"
            },
            {
                "verse": "Candida dum croceis astra colorat equis."
            },
            {
                "verse": "Hunc videat lapsum, non flebit Cypris Adonem!"
            },
            {
                "verse": "Cymodoce et raptum glauca remittet Hylan."
            },
            {
                "verse": "Heu fuge Nympharum solitas mea vita rapinas;"
            },
            {
                "verse": "Non minor Ausonias Naidas ignis habet."
            },
            {
                "verse": "Te Venus Adriaco tenui fovet aequore concha,"
            },
            {
                "verse": "Saxeus est, Patavi quisquis in urbe manet."
            },
            {
                "verse": "Quam bene Saturno finxerunt saecula rege,"
            },
            {
                "verse": "Cum fuit in nullas terra resecta vias."
            },
            {
                "verse": "Illo non fragili vexit rate tempore merces"
            },
            {
                "verse": "Navita contemto per freta longa mari."
            },
            {
                "verse": "Nondum pigra tulit pastor sub aratra iuvencos,"
            },
            {
                "verse": "Nec madido pressit pinguia musta pede."
            },
            {
                "verse": "Sponte sua fruges tellus inculta ferebat,"
            },
            {
                "verse": "Sponte sua quercus dulcia mella dabat."
            },
            {
                "verse": "Non acies, non ira fuit, non arma nec hostis;"
            },
            {
                "verse": "Sylva domos, mensas glans dabat, herba torum."
            },
            {
                "verse": "Tunc aliquis blandos violis mercatus amores,"
            },
            {
                "verse": "Sub patulis Venerem iunxerat ilicibus."
            },
            {
                "verse": "Nunc nisi grande feras munus; riget aerea postis,"
            },
            {
                "verse": "Ianitor arenti nec canis ore tacet."
            },
            {
                "verse": "Quid iuvat Eois digitos onerare lapillis?"
            },
            {
                "verse": "Nuda Venus nuda est conspicienda manu."
            },
            {
                "verse": "Illa odit tinctam falso candore puellam;"
            },
            {
                "verse": "Emtus cui Tyrio rore capillus olet."
            },
            {
                "verse": "Non meus externo foedat puer ora nitore,"
            },
            {
                "verse": "Egregias tarda nec colit arte comas."
            },
            {
                "verse": "Illi forma viget nullis fucata venenis,"
            },
            {
                "verse": "Nativus vero fulget in ore color."
            },
            {
                "verse": "Quale rubet flavis uxor Tithona quadrigis,"
            },
            {
                "verse": "Et conspecta novo casta puella viro."
            },
            {
                "verse": "Non ego caeruleum vereor mare scindere, tecum"
            },
            {
                "verse": "Dummodo sim, nullis me nego verberibus."
            },
            {
                "verse": "Nec comes ire nego, gelidus licet urgeat Auster,"
            },
            {
                "verse": "Et ruat Arctoo Parrhasis ursa polo."
            },
            {
                "verse": "Non grave me tempus, surgensve moratur Orion,"
            },
            {
                "verse": "Sparsave concreto pigrior unda gelu."
            },
            {
                "verse": "Ferre famem, tolerare vias, contemnere somnos,"
            },
            {
                "verse": "Sub Iove lenta pati frigora, iussit amor."
            },
            {
                "verse": "Ille favet, seu quis dominae fera claustra relaxet,"
            },
            {
                "verse": "Laurea seu iunctis serta ferat manibus."
            },
            {
                "verse": "Sive quis in tenebris dubios petat anxius ignes,"
            },
            {
                "verse": "Tunc Venus ardentes ventilat ipsa faces."
            },
            {
                "verse": "Quid sine amore iuvat Phrygiis toga picta lapillis,"
            },
            {
                "verse": "Aut quid hyperborei pondera fulva soli."
            },
            {
                "verse": "Nam neque tunc vario fulgens textura colore,"
            },
            {
                "verse": "Nec prodest Arabae dives odor segetis."
            },
            {
                "verse": "Ha miser adverso quicunque quiescit amore,"
            },
            {
                "verse": "Et trahit in vacuo somnia longa thoro!"
            },
            {
                "verse": "O quantum est, somnos potius contemnere inertes,"
            },
            {
                "verse": "Perdere quam blandae gaudia nequitiae."
            },
            {
                "verse": "Quam iuvat, insertis luctantia basia linguis,"
            },
            {
                "verse": "Collaque lascivo figere dente notis."
            },
            {
                "verse": "Sive ruat gelidis hybernus flatibus Auster,"
            },
            {
                "verse": "Garrula seu verna fronde queratur avis."
            },
            {
                "verse": "Haec mihi contingant, alius sibi comparet aurum,"
            },
            {
                "verse": "Et legat Eois dona sub aequoribus."
            },
            {
                "verse": "Dum facies vernat, teneros ludamus amores,"
            },
            {
                "verse": "Forma volat celeri non reditura pede."
            },
            {
                "verse": "Quam cito deperdit graciles coma Punica odores,"
            },
            {
                "verse": "Et rosa languenti deseritur folio;"
            },
            {
                "verse": "Tam cito grata fugit tenerae lanuginis aetas"
            },
            {
                "verse": "Iam veniet baculo fulta senecta rudi."
            },
            {
                "verse": "Interea positis stillent unguenta corollis,"
            },
            {
                "verse": "Pinguia Sidonio vina fluant calice."
            },
            {
                "verse": "Vino gemmatas sitiens puer abluit alas,"
            },
            {
                "verse": "Saepe tamen multo fit medicina mero."
            },
            {
                "verse": "Bacche potes Veneris spinosas solvere curas,"
            },
            {
                "verse": "Diluiturque tuo munere victus amor."
            },
            {
                "verse": "Ne tamen arma neges pueri sensisse medullis,"
            },
            {
                "verse": "Testis erit curru vecta Ariadna tuo."
            },
            {
                "verse": "Ergo veni, et potos irritet Thyrsus amores!"
            },
            {
                "verse": "Pendeat e nitido vitis iners capite."
            },
            {
                "verse": "En cano, quae molli ducens convivia luxu,"
            },
            {
                "verse": "Imposito signet ebria turba mero."
            },
            {
                "verse": "Sive aliquis Tyrio fulget sublimis amictu,"
            },
            {
                "verse": "Tingitur e Tyrio pagina nostra croco."
            },
            {
                "verse": "Sive vagi crines per eburnea colla refulgent,"
            },
            {
                "verse": "Laudat honoratas blanda Thalia comas."
            },
            {
                "verse": "Huc ades intonso petulans Elegia capillo,"
            },
            {
                "verse": "Blanditias claudis dictat amor pedibus."
            },
            {
                "verse": "Ille canat Venetos spumosa per aequora fortes,"
            },
            {
                "verse": "Alter liligeri Martia castra ducis."
            },
            {
                "verse": "Me mea sors tenero voluit succumbere amori,"
            },
            {
                "verse": "Bella canant alii Martis, Amoris ego."
            }
        ],
        [
            {
                "verse": "Laetor io flos o pulcherrime, laetor io flos!"
            },
            {
                "verse": "Poma tuli dominae lactea, laetor io!"
            },
            {
                "verse": "Laetor io! tetigi cristalla, ligustra nivesque"
            },
            {
                "verse": "Cypris aves (et ebur) lilia, laetor io!"
            },
            {
                "verse": "Laetor io! Alcides tulit aurea mala Draconis,"
            },
            {
                "verse": "Mala tuli dominae candida, laetor io!"
            },
            {
                "verse": "Laetor io! madeant Cretaeo pocula Baccho,"
            },
            {
                "verse": "Cinganturque rosis tempora: laetor io!"
            },
            {
                "verse": "Laetor io! flos o pulcherrime, laetor io flos!"
            },
            {
                "verse": "Exulto, iubilo, gaudeo, laetor io!"
            }
        ],
        [
            {
                "verse": "Me pharetratus amor, pannosaque cogit egestas,"
            },
            {
                "verse": "Quos cupit haec, demens negligit alter opes."
            }
        ],
        [
            {
                "verse": "De Musis, Ludovice, tuis, de carmine, Ripa"
            },
            {
                "verse": "Quid sentit, quanti, quaeris, et illa facit?"
            },
            {
                "verse": "Commendat, laudat, poscit, miratur, adorat,"
            },
            {
                "verse": "Estque illi ingenium semper in ore tuum."
            },
            {
                "verse": "Ast ubi nostra legit, tanquam ludibria ridet,"
            },
            {
                "verse": "Et similat naso Rhinoceronta suo."
            },
            {
                "verse": "Non tamen his illi rebus succenseo, laudo haec,"
            },
            {
                "verse": "Scripta legit gratis qualiacunque mea."
            }
        ],
        [
            {
                "verse": "Sum tuus, et tua sum saevissime praeda Cupido!"
            },
            {
                "verse": "Et tamen in castris torqueor usque tuis."
            },
            {
                "verse": "Incipiat propriis si Mars dare vulnera servis,"
            },
            {
                "verse": "Exiguo Mavors tempore solus erit."
            },
            {
                "verse": "Nec vis, ut moriar, nec vis me vivere, parco"
            },
            {
                "verse": "Sed tibi, nam coecus nil nisi coeca facis."
            }
        ],
        [
            {
                "verse": "Mollia Castalio nunc ducimus otia fonte,"
            },
            {
                "verse": "Et simul Aonio pellimus amne sitim."
            },
            {
                "verse": "Est tenerae amborum moderator Ripa iuventae,"
            },
            {
                "verse": "Nos pariter sacro nomine turba vocat."
            },
            {
                "verse": "Blanda tibi vox est, te lactea forma decorat,"
            },
            {
                "verse": "Blanda mihi vox est, claraque forma nitet."
            },
            {
                "verse": "Magnus es, haud parvo me corpore fata crearunt,"
            },
            {
                "verse": "Quae te progenuit, me quoque terra tulit."
            },
            {
                "verse": "Quaeque manent eadem nobis, distamus ab uno,"
            },
            {
                "verse": "Quum tu crudelis, quem sequor ipse, fugis."
            }
        ],
        [
            {
                "verse": "Cui neque lectus erat, nec mensa, nec arca, nec ignis,"
            },
            {
                "verse": "Nec canis, aut cimex, nec cinis atque calix,"
            },
            {
                "verse": "Vixque nates, mediosve tegebat, Pontice, lumbos"
            },
            {
                "verse": "Textus Lingonica bardocucullus acu."
            },
            {
                "verse": "Nunc tenet iliacis fulgentia tecta columnis,"
            },
            {
                "verse": "Et gravis innumeras sacculus arctat opes."
            },
            {
                "verse": "Sardonicas Indos, adamanta, Scythaeque smaragdos"
            },
            {
                "verse": "Mirrhina, dentis ebur, coccina marmor habet."
            },
            {
                "verse": "Unde habet haec, quaeris, dicat Rhamnusia, sola haec"
            },
            {
                "verse": "Divitias nutu datque, rapitque suo."
            }
        ],
        [
            {
                "verse": "Dum parat impubem praecidere Sextus Amintam"
            },
            {
                "verse": "Ambo petunt celeri conscia tecta gradu."
            },
            {
                "verse": "Cernit Atis puerum, vexatur amore, monetam"
            },
            {
                "verse": "Promittit, puerumque incipit olfacere."
            },
            {
                "verse": "Hoc grave fert Sextus iactat fera iurgia, nudant"
            },
            {
                "verse": "Corpora, pro puero bella nefanda gerunt."
            },
            {
                "verse": "Vulnera scire cupis? praecidit brachia Sexto,"
            },
            {
                "verse": "Praecidit puero labra cruentus Atis."
            }
        ],
        [
            {
                "verse": "Causidicus centum tenuit sestertia Marcus,"
            },
            {
                "verse": "Sed rapidas furum dum timet ille manus,"
            },
            {
                "verse": "Insomnis longo ducebat murmure noctes"
            },
            {
                "verse": "Anxius, et lapsas saepe timebat opes."
            },
            {
                "verse": "Proh dolor! amisit centum sestertia Marcus,"
            },
            {
                "verse": "Grandia verbosi dum petit arma fori."
            },
            {
                "verse": "Nunc secure potes totas requiescere noctes;"
            },
            {
                "verse": "Perdere quod timeas, iam nihil arca tenet."
            }
        ],
        [
            {
                "verse": "Iam fleat omnis amans, pharetram depone Cupido,"
            },
            {
                "verse": "Tristis et in pulla veste quiesce Venus."
            },
            {
                "verse": "Deseris (heu) Patavos, formose Onice, penates!"
            },
            {
                "verse": "Cui Phrygius cedit Sangariusque puer."
            },
            {
                "verse": "Mollis amor patrias tecum demigrat ad arces,"
            },
            {
                "verse": "Canaque virginitas, purpureusque pudor."
            },
            {
                "verse": "Adriacas ibis Zephyro spirante per undas"
            },
            {
                "verse": "Velivolos pandet Calliopaea sinus."
            },
            {
                "verse": "Captabis vitreo ludentes gurgite conchas,"
            },
            {
                "verse": "Quas piscatorum fallere turba solet."
            },
            {
                "verse": "Forsan Arionii reminiscens praemia piscis,"
            },
            {
                "verse": "Tergora subiiciet squammea turba tibi."
            },
            {
                "verse": "Atra dies nigro semper damnanda lapillo!"
            },
            {
                "verse": "Accipe non albae tristia signa notae."
            },
            {
                "verse": "Euganeis lachrymas, suspiria linquis in oris"
            },
            {
                "verse": "Discedens, patriae gaudia festa geris."
            }
        ],
        [
            {
                "verse": "Thessalicas artes magico cum carmine nossem"
            },
            {
                "verse": "Si miser, eea doctus et arte forem."
            },
            {
                "verse": "Ignea non traherem de coelo lumina picto;"
            },
            {
                "verse": "Nec cantata suos linqueret unda sinus."
            },
            {
                "verse": "Corporis ipse tui fierem pars una sodalis,"
            },
            {
                "verse": "Carpathiis iungens corpora bina sonis."
            },
            {
                "verse": "Haec mihi saepe refers; refero tibi talia, nil est,"
            },
            {
                "verse": "Hoc non fit verbis, Candide, facta probent."
            }
        ],
        [
            {
                "verse": "Sexte Camoenarum celeberrime Castaliarum!"
            },
            {
                "verse": "Candida qui clarae nomina lucis habes."
            },
            {
                "verse": "Aurea forma tibi, tibi contigit inclita virtus,"
            },
            {
                "verse": "Et facilis roseo qui micat ore nitor."
            },
            {
                "verse": "Est pudor, est tenero gravitas maturior aevo,"
            },
            {
                "verse": "Ingenium pueri nil puerile sapit."
            },
            {
                "verse": "Cresce igitur, crescet virtus crescentibus annis"
            },
            {
                "verse": "Non moritura, vorat caetera tempus edax."
            }
        ],
        [
            {
                "verse": "Versus, quos docto fudisti e pectore sollers,"
            },
            {
                "verse": "Quos merito quisquis tollere ad astra potest,"
            },
            {
                "verse": "Sordiduli fiunt, nec digni laude putantur,"
            },
            {
                "verse": "Plus tibi, quam satis est, si Mariane placent."
            }
        ],
        [
            {
                "verse": "Iupiter Idaeo succumbere discat ephebo,"
            },
            {
                "verse": "Amphitryoniados terreat inguen Hylas."
            },
            {
                "verse": "Parthenopi quoniam vultus puer ardet Amintas,"
            },
            {
                "verse": "Praecisus decies ille vel ille quater."
            },
            {
                "verse": "Quid non fata rotant? miseros crudelis amantes"
            },
            {
                "verse": "Sprevisti, exemplo nunc negat ille tuo."
            },
            {
                "verse": "Vis tibi serta feram, fugitivos carpere flores,"
            },
            {
                "verse": "Tu quoque si dederis, quod petis, accipies."
            }
        ],
        [
            {
                "verse": "Cum iuvenum careant tenera lanugine malae,"
            },
            {
                "verse": "Barbula quid vultus occupat ista tuos?"
            },
            {
                "verse": "Si facis, ut rigidos secteris, Petre, Catones,"
            },
            {
                "verse": "Consilium laudo, Petre severe, tuum."
            },
            {
                "verse": "Si facis, ut molli placeas barbatus amicae,"
            },
            {
                "verse": "Barbatum spernet mollis amica virum."
            },
            {
                "verse": "Sed caveas, ne, cum tibi candida venerit uxor,"
            },
            {
                "verse": "Iungantur capiti cornua longa tuo."
            }
        ],
        [
            {
                "verse": "Sanctus es, et sancti decorant te, Pamphile, mores,"
            },
            {
                "verse": "Sancta avia, et pappus, sanctaque mater erat."
            },
            {
                "verse": "Est sanctus genitor, frater, sanctaeque sorores;"
            },
            {
                "verse": "Inter tot sanctos te reor esse Iovem."
            }
        ],
        [
            {
                "verse": "Balbe, quid incepto desistis? nonne parabas,"
            },
            {
                "verse": "Nescio quod crimen prodere versiculis?"
            },
            {
                "verse": "Audieram certe ignaro de Rhetore carmen"
            },
            {
                "verse": "Lusurum, expectat iam chorus ut recites."
            },
            {
                "verse": "Parce, precor, decimum Clyo dormitet in annum,"
            },
            {
                "verse": "Clarius ut nostra tinniat aure lyra?"
            },
            {
                "verse": "Quidquid erit, perges, nostrates perdit ineptus"
            },
            {
                "verse": "Rhetor, et haerentes tardius ire docet."
            },
            {
                "verse": "Audistin monstrum praefarier, haeret ubique"
            },
            {
                "verse": "Testudo, citius promovet aegra casam."
            },
            {
                "verse": "Vah tamen hunc reputat Ciceronem ignara iuventus,"
            },
            {
                "verse": "Aestimat et vatem, quem Dea nulla fovet."
            },
            {
                "verse": "Perge, mone turbas aures avertere vati,"
            },
            {
                "verse": "Ex sturnis corvos qui facit et cuculos."
            }
        ],
        [
            {
                "verse": "Miratur geminos soles annosa vetustas,"
            },
            {
                "verse": "Et lunam Eois erubuisse modis."
            },
            {
                "verse": "Et lapides cecidisse polo, taurumque locutum,"
            },
            {
                "verse": "Tergeminumque virum semivirumque bovem."
            },
            {
                "verse": "Prisca fides taceat, viget ecce hoc tempore corvus,"
            },
            {
                "verse": "Ore rudi sturnos qui trahit et cuculos."
            },
            {
                "verse": "At iacet athaeas modulans philomela querelas,"
            },
            {
                "verse": "Psittacus Eoo missus ab orbe iacet."
            },
            {
                "verse": "Temporibus nostris docti spernuntur olores,"
            },
            {
                "verse": "Et si cui dentur praemia, corvus habet."
            }
        ],
        [
            {
                "verse": "Laeta dies, albo quam vellere Parca secundet,"
            },
            {
                "verse": "Qua primum clari vidimus ora poli!"
            },
            {
                "verse": "Laeta dies festis semper numeranda diebus,"
            },
            {
                "verse": "Laeta dies nivea non caritura nota!"
            },
            {
                "verse": "Lucida fumoso madeant cristalla falerno,"
            },
            {
                "verse": "Flagret odoratis granea spica focis!"
            },
            {
                "verse": "Dexter ades saecli rector Saturne prioris,"
            },
            {
                "verse": "Cerne, tibi quantae luxurietur opes."
            },
            {
                "verse": "Fac quoque natalis genio sacrate December,"
            },
            {
                "verse": "Tempora felici currere nostra nota."
            },
            {
                "verse": "Iunge rosas, pete vina, lyram cape, posce puellas,"
            },
            {
                "verse": "Dum vivis, rapiet omnia mors properans."
            }
        ],
        [
            {
                "verse": "Lux mundi, formose puer, cui culta nitet vox,"
            },
            {
                "verse": "Vox Siculis permixta favis, tibi cedat amor phrix,"
            },
            {
                "verse": "Phrix sacra raptus volucri, quem summus amat Rex,"
            },
            {
                "verse": "Rex hominum Divumque sator, te doctus amat grex,"
            },
            {
                "verse": "Grex Driadum te mollis amat, meque alta premit fax,"
            },
            {
                "verse": "Fax oculus puer albe tuus, quo victa iacet lynx,"
            },
            {
                "verse": "Lynx radiis certans Phoebaeis, neu mihi sis trux,"
            },
            {
                "verse": "Trux decet ira feras, sed ames, dum pulchra nitet frux,"
            },
            {
                "verse": "Frux vultus formose tui, nam ut sparsa fluit nix,"
            },
            {
                "verse": "Nix verno liquefacta polo, sic lapsa cadit nux,"
            },
            {
                "verse": "Nux formae, celerique gradu simul atra ruit nex,"
            },
            {
                "verse": "Nex quoque te rapiet, mundi nec semper eris lux."
            }
        ],
        [
            {
                "verse": "Ut clavus clavum pellit, sic pellit amorem"
            },
            {
                "verse": "Alter amor, veteres sic nova flamma faces."
            }
        ],
        [
            {
                "verse": "Musa iocosa mihi est, mihi vita iocosa, Quirine,"
            },
            {
                "verse": "Dant quoque fatales fila iocosa Deae."
            },
            {
                "verse": "Non Tartesiaco pectus mihi carpitur auro,"
            },
            {
                "verse": "Nec peto Campani iugera mille soli."
            },
            {
                "verse": "Sit mihi parva domus, nox ebria, fidus amicus,"
            },
            {
                "verse": "Gratus ager, simplex et sine labe toga."
            },
            {
                "verse": "Me Cyathi, ludi, choreae, rosa, tympana, cantus,"
            },
            {
                "verse": "Me Venus, et Bromius, me trahit alma Ceres."
            },
            {
                "verse": "Quod Phlegetontaeis remeet si Brutus ab undis"
            },
            {
                "verse": "Clamabit: sic mors vivere nos docuit."
            }
        ],
        [
            {
                "verse": "Zoile, quod teneri spectentur ubique poetae,"
            },
            {
                "verse": "Dicis, foemineos odit Apollo greges."
            },
            {
                "verse": "Falleris, haec ratio si, Zoile, vera maneret,"
            },
            {
                "verse": "Iam tua carminibus scrinia plena forent."
            }
        ],
        [
            {
                "verse": "Purpureo regale caput redimite galero,"
            },
            {
                "verse": "Quem genuit liquidis Mantua cincta vadis."
            },
            {
                "verse": "Fugerat hinc Phoebus, fluctuque latebat hyberno,"
            },
            {
                "verse": "Celarat vultus Memnonis alma parens,"
            },
            {
                "verse": "Eversa in terris nimbosus Aquarius urna"
            },
            {
                "verse": "Deucalionaeas praecipitabit aquas;"
            },
            {
                "verse": "Adriacam postquam venisti laetus ad urbem,"
            },
            {
                "verse": "Altera, quae nostro tempore Roma viget."
            },
            {
                "verse": "Phoebus adest, Aurora redit, mala nubila cedunt,"
            },
            {
                "verse": "Aspectusque facis cuncta serena tuo."
            },
            {
                "verse": "Quod si vera canunt vates, haec signa parare"
            },
            {
                "verse": "Praedicunt culmen pontificale tibi."
            }
        ],
        [
            {
                "verse": "Dat pediconi natus, sed Pamphile natus"
            },
            {
                "verse": "Dat tibi plura, negas? testibus ista patent."
            }
        ],
        [
            {
                "verse": "Pauper eras (memini) Veneta piscator in urbe,"
            },
            {
                "verse": "Nigraque ab Aethiopo stigmata ducis avo."
            },
            {
                "verse": "Sed vaga sors lusit, Pario colis atria muro"
            },
            {
                "verse": "Structa, et centenus iugera taurus arat."
            },
            {
                "verse": "Pone tamen rigidos fastus, nec sanguine natum"
            },
            {
                "verse": "Patricio, aut prisca nobilitate putes."
            },
            {
                "verse": "Sors dare regna potest, gemmasque et fulva metalli"
            },
            {
                "verse": "Pondera, vile genus nobilitare nequit."
            }
        ],
        [
            {
                "verse": "Paule, refers cepisse nova tua stemmata mundo,"
            },
            {
                "verse": "Cum fecit lunam Iuppiter, arcus homo es."
            }
        ],
        [
            {
                "verse": "Ut rutilat claro feralis crine cometes,"
            },
            {
                "verse": "Qui fera terribili nuntiat arma iuba;"
            },
            {
                "verse": "Sic tua fama viget nullo violabilis aevo,"
            },
            {
                "verse": "Fama hyperionias praeteritura domos."
            },
            {
                "verse": "Gallia te novit, nec spernit Hybernia nomen"
            },
            {
                "verse": "Hieronymi, fulvi nec freta Santonici."
            },
            {
                "verse": "Te semotus amat nostra tellure Britanus,"
            },
            {
                "verse": "Et posita Eoo littore Taprobane."
            },
            {
                "verse": "Quod si vera tulit Samius, fovet umbra Catonis,"
            },
            {
                "verse": "Vel tua Pellei spiritus ossa ducis."
            }
        ],
        [
            {
                "verse": "Cum repeto tenues, censor facunde, libellos,"
            },
            {
                "verse": "Claudicat hic versus, syllaba nutat, ais."
            },
            {
                "verse": "Veridico tenerum sic corripis ore poetam,"
            },
            {
                "verse": "Et cerussata carmina nostra refers."
            },
            {
                "verse": "Deformes metuit iam Calliopea lituras,"
            },
            {
                "verse": "Odit et insulsos crassa Thalia iocos."
            },
            {
                "verse": "Nulla litura iuvat, Phaetontis Musa calores"
            },
            {
                "verse": "Iam ferat, aut priscas Deucalionis aquas."
            }
        ],
        [
            {
                "verse": "Pallidulo damnas cum pedicone cinaedos,"
            },
            {
                "verse": "Et quoscunque fero vulnere fixit amor."
            },
            {
                "verse": "Socraticus censor, rigidi de stirpe Catonis"
            },
            {
                "verse": "Sis velut, et Traseae dogmata celsa colas."
            },
            {
                "verse": "Crassus avaritiam, civilia Iulius arma"
            },
            {
                "verse": "Damnet, et Idaeus Pastor adulteria:"
            },
            {
                "verse": "Obrutus in vitium nullo non iudice cum sis,"
            },
            {
                "verse": "Quo bibis, haud decuit flumine sputa dare."
            },
            {
                "verse": "Labe prius careat, censet qui crimina, tuque"
            },
            {
                "verse": "(Si libuit) socios carpe, sed esto probus."
            }
        ],
        [
            {
                "verse": "Impia cum nostra quid habes tot praelia, Balbe!"
            },
            {
                "verse": "Quid cum Ventidio bella pudenda geris,"
            },
            {
                "verse": "Hunc probat imbellem parvae patientia mentis:"
            },
            {
                "verse": "Vincula sponte petit, armaque ponit iners."
            },
            {
                "verse": "Non auferre sonos poteris, non tollere voces"
            },
            {
                "verse": "Ventosas, Terei vulnus inane facis."
            },
            {
                "verse": "Ille nisi anguiferae conspexerit ora Medusae,"
            },
            {
                "verse": "Semper inhumanos proferet ille sonos."
            },
            {
                "verse": "Proferat ille licet, furiantis somnia febris"
            },
            {
                "verse": "Evomat, Hypocratis vincula sola petit."
            }
        ],
        [
            {
                "verse": "Quisquis es, auratos tribuit cui Lydia fontes,"
            },
            {
                "verse": "Cui Tagus Eoas pandit opacus aquas."
            },
            {
                "verse": "Dolia cui veterem spumant redolentia Bacchum,"
            },
            {
                "verse": "Niliacoque nitet rure benigna Ceres."
            },
            {
                "verse": "Cui Ganimedaeos tribuit sors laeta ministros,"
            },
            {
                "verse": "Et Massilaeum virga gubernat equum."
            },
            {
                "verse": "Regna Deae metuas dubio pendentis in orbe,"
            },
            {
                "verse": "Cuius agit celerem ventus et unda rotam."
            },
            {
                "verse": "Quique Midam superas opibus Croesumque beatis,"
            },
            {
                "verse": "Pendula sors currum si rotet, Irus eris."
            }
        ],
        [
            {
                "verse": "Tanta tibi laus est inflati et gloria penis,"
            },
            {
                "verse": "Cedat ut Arcadii mentula tenta Dei."
            },
            {
                "verse": "Ille riget ferro, nodosa et durior ulmo,"
            },
            {
                "verse": "Ille hasta crescit longior Hectorea."
            },
            {
                "verse": "Ille suas agitans stillanti rore palaestras,"
            },
            {
                "verse": "Penelopen Veneri mollit et Hypolitum."
            },
            {
                "verse": "In senium vergens custos membrosus agelli"
            },
            {
                "verse": "Te vocat ad partes pene rubente suas."
            },
            {
                "verse": "Sed, puto, respondes, quid vis pater optime? fures"
            },
            {
                "verse": "Non premere hoc telo, sed soleo elicere."
            }
        ],
        [
            {
                "verse": "Qui tumido iactas ventosa poemata cornu,"
            },
            {
                "verse": "Cinctaque Velano Syrmate Musa furit."
            },
            {
                "verse": "Exiguum, sed dulce sonans, quid livide carmen"
            },
            {
                "verse": "Inficis, et nostrum deprimis ingenium?"
            },
            {
                "verse": "Immodico crescat tibi vana cucurbita ventre,"
            },
            {
                "verse": "Mista fluant nostris Punica grana favis."
            },
            {
                "verse": "Tu scelus Oedipodis, nec prandia grata Thyeste,"
            },
            {
                "verse": "Et Phaetontaeis orbita trita rotis;"
            },
            {
                "verse": "Lernaeumque sones foecundo corpore monstrum,"
            },
            {
                "verse": "Dum tua Lethaeo sparsa sit amne chelis."
            }
        ],
        [
            {
                "verse": "Murani! Latiae decus Thaliae,"
            },
            {
                "verse": "Et Pandioniae nitor Minervae!"
            },
            {
                "verse": "Natura astrifero parens rotatu,"
            },
            {
                "verse": "Quod plaga creat aequinoctiali,"
            },
            {
                "verse": "Aut foecundo Hyperionis vapore,"
            },
            {
                "verse": "Tu dextra simulas potentiori."
            },
            {
                "verse": "Spumas edere tu maris ruentes,"
            },
            {
                "verse": "Coam perficere et potes Dionem."
            },
            {
                "verse": "Sed vultus pueri decentioris"
            },
            {
                "verse": "Nobis nunc tenui exprimis tabella."
            },
            {
                "verse": "Altas ut volucri celer meatu"
            },
            {
                "verse": "Cum carpat teneri rosas decoris,"
            },
            {
                "verse": "Florescat viridi puer iuventa,"
            },
            {
                "verse": "Huic cedant operi severiores"
            },
            {
                "verse": "Vultus Phidiaca manu politi,"
            },
            {
                "verse": "Victus Praxiteles, Scopasque Mentor,"
            },
            {
                "verse": "Lysippus, Calays, Myron, Apelles"
            },
            {
                "verse": "Mirentur pueri decentioris"
            },
            {
                "verse": "Binas lampadas igneo micantes"
            },
            {
                "verse": "Vultu purpureis rosis decoro;"
            },
            {
                "verse": "Sic mixtus tenui rubore candor,"
            },
            {
                "verse": "Sic vernos redolentia ora flores,"
            },
            {
                "verse": "Sic sparsi minio nitent capilli,"
            },
            {
                "verse": "Cernenti ut gracilis decus tabellae,"
            },
            {
                "verse": "Ignis molliculas edat medullas."
            }
        ],
        [
            {
                "verse": "Aethereis animas tantum dimittite ab astris"
            },
            {
                "verse": "Nam manus artificis caetera membra dabit."
            }
        ],
        [
            {
                "verse": "Mons Heliconiadum superas iuga culta sororum,"
            },
            {
                "verse": "Quem colit Aonii turba beata chori."
            },
            {
                "verse": "Hic gaudet nitidus hedera crescente Lyaeus,"
            },
            {
                "verse": "Luxuriat patulis laurea virga comis."
            },
            {
                "verse": "Ut puto, iam dices, Phoebo felicior adsum;"
            },
            {
                "verse": "Falleris, haud Phoebi gloria parta tibi est."
            },
            {
                "verse": "Ille suis vicit tumidum Pytona sagittis,"
            },
            {
                "verse": "Ausum Dircaeos contemerare lacus."
            },
            {
                "verse": "Nunc quoque Pierias Mato lividus inficit undas,"
            },
            {
                "verse": "Hunc tu si poteris vincere, Phoebus eris."
            }
        ],
        [
            {
                "verse": "Carmina nostra probas, solvam te legibus aequis,"
            },
            {
                "verse": "Nil nisi verba refers, nil nisi verba dabo."
            },
            {
                "verse": "Me donis donas; contra quae munera mittam?"
            },
            {
                "verse": "Heu fortuna meas nubila pressit opes."
            },
            {
                "verse": "Carmina quid reddam Musarum et Apollinis expers?"
            },
            {
                "verse": "Non bene pro magno munere verba damus."
            },
            {
                "verse": "Ergo animum dono, gemmas qui vincit et aurum,"
            },
            {
                "verse": "Semina sic duplici foenore reddet ager."
            },
            {
                "verse": "Nam sors regna potest fulvique auferre metalli"
            },
            {
                "verse": "Pondera; sors animum, Paule, movere nequit."
            }
        ],
        [
            {
                "verse": "Si dura hircino cedunt adamanta cruori,"
            },
            {
                "verse": "Non adamantaeo casside tutus eris."
            },
            {
                "verse": "Moenia iam cerno Veneto ruitura duello,"
            },
            {
                "verse": "Torvus arenosis quae Padus ambit aquis."
            },
            {
                "verse": "Nam quot habet flores vernantia prata, tot hircos"
            },
            {
                "verse": "Urbs tenet Adriacis aedificata vadis."
            }
        ],
        [
            {
                "verse": "O manus, o crines, o colla, o lactea cervix,"
            },
            {
                "verse": "O oculi aetherea sidera bina domus!"
            },
            {
                "verse": "O vox, o mores sine rusticitate pudici!"
            },
            {
                "verse": "O frons, o primis aemula labra rosis!"
            },
            {
                "verse": "Perditis heu miserum, periturum cernite amantem,"
            },
            {
                "verse": "Cernite me, morior; cernite me morior."
            },
            {
                "verse": "Heu morior! pulla cingatur veste cadaver!"
            },
            {
                "verse": "Et referant tales marmora scripta sonos:"
            },
            {
                "verse": "Hic iacet extinctus teneris Hieronymus annis,"
            },
            {
                "verse": "Durae caussa fuit aspera Petra necis."
            }
        ],
        [
            {
                "verse": "Itala Cecropiae Pallas coniuncta Minervae"
            },
            {
                "verse": "Et stetit et cecidit morte, Philelphe, tua."
            }
        ],
        [
            {
                "verse": "Omnia solus habes, tu grammata solus, et artem"
            },
            {
                "verse": "Rhetoricam, solus verba latina tenes."
            },
            {
                "verse": "Et solus noscis dubiosa aenigmata Persi."
            },
            {
                "verse": "Parva loquor, solus omnia Lente sapis."
            },
            {
                "verse": "Esse Deum monstras sub trino corpore solum;"
            },
            {
                "verse": "Quae sint, quae fuerint, quaeque futura, tenes."
            },
            {
                "verse": "Solus habes famam, praeclaraque nomina solus,"
            },
            {
                "verse": "Ingenium solus, cor quoque solus habes."
            },
            {
                "verse": "Omnia cum solus teneas, pallentia solus"
            },
            {
                "verse": "Regna petas, solus quaeque sinistra feras."
            }
        ],
        [
            {
                "verse": "Desine divitias natis cumulare superbas,"
            },
            {
                "verse": "Divitiae parvo tempore namque fluunt."
            },
            {
                "verse": "Non ita praecipites alterno vortice cymbas"
            },
            {
                "verse": "Versat arenoso scylla proterva mari."
            },
            {
                "verse": "Nec sic incertis agitantur fluctibus undae,"
            },
            {
                "verse": "Ut sors instabiles impia versat opes."
            },
            {
                "verse": "Munera nulla valent natis maiora parentes"
            },
            {
                "verse": "Linquere, quam laudis nomina clara suae."
            }
        ],
        [
            {
                "verse": "Stemmata quid patris, vultus quid tollis avorum,"
            },
            {
                "verse": "Haec domus Arcadicum sit licet ante genus."
            },
            {
                "verse": "Nobilitas virtus vera est, haec sola beatos"
            },
            {
                "verse": "Post cineres reddit, caetera mortis erunt."
            },
            {
                "verse": "Plus patet omne scelus, quanto generosior ille est,"
            },
            {
                "verse": "Qui peccat; tibi laus iam nocet; ergo tace."
            }
        ],
        [
            {
                "verse": "Dicite, cui vestrum superi sua lumina desint?"
            },
            {
                "verse": "Surripuit Divis lumina noster amor."
            },
            {
                "verse": "Qualia non tenuit quondam Iunonius ales,"
            },
            {
                "verse": "Nec Ganymedaea talia fronte micant."
            },
            {
                "verse": "Hinc movet arma Venus, languentesque excitat ignes,"
            },
            {
                "verse": "Spicula quae hinc acuit, hic volat acer amor."
            },
            {
                "verse": "Nil mirere, caret caecus si luce Cupido,"
            },
            {
                "verse": "Lumina donavit, cara puella, tibi."
            }
        ],
        [
            {
                "verse": "Attrahit ut ferri magnetica gemma rigorem,"
            },
            {
                "verse": "Luminibus praeceps sic trahor ipse tuis."
            }
        ],
        [
            {
                "verse": "Imposuit quicunque tibi cognomina Tarde!"
            },
            {
                "verse": "Nomen Amazonio condidit ille viro."
            },
            {
                "verse": "Hippolyto nomen sic impia fata dederunt,"
            },
            {
                "verse": "Quod fuerat propriis dilaniandus equis."
            },
            {
                "verse": "Nomina sic misero tibi Protesilae fuerunt,"
            },
            {
                "verse": "Victima quum Phrygiis prima futurus eras."
            },
            {
                "verse": "Sic tibi dant Superi Tardi cognomina, quum sis"
            },
            {
                "verse": "Tardus et ingenio, tardus et eloquio."
            }
        ],
        [
            {
                "verse": "Nox erat, et pigras somnus diffuderat alas,"
            },
            {
                "verse": "Claraque roranti luna nitebat equo."
            },
            {
                "verse": "Cum mihi visus eram Parnassi scandere collem,"
            },
            {
                "verse": "Sidera qui gemino vertice celsa petit."
            },
            {
                "verse": "Hinc tibi, Bacche pater, rauco sonat aere Citheron,"
            },
            {
                "verse": "Hinc Helicon claro pectine, Phoebe, tibi."
            },
            {
                "verse": "Labitur in medio vitreis fons lacteus undis,"
            },
            {
                "verse": "Bellerophontaei fons pede natus equi,"
            },
            {
                "verse": "Campus, ubi aeterni fulget nova gratia veris,"
            },
            {
                "verse": "Circuit et sparsis terra benigna comis."
            },
            {
                "verse": "Hic crepitans lenes mollit Favonius auras,"
            },
            {
                "verse": "Et leve frondoso vertice cantat avis;"
            },
            {
                "verse": "Concors Eoa ludit cum tigride dama,"
            },
            {
                "verse": "Mollior et placido iungitur agna lupo."
            },
            {
                "verse": "Sanguineo splendore rosas, rubigine tinctas"
            },
            {
                "verse": "Fert violas; solo culta seges Zephyro."
            },
            {
                "verse": "Hic casiae molles, et olentis vimen achanti,"
            },
            {
                "verse": "Flebilibusque rubes moeste hyacinthe notis."
            },
            {
                "verse": "Hic micat Assyrio, floret quod gramine, quodque"
            },
            {
                "verse": "Dives odorato cardine servat Arabs."
            },
            {
                "verse": "Quidquid ab Eois pinus vehit Itala, quicquid"
            },
            {
                "verse": "Unica vivaci perdit avis tumulo."
            },
            {
                "verse": "Haec generosa sacri sortiti rura poetae,"
            },
            {
                "verse": "Lenia gramineo cespite membra fovent."
            },
            {
                "verse": "In medio Phrygiis domus est effulta columnis,"
            },
            {
                "verse": "Clausa adamantaeo valva riget chalybe."
            },
            {
                "verse": "Limina berillo quum et iaspide lubrica surgunt,"
            },
            {
                "verse": "Flerus onyxque micat Iliacusque silex."
            },
            {
                "verse": "Calcaturque solo magnetica gemma nitenti,"
            },
            {
                "verse": "Venaque caeruleis concolor albet aquis."
            },
            {
                "verse": "Ingredior Paphii manibus fabricata mariti"
            },
            {
                "verse": "Culmina, iudicio semper amanda meo."
            },
            {
                "verse": "Stabat inornatis moerens Elegia capillis,"
            },
            {
                "verse": "Pallebat claudis vecta Thalia rotis."
            },
            {
                "verse": "Nec minus est confusa sacrae dux ipsa cohortis,"
            },
            {
                "verse": "Quam celer Odrysiam dum vehis Hebre lyram."
            },
            {
                "verse": "Obstupui, ut presso trepidans pavet angue viator,"
            },
            {
                "verse": "Et dubios fudi voce tremente sonos."
            },
            {
                "verse": "Quippe Dionaeo Titon gemis ustus aheno,"
            },
            {
                "verse": "Quique aliis curas vulnera, vulnus habes."
            },
            {
                "verse": "Turpiter aeger ades medicae male conditor artis;"
            },
            {
                "verse": "Hinc est Aonii moesta corona gregis."
            },
            {
                "verse": "Num fugiens celeres Daphnes Peneia gressus,"
            },
            {
                "verse": "Laurea frondoso cortice membra tegit?"
            },
            {
                "verse": "Admetine greges herboso pascis in agro,"
            },
            {
                "verse": "Atque humilem dura construis arte casam?"
            },
            {
                "verse": "Irrita quis poscet dubiis oracula rebus,"
            },
            {
                "verse": "Facundumve sacro pectine tanget ebur?"
            },
            {
                "verse": "Haec ego: ferali tunc victa Polymnia taxo,"
            },
            {
                "verse": "Dum tulit haec, gemitu lingua retenta pio est."
            },
            {
                "verse": "Nulla Dionaeae laeserunt corda sagittae,"
            },
            {
                "verse": "Tristior extinctis errat amor facibus"
            },
            {
                "verse": "Dandolus aestivi correptus sidere morbi,"
            },
            {
                "verse": "Heu iacet, et laeti triste timemus iter."
            },
            {
                "verse": "Hunc gremio primum tenera de matre cadentem"
            },
            {
                "verse": "Suscepi nostris presse puer manibus."
            },
            {
                "verse": "Morbe ferox vatis teneros iam desere vultus,"
            },
            {
                "verse": "Si nescis, geminum pectus acerbe premis."
            },
            {
                "verse": "Heu, heu, quam vario mutat sors omnia casu,"
            },
            {
                "verse": "Et certam praesens vix videt hora Deam."
            },
            {
                "verse": "Bellua non rapto citius volat Indica foetu,"
            },
            {
                "verse": "Piseove fugit carcere liber equus;"
            },
            {
                "verse": "Ut mare mobilior, flavisque incertior Austris,"
            },
            {
                "verse": "Instabili celerem sors movet orbe rotam."
            },
            {
                "verse": "Quid genus, aut virtus, quid doctae Pallados artes,"
            },
            {
                "verse": "Nobileque a prisco ducere nomen avo,"
            },
            {
                "verse": "Pactolique iuvat, quos perluit unda liquores,"
            },
            {
                "verse": "Sparsa vel ostrino concha Erycina toro?"
            },
            {
                "verse": "Nam quis divitiis infirmo pectore gaudet?"
            },
            {
                "verse": "Non ego cum morbo Lucius esse velim."
            },
            {
                "verse": "Huc ades intonso, Pean formose, capillo,"
            },
            {
                "verse": "Huc ades, et placidus pectora fessa leva!"
            },
            {
                "verse": "Aspice, ut informis teneros color inficit artus;"
            },
            {
                "verse": "Imminet ut vacuo Parca sinistra colo."
            },
            {
                "verse": "Lanigeras Pan curat oves, fovet alma Dione,"
            },
            {
                "verse": "Si quis Acidaliis bella gerit calamis."
            },
            {
                "verse": "Tu regis infirmas vates nisi vatis habenas,"
            },
            {
                "verse": "Serviet exemplo quis tibi, Dive, suo?"
            },
            {
                "verse": "Ecce Venus densa Nympharum stante corona,"
            },
            {
                "verse": "Arida Nectareo membra liquore levat."
            },
            {
                "verse": "Cymodoce violas, roseos dat Philis odores,"
            },
            {
                "verse": "Spargit odoratas caerula Nais aquas."
            },
            {
                "verse": "Ergo veni, et tenero morbos expelle poetae,"
            },
            {
                "verse": "Urna tuum leviter sic Phaetonta premat."
            },
            {
                "verse": "Sic te defessum longis erroribus orbis"
            },
            {
                "verse": "Excipiat placido Thetis aquosa sinu."
            },
            {
                "verse": "Non faciles tractare lyras mollesve choreas,"
            },
            {
                "verse": "Non opus est, densas flectere dente comas."
            },
            {
                "verse": "Ipse rosas, violas, et semina lactucarum,"
            },
            {
                "verse": "Quique levent succos torrida membra geras."
            },
            {
                "verse": "Praemia digna manent, toto Laurentius aevo"
            },
            {
                "verse": "Culta Maronaeis ora rigabit aquis."
            },
            {
                "verse": "Audit vota pater, succos tulit ille, tibique"
            },
            {
                "verse": "Purpureus roseo candor in ore micat."
            },
            {
                "verse": "Ergo age, Smyrnaea carmen modulare sub umbra,"
            },
            {
                "verse": "Sic eris Adriaci gloria rara soli."
            },
            {
                "verse": "Teque vehet rumor candenti gemmeus ala,"
            },
            {
                "verse": "Cum tenuis fient ossa perusta cinis."
            },
            {
                "verse": "Nam Mausolaeum tangit iactura sepulchrum,"
            },
            {
                "verse": "Altaque nobilium culmina pyramidum."
            },
            {
                "verse": "Longa dies Geticae compescit tigridis iras,"
            },
            {
                "verse": "Longa dies cogit sub iuga panda boves."
            },
            {
                "verse": "Ferreus exigua teritur rubigine mucro,"
            },
            {
                "verse": "Frangitur et tenui dura liquore silex,"
            },
            {
                "verse": "Tempus edax meritos rebus subducit honores;"
            },
            {
                "verse": "Sola tamen gelida carmina morte carent."
            },
            {
                "verse": "Non senio squallet Nemesis cantata Tibullo,"
            },
            {
                "verse": "Nec longaeva situm pulchra Lycoris habet."
            },
            {
                "verse": "Cumque metallifero Simois miscebitur Hermo,"
            },
            {
                "verse": "Cum fluet Armeniis barbarus Ister aquis."
            },
            {
                "verse": "Mordaci vivet iuvenescens carmen in aevo,"
            },
            {
                "verse": "Nobile Pieridum stat sine fine decus."
            }
        ],
        [
            {
                "verse": "Nox erat, et pleno fulgebat Cynthia cornu,"
            },
            {
                "verse": "Curarum domitrix ceperat alta quies."
            },
            {
                "verse": "Cum mihi visus eram Dircaeas scandere sedes;"
            },
            {
                "verse": "Vel fuit, aut vacuae somnia mentis erant."
            },
            {
                "verse": "Hic ego scripta dabam viridi resupinus in antro,"
            },
            {
                "verse": "Mollia purpureus quae mihi dictat amor."
            },
            {
                "verse": "Nam modo qui saevos tutus contemserat ignes,"
            },
            {
                "verse": "Illum felicem terque quaterque tuli."
            },
            {
                "verse": "Nunc vaga Acidaliae mirabar castra Diones,"
            },
            {
                "verse": "Et novus aligeri miles amoris eram."
            },
            {
                "verse": "Me modo fallacis terrebant verba puellae,"
            },
            {
                "verse": "Verba procelloso diripienda Noto."
            },
            {
                "verse": "Saepe etiam dominae vitiis patientia victa est,"
            },
            {
                "verse": "Et duxi fracto libera colla iugo."
            },
            {
                "verse": "Illa mihi impressit certantibus oscula linguis,"
            },
            {
                "verse": "Quae possent duri sistere tela Iovis."
            },
            {
                "verse": "Ultro ego formosae petii fera vincla puellae,"
            },
            {
                "verse": "Ipse libens dominam servitiumque tuli."
            },
            {
                "verse": "Haec ego, vel si quid in miserum cogebat amantem"
            },
            {
                "verse": "Alternans laetis Cypris amaritiem."
            },
            {
                "verse": "Ecce venit scisso moerens Elegia capillo,"
            },
            {
                "verse": "Tum primum est oculis cognita moesta meis."
            },
            {
                "verse": "Atque ait: O miles tenerorum lusor amorum,"
            },
            {
                "verse": "Qui canis aligeri bella cruenta ducis."
            },
            {
                "verse": "Heu quot grata tibi malus abstulit otia livor,"
            },
            {
                "verse": "Livor edax, laetis qui macer esse solet."
            },
            {
                "verse": "Melliflui finxit te rodere carmina vatis"
            },
            {
                "verse": "Gaguini, Aonii gloria rara chori."
            },
            {
                "verse": "Ipse puer quotiens gremio reptavit in isto,"
            },
            {
                "verse": "Doctaque Smyrnaeis ora rigavit aquis?"
            },
            {
                "verse": "Tinge Lycambaeo liventia tela cruore,"
            },
            {
                "verse": "More fluentis eat liber iambus aquae,"
            },
            {
                "verse": "Donec livor edax, rebusque infestus opimis"
            },
            {
                "verse": "Exclamat flexo poplite, falsa tuli."
            },
            {
                "verse": "Dixit, et aethereis volitans se miscuit auris,"
            },
            {
                "verse": "Irriguus liquit lumina fessa sopor."
            },
            {
                "verse": "At tibi, qui geminos audes committere vates,"
            },
            {
                "verse": "Ledaeumque putas dissociare genus,"
            },
            {
                "verse": "Sit labor aeternus, sit tristis inersque senecta,"
            },
            {
                "verse": "Perpetuusque timor, perpetuusque pudor."
            },
            {
                "verse": "Te mala cuncta premant, te torreat arida febris,"
            },
            {
                "verse": "Nec sit, qui misero pocula ferre velit."
            },
            {
                "verse": "Ergo ego dilectum potui sprevisse sodalem?"
            },
            {
                "verse": "O mihi Thesaea semper amande fide."
            },
            {
                "verse": "Ergo ego doctiloqui carpsissem carmina vatis,"
            },
            {
                "verse": "Carmina Pieriis aequiparanda sonis?"
            },
            {
                "verse": "Iuro per horrendae stagna intemerata paludis,"
            },
            {
                "verse": "Perque meum genium Castalidumque choros."
            },
            {
                "verse": "Iuro per intacta natum de Virgine Christum,"
            },
            {
                "verse": "Iuro per aethereae sidera clara domus."
            },
            {
                "verse": "Et coluisse tuas, laudasse et saepe Camoenas,"
            },
            {
                "verse": "Maeoniaeque illas aequiparasse tubae."
            },
            {
                "verse": "Si fallo: Tytii pascant mea membra volucres,"
            },
            {
                "verse": "Tantalus et liquidis stem sitibundus aquis."
            },
            {
                "verse": "Terra prius fluctus, et pontus deserat undas"
            },
            {
                "verse": "Astra polum, volucres aethera, piscis aquas;"
            },
            {
                "verse": "Quam subeant animo Ganguini oblivia nostro."
            },
            {
                "verse": "Mens habet una duos, mens habitura duos."
            },
            {
                "verse": "Tu mihi sola fides, animae pars altera nostrae,"
            },
            {
                "verse": "Altera lux, alter spiritus, alter ego."
            }
        ],
        [
            {
                "verse": "Pythagora alterno reparas qui semina lapsu,"
            },
            {
                "verse": "Corporibusque novis das reduces animas."
            },
            {
                "verse": "Dic, quid erit Marcus, stygiis cum dirus in undis"
            },
            {
                "verse": "Corpora Sysiphio pondere saeva premet?"
            },
            {
                "verse": "Quis Marcus? Marcus rabido livore refertus,"
            },
            {
                "verse": "Qui Fabii damnat, et Ciceronis opus."
            },
            {
                "verse": "Omnia qui rodit, genuinum frangit in omnes,"
            },
            {
                "verse": "Et cui Gorgonio viscera felle madent."
            },
            {
                "verse": "Non erit ille caper, non vasti bellua ponti,"
            },
            {
                "verse": "Non leo, nec taurus, ergo quid ille? canis."
            }
        ],
        [
            {
                "verse": "Membroso tumidum qui formas ore Priapum?"
            },
            {
                "verse": "Parce meas labris contemerare genas."
            },
            {
                "verse": "Quid iuvat (heu) mundae parcat quod mentula buccae"
            },
            {
                "verse": "Fellator labris si quoque fio tuis."
            }
        ],
        [
            {
                "verse": "Quisquis erit solvens Thebana aenigmata, dicat"
            },
            {
                "verse": "Qui sine pene viros irrumat ore, quis est!"
            }
        ],
        [
            {
                "verse": "Dulcis es, et dulci genitus, Ludovice sub astro;"
            },
            {
                "verse": "Dulcis es, et dulci dulcior Ambrosia."
            },
            {
                "verse": "Dulcis es, et dulci sunt lumina clara nitore,"
            },
            {
                "verse": "Dulcis es, et dulci manat ab ore lepos."
            },
            {
                "verse": "Dulcior atque favis, et nectare dulcior omni,"
            },
            {
                "verse": "Dulcior et si quid dulcius esse potest."
            },
            {
                "verse": "Durus es (heu) nobis, mores depone ferinos,"
            },
            {
                "verse": "Conveniunt pueris mollia, dura feris."
            }
        ],
        [
            {
                "verse": "Ioannes, Clarios nunc cernimus undique vates,"
            },
            {
                "verse": "Et decorant omnes laurea serta comas."
            },
            {
                "verse": "India dat vates, dat terra Britanna poetas,"
            },
            {
                "verse": "Dat Scythicus, Lybicus, Gallus, Iberus, Arabs."
            },
            {
                "verse": "Parvulus ad lustrum cumprimum venerit infans,"
            },
            {
                "verse": "Arguto blaesos concinit ore modos."
            },
            {
                "verse": "Quid mirum? tenuit antiquo tempore lauros"
            },
            {
                "verse": "Parnassus, lauros nunc habet omnis ager."
            }
        ],
        [
            {
                "verse": "Quid tenuem laudas vates memorande Thaliam?"
            },
            {
                "verse": "Vestit rugosum nostra Thalia piper."
            },
            {
                "verse": "Corvum laudat olor, picae philomena querelas,"
            },
            {
                "verse": "Cornicisque sonos unica laudat avis."
            },
            {
                "verse": "Nec tamen expectes, ut solvam haec legibus aequis,"
            },
            {
                "verse": "Veridicove probem carmina culta sono."
            },
            {
                "verse": "Laudis egent, quae sunt mediocria, livor iniquus"
            },
            {
                "verse": "Commendat versus, Delphe diserte, tuos."
            }
        ],
        [
            {
                "verse": "Lumine captus erat Smyrnaeae gloria gentis,"
            },
            {
                "verse": "Squallebat caeco lumine Tiresia."
            },
            {
                "verse": "Vivet Tiresiae, vivet quoque nomen Homeri,"
            },
            {
                "verse": "Dum novus Eoo surget ab axe dies."
            },
            {
                "verse": "Hunc quoque, quem caecum memoras, mi Delphe, corusca"
            },
            {
                "verse": "Mente videt, quantum cernere lynx poterit."
            }
        ],
        [
            {
                "verse": "Quid miserande negas tardas effundere voces,"
            },
            {
                "verse": "Grandia verba ubi sunt? quid miserande negas?"
            },
            {
                "verse": "Oedipodis fundas voces, vocesque Thyeste,"
            },
            {
                "verse": "Et Phaetontaeos Icariosque sonos."
            },
            {
                "verse": "Quasque reunitas sub gurgite rana coaxat,"
            },
            {
                "verse": "Et quas Odrisio concita Baccha Deo."
            },
            {
                "verse": "Effundit stygiis quas noxia turba sub undis,"
            },
            {
                "verse": "Et si non satis est hoc, Line, iunge tuas."
            }
        ],
        [
            {
                "verse": "Legimus, o vates, tua carmina, carmina Phoebo"
            },
            {
                "verse": "Digna, nec Orphaeis inferiora sonis."
            },
            {
                "verse": "O dilecta Deis, o felicissima tellus,"
            },
            {
                "verse": "In qua tu fausto sidere progenitus."
            },
            {
                "verse": "Tunc Venus, et fulvis volucer Tegeaticus alis"
            },
            {
                "verse": "Fulsit, et ignivomi stella benigna Iovis."
            },
            {
                "verse": "Vos Heliconiades dulci pro lacte sorores"
            },
            {
                "verse": "Pocula Castaliae plena dedistis aquae."
            },
            {
                "verse": "Et canere arcano puerum docuistis in antro,"
            },
            {
                "verse": "Sub quibus ille vagans luserat arboribus."
            },
            {
                "verse": "Plectra dedit Clio, calamosque Thalia, Minerva"
            },
            {
                "verse": "Lauros, et thyrsos Bacchus, Apollo lyram."
            },
            {
                "verse": "Hinc canis Aonios redolentia carmina fontes,"
            },
            {
                "verse": "Docte Tibullaeo cultius ore loqui."
            },
            {
                "verse": "Donec erunt vates, et Apollinis arma gerentur,"
            },
            {
                "verse": "Bellerophontaei gloria fontis eris."
            }
        ],
        [
            {
                "verse": "Impuras, Tite, basiationes"
            },
            {
                "verse": "Emis, dum pueri rapacioris"
            },
            {
                "verse": "Addixti tabulas, togas, libellos,"
            },
            {
                "verse": "Structas Euganea domos in urbe,"
            },
            {
                "verse": "Et musis geniale rus dicatum;"
            },
            {
                "verse": "Et quicquid rapis, hinc et inde donas,"
            },
            {
                "verse": "Munus, quin etiam mihi Kalendis"
            },
            {
                "verse": "Mai; quod dare solitus fusti,"
            },
            {
                "verse": "Nunc donas puero rapaciori,"
            },
            {
                "verse": "Quae te tam mala mens, furorve cogit,"
            },
            {
                "verse": "Ut hunc foetidulum, novum Cinaedum"
            },
            {
                "verse": "Antiquo mihi praeferas sodali?"
            },
            {
                "verse": "Exclamare libet, miselle, nostro,"
            },
            {
                "verse": "Nostro munere, tu irrumas Cinaedum."
            }
        ],
        [
            {
                "verse": "Candida fama tibi parcit, Mariane, tibique"
            },
            {
                "verse": "Livor edax parcit, parcit inane Sophos."
            },
            {
                "verse": "Si Canius vivat, si monstret Pana Tarentos,"
            },
            {
                "verse": "Excoluisset opus turba iocosa tuum."
            },
            {
                "verse": "O grande ingenium, o longi cura laboris,"
            },
            {
                "verse": "Haec nec Aristarcus, nec legat haec Bavius."
            },
            {
                "verse": "Quae si docta cohors nostri praecepta magistri"
            },
            {
                "verse": "Spreverit, Oedipus haec talia saepe leget."
            }
        ],
        [
            {
                "verse": "Kina philon panta, Samii sententia vatis"
            },
            {
                "verse": "Est Tite, sed quorsum haec attica verba petis?"
            },
            {
                "verse": "Dicam equidem, cultae retinent te vincla puellae,"
            },
            {
                "verse": "Quae stygium posset sollicitare Iovem."
            },
            {
                "verse": "Cornua cui sumat, cui se mutaret in aurum"
            },
            {
                "verse": "Iuppiter, et niveam dissimularet avem."
            },
            {
                "verse": "Et tibi sum Pylades, et tu mihi fidus Orestes,"
            },
            {
                "verse": "Quae volo si quaeras, Pamphile, Kina philon."
            },
            {
                "verse": "Subrides, tacitoque refers haec verba susurro,"
            },
            {
                "verse": "Non recipit socios in sua regna Venus."
            },
            {
                "verse": "Credimus: at dives mittat si munera Paulus,"
            },
            {
                "verse": "In socium veniet pacta puella thorum."
            },
            {
                "verse": "Vincit amicitiam nummorum caeca libido,"
            },
            {
                "verse": "I nunc, et iacta perfide, Kina philon."
            }
        ],
        [
            {
                "verse": "Purpurea venerande pater redimite tyara,"
            },
            {
                "verse": "Summus honoratae relligionis apex."
            },
            {
                "verse": "Gloria tu vatum, linguaque decorus utraque,"
            },
            {
                "verse": "Cui dedit eximium Philosophia decus."
            },
            {
                "verse": "Ecce tibi faciles donant sua carmina Nymphae,"
            },
            {
                "verse": "Seria sive velis, sive iocosa sequi."
            },
            {
                "verse": "Libera verba modis seu mavis scribere, cedit"
            },
            {
                "verse": "Gloria romani Tullius eloquii."
            },
            {
                "verse": "Tu rapidos solis cursus, annique meatus"
            },
            {
                "verse": "Noscis, et aethereae sidera clara domus."
            },
            {
                "verse": "Nec virtute minus, morum et candore probaris,"
            },
            {
                "verse": "Antiquum excedis relligione Numam."
            },
            {
                "verse": "Cui Cato iustitia cedit, probitate Metellus,"
            },
            {
                "verse": "Caesareum cedit nobilitate genus."
            },
            {
                "verse": "In te ego quid potius mirer? viresne capacis"
            },
            {
                "verse": "Ingenii, sanctas an probitatis opes."
            },
            {
                "verse": "Laude sed humana tollenda scientia, virtus"
            },
            {
                "verse": "Coelesti dignum te tua laude facit."
            }
        ],
        [
            {
                "verse": "Ut dubitat, quo flectat iter, quibus erret in undis"
            },
            {
                "verse": "Navis ab adversis exagitata Notis;"
            },
            {
                "verse": "Sic mea per varias rapitur sententia partes,"
            },
            {
                "verse": "Dum cupio dotes concelebrare tuas."
            },
            {
                "verse": "Tu Logicae nodos, obscuraque aenigmata solvis,"
            },
            {
                "verse": "Et tibi dat summum Philosophia decus."
            },
            {
                "verse": "Tu rapidos solis cursus, annique meatus"
            },
            {
                "verse": "Noscis, et aethereae sidera cuncta domus."
            },
            {
                "verse": "Tu gemini calles numerosa volumina iuris,"
            },
            {
                "verse": "Quidquid et humanum scit reserare genus."
            },
            {
                "verse": "Nec virtute minus, morum et candore probaris,"
            },
            {
                "verse": "Antiquum excedis relligione Numam."
            },
            {
                "verse": "In te ego quid potius mirer? viresne capacis"
            },
            {
                "verse": "Ingenii, sanctas an probitatis opes?"
            },
            {
                "verse": "Laude sed humana tollenda scientia, virtus"
            },
            {
                "verse": "Coelesti dignum te tua laude facit."
            }
        ],
        [
            {
                "verse": "Cingat Idumaea victricia tempora palma"
            },
            {
                "verse": "Mato triumphali conspiciendus equo."
            },
            {
                "verse": "Clamet io vici, vici bis, Karole, clamet,"
            },
            {
                "verse": "Clamet io magna voce triumphe Mato."
            },
            {
                "verse": "Ipse ego magnanimi, fateor, sum praeda Matonis,"
            },
            {
                "verse": "Adversaeque tuli praemia militiae."
            },
            {
                "verse": "Ipse ego ferratis devinctus colla catenis"
            },
            {
                "verse": "Pompa Matonaeas prosequor exuvias."
            },
            {
                "verse": "Sic quoque (me miserum) Tarpeia ad limina vectus"
            },
            {
                "verse": "Ducor io clamans: omnia Mato potest."
            }
        ],
        [
            {
                "verse": "Humanae solers scrutator, psittace, linguae!"
            },
            {
                "verse": "Qui canis audito tam bene verba sono."
            },
            {
                "verse": "Ambrosium facunde vocas, dominumque salutas,"
            },
            {
                "verse": "Saepe refers clara voce: puella vale."
            },
            {
                "verse": "Cum pater Ambrosius divino nectare fusus,"
            },
            {
                "verse": "Curarumque gravi pondere liber erit;"
            },
            {
                "verse": "Psittace dux volucrum ne sit grave dicere, quaeso"
            },
            {
                "verse": "Ha tandem Balbi sit tibi cura tui."
            },
            {
                "verse": "Haec modo tu referas, fueris si quando canendo"
            },
            {
                "verse": "Defessus, pro te nostra Thalia canet."
            }
        ],
        [
            {
                "verse": "Aegidi! Clariae decus cohortis"
            },
            {
                "verse": "Qui versus celebras severiores,"
            },
            {
                "verse": "Et Musas redoles Maronienas!"
            },
            {
                "verse": "At nos perlepida procacitate,"
            },
            {
                "verse": "Iucundos epigrammaton libellos,"
            },
            {
                "verse": "Mollesque hendecasyllabos iocamur,"
            },
            {
                "verse": "Genus carminis imbecillioris."
            },
            {
                "verse": "Nos nudum canimus Thalassionem."
            },
            {
                "verse": "Quare si graciles amas libellos,"
            },
            {
                "verse": "Et lusus faciles levesque nugas,"
            },
            {
                "verse": "Scribas deposita severitate."
            },
            {
                "verse": "Canamus lepidos iocos, canamus!"
            },
            {
                "verse": "Haec si dixeris ore non molesto,"
            },
            {
                "verse": "Mittam perspicuos iocis libellos."
            }
        ],
        [
            {
                "verse": "Consuluit tetro solers natura baratro,"
            },
            {
                "verse": "Non satis in stygiis ianitor unus erat."
            },
            {
                "verse": "Te tulit infelix, aluit te lacte canino,"
            },
            {
                "verse": "Hinc rabido latras verba canina sono."
            },
            {
                "verse": "Sit Maro, vel Cicero, Varroneve doctior, usquam"
            },
            {
                "verse": "Effugiet morsus invidiose tuos."
            },
            {
                "verse": "Omnibus arrides, cunctis maledicis, aperte"
            },
            {
                "verse": "Quaeque theonino rodere dente soles."
            },
            {
                "verse": "Sic latrator eris vivens, cum fata subibis"
            },
            {
                "verse": "Flumine tartareo Cerberus alter eris."
            }
        ],
        [
            {
                "verse": "Vasa probat Mentor, Venerem miratur Apelles,"
            },
            {
                "verse": "A Phidia summi est forma probata Iovis."
            },
            {
                "verse": "Marmora Praxiteli, placuit quoque vacca Myronni,"
            },
            {
                "verse": "Mirum est, si Balbum, Carole docte, probes."
            },
            {
                "verse": "Auctor opus laudat, sic forsitan Accius olim"
            },
            {
                "verse": "Laudabat vanam credulus Iliada."
            },
            {
                "verse": "Sum lyra, ni tangas plectro mea fila canoro,"
            },
            {
                "verse": "Mutus ero, artifici gloria tota tibi est."
            }
        ],
        [
            {
                "verse": "Candida cuncta geris, tibi candida tota suppellex"
            },
            {
                "verse": "Candide candenti conspiciende toga."
            },
            {
                "verse": "Haec toga Acidalias superat candore columbas,"
            },
            {
                "verse": "Et quae Mygdonio marmore tecta nitent."
            },
            {
                "verse": "Quin etiam superat cristalla, ligustra, pruinas,"
            },
            {
                "verse": "Lilia, quae verna luxuriantur humo."
            },
            {
                "verse": "Cedit Erythraeo quaesita sub aequore gemma,"
            },
            {
                "verse": "Cedit et Eoi nobile dentis ebur."
            },
            {
                "verse": "Haec toga sit primis nivibus licet aemula, mentis"
            },
            {
                "verse": "Attamen indicium candidioris adest."
            }
        ],
        [
            {
                "verse": "Nomina causidici meruisti clara Matonis,"
            },
            {
                "verse": "Mato Maronaea saepe canende lyra."
            },
            {
                "verse": "Carolus ecce sacer iam concipit arma, virumque,"
            },
            {
                "verse": "Clarus es heroa laude superbe Mato."
            },
            {
                "verse": "Grammata, rhetoricam culte, lepide atque venuste"
            },
            {
                "verse": "Scripta geris, tardi haec arma Matonis erunt."
            },
            {
                "verse": "Victor es, heroum superas Mavortia bella,"
            },
            {
                "verse": "More Iovis portas tela trisulca Mato."
            },
            {
                "verse": "Arma quis haec vincat, quis nunc eat obvius illis?"
            },
            {
                "verse": "Ignea tela geris, Deucalione opus est."
            }
        ],
        [
            {
                "verse": "Qui fueras tota mendax notissimus urbe,"
            },
            {
                "verse": "Et tota fueras notus in urbe loquax."
            },
            {
                "verse": "Captus in obscuro latuisti carcere clausus,"
            },
            {
                "verse": "Et meritas poenas lingua recisa dedit."
            },
            {
                "verse": "Nec satis est, scribis, quod dicere, Lentule, lingua"
            },
            {
                "verse": "Scissa nequit, superest, dextera caesa cadat."
            }
        ],
        [
            {
                "verse": "Ede tuos lepido sale tinctos, ede libellos,"
            },
            {
                "verse": "O mihi Orestaea iuncte poeta fide."
            },
            {
                "verse": "Pigra soporiferae fugiam quibus otia Lethes"
            },
            {
                "verse": "Et sequar Aonii rura beata chori."
            },
            {
                "verse": "Namque ego laurigerae modo sum novus accola rupis,"
            },
            {
                "verse": "Et meus in primo pulvere sudat equus."
            },
            {
                "verse": "Sudat equus duri stimulis agitatus amoris"
            },
            {
                "verse": "Qui celeri mecum bella gerit calamo."
            },
            {
                "verse": "Qui tolerare famem, duros tolerare labores"
            },
            {
                "verse": "Iussit, et indigno vivere servitio."
            },
            {
                "verse": "Felix, cui flatu ridet fortuna secundo,"
            },
            {
                "verse": "Culta Tibullaeo carmina conde pede."
            },
            {
                "verse": "Ast ego Acidalia quem Cypris arundine fixit,"
            },
            {
                "verse": "Aligeri semper miles amoris ero."
            }
        ],
        [
            {
                "verse": "Dogmata quis potuit tumidi celebrasse Matonis,"
            },
            {
                "verse": "Dogmata non ullis cognita temporibus?"
            },
            {
                "verse": "Totus es orator, totus Mato docte colores"
            },
            {
                "verse": "Calles; hic color est, Birrya semper homo,"
            },
            {
                "verse": "Vos isthaec intro, color est, auctore Matone."
            },
            {
                "verse": "O rem admirandam, quam sapis alta Mato!"
            },
            {
                "verse": "Marce vale, valeas tu Quintiliane, Matonem"
            },
            {
                "verse": "Gallia felicem terque quaterque colat."
            },
            {
                "verse": "Dic rogo, cum dicas Aeneam, dicasque Venetum"
            },
            {
                "verse": "Hic quoque num color est, ingeniose Mato?"
            },
            {
                "verse": "Vive Mato, Phaeton simul et Titania Tethys,"
            },
            {
                "verse": "Iam properant librum pingere, docte, tuum."
            }
        ],
        [
            {
                "verse": "Romuleos postquam petiisti, Candide, colles,"
            },
            {
                "verse": "Dividor in partes heu miser ipse duas."
            },
            {
                "verse": "Nam Gallis corpus, Latiis cor vivit in oris,"
            },
            {
                "verse": "Solvere quae solum mors tenebrosa potest."
            },
            {
                "verse": "Liligeros igitur repetas, Gaguine, penates,"
            },
            {
                "verse": "Ne longa pereat corpus inane mora."
            }
        ],
        [
            {
                "verse": "Hippolita lepidis Fernandi culta libellis,"
            },
            {
                "verse": "Iam laudes cantat axis uterque tuas."
            },
            {
                "verse": "Lesbia sic tenero fulget celebrata Catullo,"
            },
            {
                "verse": "Et cum Nasone est nota Corynna suo."
            },
            {
                "verse": "I nunc, et dubita sacros praeferre poetas"
            },
            {
                "verse": "Muneribus, pingui quae legit Indus humo."
            },
            {
                "verse": "Forma perit, pereunt et opes, vorat omnia tempus,"
            },
            {
                "verse": "Gloria carminibus non moritura nitet."
            },
            {
                "verse": "Donec erit Phoebus, dum pingent sidera coelum,"
            },
            {
                "verse": "Vivet Hyanthaei fama decusque chori."
            }
        ],
        [
            {
                "verse": "En iacet insulsi nunc fama sepulta libelli"
            },
            {
                "verse": "Paule, tui, cessas quid miserande mori?"
            },
            {
                "verse": "Carolus Aonii decus et nova fama triumphi"
            },
            {
                "verse": "Te ridet, cessas quid miserande mori?"
            },
            {
                "verse": "Te pueri digito monstrant, iuvenesque, senesque"
            },
            {
                "verse": "Exultant; cessas quid miserande mori!"
            },
            {
                "verse": "Iam morere - et merito claudas mala fata veneno,"
            },
            {
                "verse": "Una salus miseris est periisse semel."
            }
        ],
        [
            {
                "verse": "Qui Tyrios vexit spumosa per aequora raptus,"
            },
            {
                "verse": "Candida Phoebaeis cornua iunxit equis."
            },
            {
                "verse": "Squallida fugit hyems, Zephyri rediere secundi,"
            },
            {
                "verse": "Sub trabe nectit opus nuntia veris avis."
            },
            {
                "verse": "Ridet ager, vestitur humus, vestitur et arbos,"
            },
            {
                "verse": "Induit herbosum terra benigna caput;"
            },
            {
                "verse": "Sic rutilae nostro crescunt in pectore flammae,"
            },
            {
                "verse": "Atque urit pectus saeva puella meum."
            },
            {
                "verse": "Nostra tamen maior flamma est, nam cornua tauri"
            },
            {
                "verse": "Mense calent, semper pectora nostra calent."
            }
        ],
        [
            {
                "verse": "Laudat, amat nostros miratrix turba libellos,"
            },
            {
                "verse": "Meque audet priscis annumerare viris."
            },
            {
                "verse": "Lividus en torvo spectat sacra carmina vultu,"
            },
            {
                "verse": "Atque meis atro detrahit ore iocis."
            },
            {
                "verse": "Rumpere livor edax, dictat mihi flavus Apollo"
            },
            {
                "verse": "Carmina, laurigero non renuenda choro."
            },
            {
                "verse": "Rumpere livor edax, gaudent livore poetae,"
            },
            {
                "verse": "Invidia nostrum surgit ad astra decus."
            }
        ],
        [
            {
                "verse": "Poscis, quo fugiat? quaerat quas Mato latebras?"
            },
            {
                "verse": "Num petat Eoas, Hesperiasve domos?"
            },
            {
                "verse": "An rubei Phlegetontis iter, vel climata coeli,"
            },
            {
                "verse": "Qua patet astriferae lactea Zona viae."
            },
            {
                "verse": "Omnia namque potest, Deus est Mato; sed tamen audi,"
            },
            {
                "verse": "Quae querulus dixit ore tremente Mato:"
            },
            {
                "verse": "Me rota fortunae, me candida fama reliquit;"
            },
            {
                "verse": "Sera quidem superis sed tamen ira manet."
            },
            {
                "verse": "Cepimus Icarios ausus, amisimus alas;"
            },
            {
                "verse": "Altus eram, lapsu nunc graviore ruo."
            },
            {
                "verse": "Quo ferar infelix, me tellus, me aequora spernunt,"
            },
            {
                "verse": "Astra micant nostro non violanda pede."
            },
            {
                "verse": "Me, precor, in nihilum tandem pia numina vertant,"
            },
            {
                "verse": "Esse nihil malo, quam gravis esse dolor."
            }
        ],
        [
            {
                "verse": "Mens erat, ingenti contexere bella cothurno,"
            },
            {
                "verse": "Et iam mordaces deseruisse iocos."
            },
            {
                "verse": "Ecce ruit monstrum rabido livore refertum,"
            },
            {
                "verse": "Monstrum horrendum, ingens, exitiale, ferox,"
            },
            {
                "verse": "Bella geram, forti iungantur castra duello,"
            },
            {
                "verse": "Sparsa Lycambaeo sanguine tela madent."
            },
            {
                "verse": "Trans mare, trans terras, trans ulteriora feremur,"
            },
            {
                "verse": "Si poterunt nobis ulteriora dari."
            },
            {
                "verse": "Quid facis, o demens! o nostri infamia saecli!"
            },
            {
                "verse": "Urbe quid in docta quid miserande facis?"
            },
            {
                "verse": "I pete (si pudor est) purgantia gramina stultos,"
            },
            {
                "verse": "Una tuo capiti spes erit Anticyra."
            }
        ],
        [
            {
                "verse": "Vel fuit ille sacer vates, vel magnus Apollo,"
            },
            {
                "verse": "Nomina qui tribuit Ambrosiana tibi."
            },
            {
                "verse": "Ambrosius pascit coelestia pectora succus,"
            },
            {
                "verse": "Laetatur dulci Iupiter ambrosia."
            },
            {
                "verse": "Dulcior ambrosia, tu nectare dulcior omni,"
            },
            {
                "verse": "Ambrosias vincis nectareasque dapes."
            },
            {
                "verse": "Vive diu felix, superans vel Nestoris annos,"
            },
            {
                "verse": "Sis cunctis dulci dulcior ambrosia."
            }
        ],
        [
            {
                "verse": "Quae testam mala mens, furorve cogit!"
            },
            {
                "verse": "Quid langues miser esuritione!"
            },
            {
                "verse": "Bis sol occiduus rotas pruina"
            },
            {
                "verse": "Tinxit, Delia bis opus peregit,"
            },
            {
                "verse": "Nec potus fovet, aut cibus palatum,"
            },
            {
                "verse": "Domi Cecropiae madent olivae,"
            },
            {
                "verse": "Ales Phasidos, Africusque nidus,"
            },
            {
                "verse": "Pigmaeo volucris madens cruore."
            },
            {
                "verse": "Mullus, sumen, aper, columba, perdix,"
            },
            {
                "verse": "Et langues miser esuritione."
            },
            {
                "verse": "Erras anxius inde et hinc per altos"
            },
            {
                "verse": "Colles, per fora, circulos, tabernas;"
            },
            {
                "verse": "Si quis te vocet ad suam lagenam."
            },
            {
                "verse": "Iam nostro Ambrosio es gravis miselle,"
            },
            {
                "verse": "Prandeas semel ut domi, precatur."
            },
            {
                "verse": "Hoc durum nimis, et nimis molestum,"
            },
            {
                "verse": "Et fame decies perire mavis."
            },
            {
                "verse": "Quid tanta precer esuritione?"
            },
            {
                "verse": "Ad mensam Iovis auream recumbas."
            }
        ],
        [
            {
                "verse": "Merdosis scribis quid carmina digna cloacis?"
            },
            {
                "verse": "Carmina merdosis saepe referta notis."
            },
            {
                "verse": "Merdosi mores, merdosa Thalia, poeta"
            },
            {
                "verse": "Merdosus, merdas Calliopea sapit."
            },
            {
                "verse": "Vix tria verba refers, merdas, culosque natesque,"
            },
            {
                "verse": "Carminibus culus, mentula, merda sonant."
            },
            {
                "verse": "I, pede merdaleas, turpis scarabee, cavernas,"
            },
            {
                "verse": "Si tibi merdaleo nil nisi merda placet."
            }
        ],
        [
            {
                "verse": "Numquid sit studium, numquid, Francisce, cupido?"
            },
            {
                "verse": "Qui mea sic reddat corpora sicca petis."
            },
            {
                "verse": "Non studium, non saevus amor mea pectora torquet,"
            },
            {
                "verse": "Quae te paupertas, me quoque dira premit."
            }
        ],
        [
            {
                "verse": "Te colo, te veneror, numquid mea vulnera curas?"
            },
            {
                "verse": "Vulnera non vati perpetienda pio."
            },
            {
                "verse": "Te donis dono, numquid mea vulnera curas?"
            },
            {
                "verse": "Vulnera mortali non patienda viro."
            },
            {
                "verse": "Te modulis celebro, numquid mea vulnera curas?"
            },
            {
                "verse": "Vulnera non fido perpetienda mihi."
            },
            {
                "verse": "Te fugiam, forsan quod non potuere, Camilla!"
            },
            {
                "verse": "Carmina, dona, preces, id fuga nostra dabit."
            }
        ],
        [
            {
                "verse": "Nullane te pietas morientis, perfida, tangit?"
            },
            {
                "verse": "Nulla movent animum Numina laesa tuum?"
            },
            {
                "verse": "Crudelis, duris multo crudelior ursis,"
            },
            {
                "verse": "Durior et ferro, durior et lapide."
            },
            {
                "verse": "Saevitia vincis silices, adamanta, ferasque?"
            },
            {
                "verse": "Ut reor, in duro pectore marmor habes."
            },
            {
                "verse": "Non, non humani te progenuere parentes,"
            },
            {
                "verse": "Sed lupus, aut dura rupe leaena ferox;"
            },
            {
                "verse": "Et genita in sylvis, nutritaque lacte ferino,"
            },
            {
                "verse": "Et tibi quae tribuit ubera, tygris erat."
            },
            {
                "verse": "Crudelis, tantos nunquam miserata labores,"
            },
            {
                "verse": "Nunc satia nostris pectora saeva malis."
            },
            {
                "verse": "Tot mala nam patior, quot coelo sidera fulgent,"
            },
            {
                "verse": "Aethera quot volucres, quot vehit amnis aquas."
            },
            {
                "verse": "Si quis erit, cunctos misera qui mente dolores,"
            },
            {
                "verse": "Et genus omne mali noscere poscat, amet."
            }
        ],
        [
            {
                "verse": "Candida turba suum totiens non clamat Osyrin,"
            },
            {
                "verse": "Quam cingit pingui Nilus opacus aqua."
            },
            {
                "verse": "Congeminat menas, sed rarius euchion heu hoc"
            },
            {
                "verse": "Thyrsigero celebrans orgia grata Deo."
            },
            {
                "verse": "Nec puerum tam saepe vocat Thirynthius heros,"
            },
            {
                "verse": "Ascanio clausit qui sua fata lacu."
            },
            {
                "verse": "Ut sonat eximium lepidus liber iste Matonem,"
            },
            {
                "verse": "Cecropio tinxit quem pia Musa sale."
            },
            {
                "verse": "Margine nam pleno, tergoque et fronte triumphat"
            },
            {
                "verse": "Saepe Mato, Mato dic, sta Mato, curre Mato."
            },
            {
                "verse": "Plena ipso quondam fuerat lectica Matone,"
            },
            {
                "verse": "Plena ipso sed nunc carta Matone viget."
            }
        ],
        [
            {
                "verse": "Ambitiose tumes ter divo nomine, nomen"
            },
            {
                "verse": "Ignotum priscis, Caerule, Caesaribus."
            },
            {
                "verse": "Si cupis esse Deus, memphitica templa requiras,"
            },
            {
                "verse": "Et loca monstriferis prodigiosa Deis."
            },
            {
                "verse": "Monstra colit gens dira, canem veneratur Anubin,"
            },
            {
                "verse": "Ille soporiferum vel crocodillon amat."
            },
            {
                "verse": "Abstinet hic cepis, hircino hic sanguine gaudet,"
            },
            {
                "verse": "Cumque feris culta est torva leaena lupis."
            },
            {
                "verse": "Ille vel accipitrem, vel cercopithecon adorat,"
            },
            {
                "verse": "Et sunt, lanigeras qui venerentur oves."
            },
            {
                "verse": "Sic portenta colit variis distincta figuris,"
            },
            {
                "verse": "Gens inimica viris, gens inimica Deis."
            },
            {
                "verse": "Grande quidem monstrum es (nec duro caetera vultu"
            },
            {
                "verse": "Perlege) nam monstrum, Caerule, grande quidem es."
            },
            {
                "verse": "Omnia de nihilo facis; es Deus, et vaga coeli"
            },
            {
                "verse": "Signa geris, capiti est luna novella tuo."
            },
            {
                "verse": "Theiologus, vates, cytharoedus, rhetor, et augur"
            },
            {
                "verse": "Esse potes, cum sis, ambitiose, nihil."
            },
            {
                "verse": "Hydra ferax, Cacusque tibi, cedatque Prometheus,"
            },
            {
                "verse": "Monstrum es monstrorum, prodigiose Line."
            },
            {
                "verse": "Ergo age, clausa petas septeno moenia Nilo,"
            },
            {
                "verse": "Si qua fides vati est, Caerule, numen eris."
            }
        ],
        [
            {
                "verse": "Quod sua cuique dies maneat, quod fama supersit,"
            },
            {
                "verse": "Ardolaphi monstrat fama decusque ducis."
            },
            {
                "verse": "Quem non mille manus poterunt, nec mille phalanges,"
            },
            {
                "verse": "Abstulit hunc cunctis mors adeunda viris."
            },
            {
                "verse": "Casside Mars posita luget, posita Aegide Pallas,"
            },
            {
                "verse": "Quis credat? Pinum tam brevis urna tegit."
            }
        ],
        [
            {
                "verse": "Dum properat pulchram praecidere Glaucia Sextam,"
            },
            {
                "verse": "Altera longa fuit, claudus et alter erat."
            },
            {
                "verse": "Lascivum dum tractat opus, pronusque laborat,"
            },
            {
                "verse": "Labitur, et flexo poplite stare nequit."
            },
            {
                "verse": "Fessus anhelabat, varias dum cogitat artes,"
            },
            {
                "verse": "Auxilium dixit Bartolus iste dabit;"
            },
            {
                "verse": "Suffulsitque pedem libro, quid quaeritis ultra?"
            },
            {
                "verse": "Et sextam et librum Glaucia supposuit."
            }
        ],
        [
            {
                "verse": "Non rota fortunae, non sidere fata maligno"
            },
            {
                "verse": "Fregerunt mentem, vir generose, tuam."
            },
            {
                "verse": "Iam cessit fortuna tibi, iam victa pudore"
            },
            {
                "verse": "Se facilem tanto praebuit illa viro."
            },
            {
                "verse": "Pelleum sileat iuvenem vaga fama, nec ullus"
            },
            {
                "verse": "Laudibus inmodicis Caesaris acta canat."
            },
            {
                "verse": "Cedit uterque tibi, facile est superare volentem"
            },
            {
                "verse": "Fortunam, adversam vincere difficile est."
            }
        ],
        [
            {
                "verse": "Si Guillerme meos contingas forte libellos,"
            },
            {
                "verse": "Pone supercilium."
            },
            {
                "verse": "Non Romana iuvat, Venetum non arma referre,"
            },
            {
                "verse": "Liligerumve ducem."
            },
            {
                "verse": "Monstrum horrendum, informe, ingens, cui lumen ademptum est,"
            },
            {
                "verse": "Et bona cuncta simul!"
            },
            {
                "verse": "Vipereo spargit Praebeia prata cruore,"
            },
            {
                "verse": "Thespiadumque lacus."
            },
            {
                "verse": "Bella gero: et timidum conor depellere monstrum?"
            },
            {
                "verse": "Sis pater alme favens."
            },
            {
                "verse": "Postmodo siqua malus permiserit otia livor,"
            },
            {
                "verse": "Martia bella canam."
            },
            {
                "verse": "Interea vacuus curarum pondere laeta"
            },
            {
                "verse": "Haec quoque fronte legas."
            },
            {
                "verse": "Este procul Curii tenues, rigidique Catones!"
            },
            {
                "verse": "Musa iocosa mihi est."
            },
            {
                "verse": "Musa iocosa mihi est: sed sunt sine crimine mores,"
            },
            {
                "verse": "Vitaque labe caret."
            }
        ],
        [
            {
                "verse": "Non primum tumido est ausus se credere ponto,"
            },
            {
                "verse": "Ignota secuit qui rate primus aquas;"
            },
            {
                "verse": "Sed vicina levi tentavit stagna carina,"
            },
            {
                "verse": "Mox dedit Ionio libera vela salo."
            },
            {
                "verse": "Sic timet hybernis agitatas fluctibus undas,"
            },
            {
                "verse": "Proxima nec linquit littora nostra ratis."
            },
            {
                "verse": "Ast ubi fata dabunt, medium sulcabimus aequor;"
            },
            {
                "verse": "Tunc tua longinquis fama vehetur aquis."
            },
            {
                "verse": "Teque feram rapido qua surgunt aequore calpes;"
            },
            {
                "verse": "Qua rubet Eoi mobilis unda maris."
            },
            {
                "verse": "Nunc licet exigua videar freta radere cymba,"
            },
            {
                "verse": "Vincit rostratas haec mea cymba rates."
            }
        ],
        [
            {
                "verse": "Militiae sublime decus, spes certa labantis"
            },
            {
                "verse": "Et columen patriae; superi quem rector Olympi"
            },
            {
                "verse": "Extulit, et latas rerum commisit habenas;"
            },
            {
                "verse": "Ut foret, indomitos bello spoliisque superbos"
            },
            {
                "verse": "Qui regeret populos, partisque ex hoste triumphis"
            },
            {
                "verse": "Inclytus emeritis compleret laudibus orbem."
            },
            {
                "verse": "Te Phoebus tenera primo de matre cadentem"
            },
            {
                "verse": "Suscepitque aluitque sinu, et puerilia sacris"
            },
            {
                "verse": "Ora rigavit aquis; hinc flumina larga beati"
            },
            {
                "verse": "Pectoris; hinc fundit sermonis mella politi"
            },
            {
                "verse": "Hyblaeis vox mixta favis, qua dissona linguis"
            },
            {
                "verse": "Barbaries regitur, qua ferrea pectora mulces."
            },
            {
                "verse": "Cum tibi primaevo vernaret flore genarum"
            },
            {
                "verse": "Molle decus, teneraque nitens lanugine vultus"
            },
            {
                "verse": "Lilia purpureis confunderet alba rosetis;"
            },
            {
                "verse": "Non fractus, non segnis eras, non mollia luxu"
            },
            {
                "verse": "Tempora ducebas, discincta nec otia noras;"
            },
            {
                "verse": "Sed iaculum torquere manu, sed mittere nervo"
            },
            {
                "verse": "Spicula, velocesque agitare in pulvere currus,"
            },
            {
                "verse": "Flectere ludus equum, sumptoque umbone phalanges"
            },
            {
                "verse": "Sternere, praecipitique notos praecurrere cursu."
            },
            {
                "verse": "Tale rudimentum tenero sortitus ab aevo,"
            },
            {
                "verse": "Inclytus Arctoi domitor cum Carolus orbis"
            },
            {
                "verse": "(Proh dolor) occubuit non aequa sorte peremptus."
            },
            {
                "verse": "Tu ducis egregii sobolem, pactosque Hymenaeos"
            },
            {
                "verse": "Suscipis, inque dolis caecoque in Marte tueris."
            },
            {
                "verse": "Cimbrorum afflictis solus succurrere rebus"
            },
            {
                "verse": "Ausus; et insidiis, quas undique Belgicus axis"
            },
            {
                "verse": "Tendebat, bello fortique occurrere dextra,"
            },
            {
                "verse": "Liligerum dare terga ducem, dare terga cohortes"
            },
            {
                "verse": "Vidimus, et stratis albentes ossibus agros."
            },
            {
                "verse": "Misisti populos tunc sub tua iura feroces,"
            },
            {
                "verse": "Exiguaque manu Gallorum victor acervos"
            },
            {
                "verse": "Stravisti; Matrona rubens eiecta sub undis"
            },
            {
                "verse": "Corpora volvebat, mixtoque infecta cruore"
            },
            {
                "verse": "Sequana non puras pelago commiserat undas."
            },
            {
                "verse": "Nemo impune tuis unquam sese obtulit armis;"
            },
            {
                "verse": "Sive pedes dubii certamina Martis iniret;"
            },
            {
                "verse": "Seu luctantis equi contunderet ora lupatis."
            },
            {
                "verse": "Quae gens tam procul est, quae non tua fortia facta"
            },
            {
                "verse": "Audierit, regnique decus novere Geloni;"
            },
            {
                "verse": "Belligeri novere Scythae, novere Britanni;"
            },
            {
                "verse": "Novit et infelix Burgundia, cuius apertum"
            },
            {
                "verse": "Spirat vulnus adhuc, et inundant sanguine fossae."
            },
            {
                "verse": "Pannoniusque ferox, et equino sanguine pastus"
            },
            {
                "verse": "Wassagetes, novit latiis infestus habenis"
            },
            {
                "verse": "Cantaber, et duro gaudentes Marte Sycambri;"
            },
            {
                "verse": "Quique iacit celeres Parthus post terga sagittas,"
            },
            {
                "verse": "Circumfusa sonans qua perfluit aequora Nereus"
            },
            {
                "verse": "Fama volans invenit iter, terrisque relictis"
            },
            {
                "verse": "Scandit ad aetherei sublimia tecta Tonantis."
            },
            {
                "verse": "Iamque erit illa dies (si vera modo auguro) cum tu"
            },
            {
                "verse": "Gadibus imperium extendes, cum victor utrumque"
            },
            {
                "verse": "Oceanum vertes, et qua vada salsa cadente"
            },
            {
                "verse": "Lustrat Phoebus equo, quaque aequora lampade prima"
            },
            {
                "verse": "Inficit Eois aurora evecta quadrigis."
            },
            {
                "verse": "Quod tibi si sacri contingant vatis honores,"
            },
            {
                "verse": "Qui tua gesta ferat, te nulla oblivia terris,"
            },
            {
                "verse": "Nulla dies unquam memori te subtrahet aevo."
            },
            {
                "verse": "Alternum nec enim factis per saecula nomen"
            },
            {
                "verse": "Emeruisse fas est; cadit omnis gloria vitae,"
            },
            {
                "verse": "Omne decus fugiente anima, nisi carmina vatum"
            },
            {
                "verse": "Nunquam casuris mandent tua nomina chartis."
            },
            {
                "verse": "Quid foret Aeneas, belloque insignis Achilles?"
            },
            {
                "verse": "Quid gemini Atridae, et patriis ferus Hector in armis?"
            },
            {
                "verse": "Ignoti obscura pridem sub nocte iacerent,"
            },
            {
                "verse": "Hos nisi Smyrnaei canerent praeconia versus."
            },
            {
                "verse": "Vive diu Caesar felix; spolia ampla trophaeis"
            },
            {
                "verse": "Parta novis, domitoque ferens ex orbe triumphos;"
            },
            {
                "verse": "Semper cincta geras florenti tempora lauro."
            }
        ],
        [
            {
                "verse": "Qui cecini placidi per amoena vireta Symechi,"
            },
            {
                "verse": "Nunc peto Vesprimii rura beata soli."
            },
            {
                "verse": "Hic tu dum tetricis laxabis pectora curis,"
            },
            {
                "verse": "Ingenioque reges sceptra minora tuo."
            },
            {
                "verse": "Ipse leves elegos viridi resupinus in umbra"
            },
            {
                "verse": "Cantabo, et lusus blande Cupido tuos."
            },
            {
                "verse": "Esto procul, fulvi si cui sitis imperat auri,"
            },
            {
                "verse": "Et gravis innumeras arca flagellat opes."
            },
            {
                "verse": "Hortulus, angustique lares, tenuisque suppellex,"
            },
            {
                "verse": "Exiguumque pecus maxima gaza mihi est."
            },
            {
                "verse": "Me mea Musa beat sacris bene nota Camaenis,"
            },
            {
                "verse": "Quae cupit in laudes ire diserta tuas."
            },
            {
                "verse": "Forte legens nostris manantia carmina rivis"
            },
            {
                "verse": "Dices: post Ianum palma secunda tibi est."
            }
        ],
        [
            {
                "verse": "Est, fateor, nitido facies tibi purior astro,"
            },
            {
                "verse": "Intonsaque micant lactea colla coma."
            },
            {
                "verse": "Sed tamen ista tui pars est extrema decoris;"
            },
            {
                "verse": "Plus multo arcana mente nitoris habes."
            },
            {
                "verse": "Te natura parens qualem virtute futurum"
            },
            {
                "verse": "Praescierat, tali finxit in effigie."
            },
            {
                "verse": "Frons aperit, quod corde latet; tua candida forma"
            },
            {
                "verse": "Indicium mentis candidioris adest."
            },
            {
                "verse": "Corporis omne decus paucis ut flosculus horis"
            },
            {
                "verse": "Excidet; ast animi forma perennis erit."
            }
        ],
        [
            {
                "verse": "Olim laurigeris fuerat quae clara triumphis"
            },
            {
                "verse": "Roma, Medusaeo nunc viduata choro est."
            },
            {
                "verse": "Plectra iacent, sine honore lyrae, sine fronde capilli:"
            },
            {
                "verse": "Et gemit aversa tristis Apollo lyra."
            },
            {
                "verse": "Hoc facit ignavi turpissima praesulis aula;"
            },
            {
                "verse": "Polluit infectum cetera membra caput."
            },
            {
                "verse": "Approbat haec scurras, lenones, scorta, cynaedos;"
            },
            {
                "verse": "Approbat haec solito quodlibet ore nefas."
            },
            {
                "verse": "Cerne pios vates tritis errare lacernis,"
            },
            {
                "verse": "Et sua barbarico membra fovere cibo."
            },
            {
                "verse": "Exulat Aonio relegatus Phoebus ab orbe;"
            },
            {
                "verse": "Iam Luxum et Venerem Martia Roma colit."
            }
        ],
        [
            {
                "verse": "Sit licet obscurum densa caligine coelum,"
            },
            {
                "verse": "Aequoraque infestis exagitentur aquis."
            },
            {
                "verse": "Solvo tamen fragilem sterili de littore navem;"
            },
            {
                "verse": "Inscius, an portum, caecave saxa petam."
            },
            {
                "verse": "Tu dare turbati placidas potes aequoris undas,"
            },
            {
                "verse": "Naufragaque in tuto ponere membra loco."
            },
            {
                "verse": "Iam male nota regas tentantem caerula puppim,"
            },
            {
                "verse": "Aspiresque meis aura secunda viis."
            },
            {
                "verse": "Nostraque praecipiti celerantia lintea cursu"
            },
            {
                "verse": "Excipias placido, vir generose, sinu."
            }
        ],
        [
            {
                "verse": "Navita solve ratem; Zephyros dabit aura secundos;"
            },
            {
                "verse": "Aura dabit Zephyros; navita solve ratem."
            },
            {
                "verse": "Ne pete Trinacrii rabiosa pericula ponti;"
            },
            {
                "verse": "Hic vomit epotas vasta Carybdis aquas."
            },
            {
                "verse": "Hic quoque praecipites alterno vortice cymbas"
            },
            {
                "verse": "Vexat arenosis Scylla proterva vadis."
            },
            {
                "verse": "Ne pete Carpatium vesano murmure pontum,"
            },
            {
                "verse": "Hic ubi Niliacis unda tumescit aquis."
            },
            {
                "verse": "Herculeoque fuge stagnantes aequore calpes;"
            },
            {
                "verse": "Nec repete Eoi littora rubra maris."
            },
            {
                "verse": "Haec freta perpetuo ventis agitantur iniquis;"
            },
            {
                "verse": "Sunt quaerenda tuae mitia stagna rati."
            },
            {
                "verse": "Navita solve ratem; Zephyros dabit aura secundos;"
            },
            {
                "verse": "Aura dabit Zephyros: navita solve ratem."
            },
            {
                "verse": "Mons Bromio Phoeboque sacer porrectus in altum"
            },
            {
                "verse": "Eminet, et gemino vertice summa petit."
            },
            {
                "verse": "Labitur in medio vitreis fons lacteus undis;"
            },
            {
                "verse": "Bellerophontaei fons pede natus equi."
            },
            {
                "verse": "Campus (ubi aeterni nitet indulgentia veris)"
            },
            {
                "verse": "Circuit, et variis terra benigna comis,"
            },
            {
                "verse": "Sanguineo splendore rosas, rubigine tinctas"
            },
            {
                "verse": "Fert violas, solo culta seges Zephyro:"
            },
            {
                "verse": "Turba Camoenarum nitidis colludit in undis;"
            },
            {
                "verse": "Haec sunt apta tuae mitia stagna rati."
            },
            {
                "verse": "Navita solve ratem; Zephyros dabit aura secundos;"
            },
            {
                "verse": "Aura dabit Zephyros; navita solve ratem."
            },
            {
                "verse": "Haec generosa novi sortiti stagna poetae"
            },
            {
                "verse": "Tempora virgineis cincta gerunt foliis."
            },
            {
                "verse": "Hic queritur Titus lento consumptus amore,"
            },
            {
                "verse": "Tristia dilectae funera Phylliroes."
            },
            {
                "verse": "Hic patrium commiscet aquis Permessidos Istrum"
            },
            {
                "verse": "Ianus, Maeonio doctior ore loqui."
            },
            {
                "verse": "Fontanina comas grato tibi fundit Amomo,"
            },
            {
                "verse": "Candidior pura Carbo poeta nive."
            },
            {
                "verse": "Odasius veteres cantat resupinus amores,"
            },
            {
                "verse": "Maternaque sacer Cosmicus arte viget."
            },
            {
                "verse": "Intonat heroo bellum sociale cothurno"
            },
            {
                "verse": "Ripa, Medusaei plena liquoris equi."
            },
            {
                "verse": "Navita solve ratem; Zephyros dabit aura secundos;"
            },
            {
                "verse": "Aura dabit Zephyros; navita solve ratem."
            },
            {
                "verse": "Cerne tibi, placidis ut ludunt Dorides undis,"
            },
            {
                "verse": "Cum natoque favet candida Leuchotoe,"
            },
            {
                "verse": "Forsan Arionii reminiscens praemia piscis"
            },
            {
                "verse": "Tergora subiiciet squammea turba tibi."
            },
            {
                "verse": "Uraniae speculatur iter; Polhynnia cautes,"
            },
            {
                "verse": "Velivolamque regit Calliopea ratem."
            },
            {
                "verse": "Ipse etiam celsa residens in puppe Lyaeus"
            },
            {
                "verse": "Immittit larga pocula plena manu."
            },
            {
                "verse": "At Venus ambrosios fundit de vertice odores,"
            },
            {
                "verse": "Fundit odoratas caerula Nais aquas."
            },
            {
                "verse": "Navita solve ratem; Zephyros dabit aura secundos;"
            },
            {
                "verse": "Expectant cupidae cras tua vela Deae."
            }
        ],
        [
            {
                "verse": "Iane meos inter sors non extrema sodales,"
            },
            {
                "verse": "Dimidiumque animae Iane poeta meae!"
            },
            {
                "verse": "O mihi si propriis vitam traducere in agris"
            },
            {
                "verse": "Detur, et urbanam deposuisse togam;"
            },
            {
                "verse": "Tunc ego muscosis pendentes collibus uvas,"
            },
            {
                "verse": "Et legerem facili mitia poma manu."
            },
            {
                "verse": "Aut colerem vitreis labentia flumina rivis,"
            },
            {
                "verse": "Gramineoque darem membra levanda thoro."
            },
            {
                "verse": "Tunc cantaret Hylas, legeret mihi Iulia flores;"
            },
            {
                "verse": "Iulia serta daret, plectra moveret Hylas."
            },
            {
                "verse": "Altera me teneris, sed et alter necteris ulnis;"
            },
            {
                "verse": "Et quae praeterea plurima novit amor."
            },
            {
                "verse": "Si sapis, adde merum, cytharam cape, posce puellas,"
            },
            {
                "verse": "Dum licet; aligero mors ruit atra gradu."
            },
            {
                "verse": "Hanc natura parens stabili tulit ordine legem,"
            },
            {
                "verse": "Desinat ut, quidquid coeperit esse, semel."
            }
        ],
        [
            {
                "verse": "Mollia laurigeros cum pascant otia vates,"
            },
            {
                "verse": "Unde tibi nomen cuspidis esse reor."
            },
            {
                "verse": "Quid tibi cum telo, quid cum Mavorte cruento?"
            },
            {
                "verse": "Cur premis Aonias cuspis acerba manus?"
            },
            {
                "verse": "Te tractare decet cytharas, mordere labella,"
            },
            {
                "verse": "Virgineum lateri consociare latus."
            },
            {
                "verse": "Sed terebrare truci quia cuspide nocte puellas"
            },
            {
                "verse": "Diceris, et cunnis vulnera mille dare."
            },
            {
                "verse": "Centenoque licet tua cuspis saeviat ictu,"
            },
            {
                "verse": "Recta tumet, nullis languida vulneribus."
            },
            {
                "verse": "Hac furis, hac agitas cunctas sine fine puellas;"
            },
            {
                "verse": "Hinc tibi ab arrecta cuspide nomen inest."
            }
        ],
        [
            {
                "verse": "Blande cupido tuos cum ducis ab orbe triumphos,"
            },
            {
                "verse": "Cingat honoratas mitis Oliva comas."
            },
            {
                "verse": "Mitis Oliva petens exusta caloribus arva"
            },
            {
                "verse": "Nescit in algenti prosiluisse solo."
            },
            {
                "verse": "Mitis Oliva viget multo durabilis aevo;"
            },
            {
                "verse": "Sic verus longo tempore durat amor."
            },
            {
                "verse": "Mitis in adverso solio pallescit oliva,"
            },
            {
                "verse": "Palleat omnis amans; Naso poeta canit."
            },
            {
                "verse": "Mitis oliva refert placidae praesagia pacis;"
            },
            {
                "verse": "Absint bella procul! pace fovetur amor."
            },
            {
                "verse": "Quid Veneri prodest myrtum sacrasse cruentum;"
            },
            {
                "verse": "Aptior est Paphiae mitis oliva Deae."
            }
        ],
        [
            {
                "verse": "Solus eram memini sub tegmine mitis olivae;"
            },
            {
                "verse": "Hic ubi nec soles, nec lenis aura nocet."
            },
            {
                "verse": "Venisti, et placida contectus ab arbore nymbos"
            },
            {
                "verse": "Spernis, et hyberni frigora saeva poli:"
            },
            {
                "verse": "Non satis est, oleis iam vesci dulcibus audes,"
            },
            {
                "verse": "Quae misero fuerant potus, et esca mihi."
            },
            {
                "verse": "Desine, si pudor, est nostrae decerpere olivae"
            },
            {
                "verse": "Poma; vel ipse legam, quod tua ficus habet."
            }
        ],
        [
            {
                "verse": "O votis male fida meis invisa fenestra,"
            },
            {
                "verse": "Quae dominae celas lactea membra meae."
            },
            {
                "verse": "Te celeres tineae, vel te cariosa vetustas"
            },
            {
                "verse": "Rodat, et immundo sis quoque foeda situ."
            },
            {
                "verse": "Te rapido Boreas frangat scelerata boatu,"
            },
            {
                "verse": "Teque petat densis nubilus Auster aquis."
            },
            {
                "verse": "Imprecor haec merito, nam blandas saepe querelas"
            },
            {
                "verse": "Sprevisti, et lachrymas surda fenestra meas."
            },
            {
                "verse": "Tu feritate refers dominam; tibi parco fenestra;"
            },
            {
                "verse": "Sensus inest dominae; non tibi sensus inest."
            }
        ],
        [
            {
                "verse": "Aegide Palladiae manus est armata Minervae;"
            },
            {
                "verse": "Tum vocat audaces in fera bella viros."
            },
            {
                "verse": "Aegide saxificis violenta Medusa capillis"
            },
            {
                "verse": "Cernitur, et diro sibilat angue caput."
            },
            {
                "verse": "Ergo dabunt haec monstra pio lacrymabile vati"
            },
            {
                "verse": "Nomen, et Aegidium fama maligna canet."
            },
            {
                "verse": "Nomen, Achymenio quod pagina tincta veneno,"
            },
            {
                "verse": "Quod notet inferno littera scripta lacu."
            },
            {
                "verse": "Sint procul a sacro fera Gorgonis ora poeta;"
            },
            {
                "verse": "Nec premat imbelles aegis iniqua manus."
            },
            {
                "verse": "Quique suo totiens celebravit carmine Delphos,"
            },
            {
                "verse": "Vivat felici Delphica dictus ave."
            }
        ],
        [
            {
                "verse": "Parva manus, digitique breves, et colla minuta,"
            },
            {
                "verse": "Et par est tereti gurgulione caput."
            },
            {
                "verse": "Venter formicae, testudinis ora, genaeque,"
            },
            {
                "verse": "Et corpus minimo est pumilione minus;"
            },
            {
                "verse": "Sed tamen Hectorea tibi mentula longior hasta"
            },
            {
                "verse": "Turget, et inflato vertice semper adest."
            },
            {
                "verse": "Quam bene commisit solers natura, negavit"
            },
            {
                "verse": "Quod reliquis membris, mentula sola tenet."
            }
        ],
        [
            {
                "verse": "Optatae veteris Iani venere Kalendae;"
            },
            {
                "verse": "Inchoat exactum lubricus annus iter."
            },
            {
                "verse": "Plurima nunc totam mittuntur dona per urbem;"
            },
            {
                "verse": "Munera quisque sui grata sodalis habet."
            },
            {
                "verse": "Accipe Pyerios redolentia carmina fontes;"
            },
            {
                "verse": "Carmina Castalio non male nota choro."
            },
            {
                "verse": "Tu licet et gemmas, et fulvi grata metalli"
            },
            {
                "verse": "Dona feras, nostris dona minora feres."
            },
            {
                "verse": "Misit Roma potens gemmas oriente petitas"
            },
            {
                "verse": "Augusto, Clarias sed Maro misit opes."
            },
            {
                "verse": "Nunc longo consumta iacent tot munera saeclo:"
            },
            {
                "verse": "At quis non sacri dona Maronis habet?"
            }
        ],
        [
            {
                "verse": "Nescio, quae tua sint, Mato tetrice, fata, sed illa"
            },
            {
                "verse": "Miror, et admiror, deficioque stupens."
            },
            {
                "verse": "Evadit quisquis, te vult cantare, poeta;"
            },
            {
                "verse": "Musa alacris properat sponte, rogata nihil."
            },
            {
                "verse": "Ridet, qui senio torpet, ridetque iuventa,"
            },
            {
                "verse": "Et pueri nasum Rhinocerontis habent."
            },
            {
                "verse": "Ipse furis, queriturque tibi Parnassus; ineptis;"
            },
            {
                "verse": "Crede mihi, nunquam par tibi nasus erit."
            }
        ],
        [
            {
                "verse": "Quid mihi Acorontea crines perfundere myrrha,"
            },
            {
                "verse": "Aut iuvat Attalico succubuisse thoro,"
            },
            {
                "verse": "Insanus si saevit amor, si dura puella"
            },
            {
                "verse": "Me negat in molli velle fovere sinu?"
            },
            {
                "verse": "Non mihi lux grata est, nec noctis amicior umbra;"
            },
            {
                "verse": "Omnia nam tristi tempora felle madent."
            },
            {
                "verse": "Me gelidae nubes, canisque armata pruinis"
            },
            {
                "verse": "Bruma videt, dura ponere corpus humo."
            },
            {
                "verse": "Sub Iove nudus ago Ripheae frigora noctis,"
            },
            {
                "verse": "Et miser o clusis excitor in foribus."
            },
            {
                "verse": "Excitor in foribus, sanctum quoque limen adoro,"
            },
            {
                "verse": "Quod tetigit tenero chara puella pede."
            },
            {
                "verse": "Amplector niveo rigidos pro corpore postes,"
            },
            {
                "verse": "Et dominam demens fingo tenere meam."
            },
            {
                "verse": "Oscula do foribus, tanquam sit sensus in illis;"
            },
            {
                "verse": "Molliat ut gressus ianua surda meos."
            },
            {
                "verse": "O utinam in caro vitam quoque limine ponam,"
            },
            {
                "verse": "Et dominae ante fores busta sepulta cubent."
            },
            {
                "verse": "Nostra etenim quisquis transibit funera, dicet:"
            },
            {
                "verse": "Qui iacet hic, teneri miles amoris erat."
            }
        ],
        [
            {
                "verse": "Non mihi sanguinei rabies Mavortis et ira,"
            },
            {
                "verse": "Falciferique nocet frigida stella senis."
            },
            {
                "verse": "Nec qui praecipiti delabitur igne cometes,"
            },
            {
                "verse": "Dum fera terribili nunciat arma iuba."
            },
            {
                "verse": "Vulnera mitratae formido sola cohortis,"
            },
            {
                "verse": "Vulnera non medica consolidanda manu:"
            },
            {
                "verse": "Sed mihi sunt vires, animique ad bella feroces,"
            },
            {
                "verse": "Nostraque vipereo tela cruore madent."
            },
            {
                "verse": "Vos modo marticolae, fidissima turba sodales,"
            },
            {
                "verse": "Fortiter ad bellum pergite, signa canunt."
            }
        ],
        [
            {
                "verse": "Blandus Amor faciles nobis iam suggerit alas,"
            },
            {
                "verse": "Iam mitem ambobus se dedit alma Venus."
            },
            {
                "verse": "Est tibi flavus Hylas ardor, mihi fuscus Iollas;"
            },
            {
                "verse": "Ille tibi sensus abstulit, iste mihi."
            },
            {
                "verse": "O quotiens posui (dulce est meminisse malorum)"
            },
            {
                "verse": "Ante fores dura flebile corpus humo."
            },
            {
                "verse": "O quotiens vacuo prostratus uterque cubili"
            },
            {
                "verse": "Noctem perpetuis traximus in lachrymis."
            },
            {
                "verse": "Ac nunc deliciis fruimur sine fine beatis;"
            },
            {
                "verse": "Ducimus optato tempora colloquio."
            },
            {
                "verse": "Oscula carpuntur, lepidi cantantur amores,"
            },
            {
                "verse": "Tractantur facili dulcia plectra manu."
            },
            {
                "verse": "Quod si perpetuo maneant haec gaudia nobis,"
            },
            {
                "verse": "Spernamus superi tecta superba Iovis."
            }
        ],
        [
            {
                "verse": "Ut flos impresso languet contusus aratro,"
            },
            {
                "verse": "Ut riget amissa spina relicta rosa;"
            },
            {
                "verse": "Sic mihi sordet Hylas vitio pollutus iniquo,"
            },
            {
                "verse": "Et penitus toto decidit ex animo."
            },
            {
                "verse": "Decidit albus Hylas, fuscus successit Iollas;"
            },
            {
                "verse": "Hic solus nostro dignus amore fuit."
            },
            {
                "verse": "Est aliquid libasse simul Permessidos undas,"
            },
            {
                "verse": "Musarumque choris applicuisse manum."
            },
            {
                "verse": "Languet amor, tenerae quem iunxit gratia formae,"
            },
            {
                "verse": "Quem peperit virtus alma, perennis erit."
            }
        ],
        [
            {
                "verse": "Iuro per horrendae signa intemerata paludis;"
            },
            {
                "verse": "Iuro per ignivomi tela trisulca Iovis."
            },
            {
                "verse": "Iuro per intacta natum de virgine Christum;"
            },
            {
                "verse": "Iuro per angelici numina magna chori,"
            },
            {
                "verse": "Quod te plus oculis, plus ipsa diligo vita,"
            },
            {
                "verse": "Et nihil in toto gratius orbe mihi est."
            },
            {
                "verse": "Si fallo, Titii carpant mea membra volucres;"
            },
            {
                "verse": "Tesiphone rapidum torreat igne iecur;"
            },
            {
                "verse": "At si vera loquor, Veneris rogo numina supplex,"
            },
            {
                "verse": "Ut fruar amplexu nocte dieque tuo."
            }
        ],
        [
            {
                "verse": "Barbara gens Latio nunquam satiata cruore,"
            },
            {
                "verse": "Cui fera vipereum torquet praecordia virus;"
            },
            {
                "verse": "Iam cupit unanimes armare in bella sodales;"
            },
            {
                "verse": "Sed frustra; non celsa prius styx abluet astra,"
            },
            {
                "verse": "Et Tartessiaco remeabit ab aequore Titan,"
            },
            {
                "verse": "Quam subeant animum Corneli oblivia nostrum."
            },
            {
                "verse": "Te sine nulla mihi quaeretur gloria, nullus"
            },
            {
                "verse": "Te sine surget honos; iuvenes domus una tenebit,"
            },
            {
                "verse": "Una senes, nosque urna duos teget una sepultos."
            }
        ],
        [
            {
                "verse": "Exemptam media de Palladis aegide dicas"
            },
            {
                "verse": "Gorgona, quam parvo claudit in orbe lapis."
            },
            {
                "verse": "Tam similis non ipsa sibi est, se forsitan olim"
            },
            {
                "verse": "Vidit, et e speculo saxea facta suo est."
            }
        ],
        [
            {
                "verse": "Alcidae sacrata domus! procul omnis abesto"
            },
            {
                "verse": "Foemina, castus Hylas limina nostra petat."
            }
        ],
        [
            {
                "verse": "Grata salutiferi celebras dum balnea fontis,"
            },
            {
                "verse": "Hic ubi conspicuis membra foventur aquis;"
            },
            {
                "verse": "Si bene te novi, tenero succumbis amori,"
            },
            {
                "verse": "Amplexusque tenet Nympha beata tuos."
            },
            {
                "verse": "Et modo anhelanti dare dulcia basia lingua,"
            },
            {
                "verse": "Nuncque latus lateri continuasse iuvat."
            },
            {
                "verse": "At cum terribilis turgescunt ora Priapi,"
            },
            {
                "verse": "Inseris assiduis vulnera vulneribus."
            },
            {
                "verse": "Haec eadem socii faciunt, calor omnibus idem;"
            },
            {
                "verse": "Sanguineo geritis bella cruenta thoro."
            },
            {
                "verse": "Sitque licet canus, pulchras Leonardus amicas"
            },
            {
                "verse": "Optat, et a crapula qui sibi nomen habet."
            },
            {
                "verse": "Haec mihi Praepositus mira gravitate verendus"
            },
            {
                "verse": "Rettulit, obscaenos non amat ille iocos."
            },
            {
                "verse": "Vive tamen felix, nec mollibus abstine cunnis;"
            },
            {
                "verse": "Interea et Balbi sit tibi cura tui."
            }
        ],
        [
            {
                "verse": "Sis licet usque pius, mediocri et sorte beatus,"
            },
            {
                "verse": "Non tamen haec gravitas usque ferenda tua."
            },
            {
                "verse": "Iam gravis es Phoebo, gravis es Bartholde Lyaeo,"
            },
            {
                "verse": "Et tua Parnassus pondera ferre nequit."
            },
            {
                "verse": "Non honor es, sed onus sacris Bartholde Camoenis,"
            },
            {
                "verse": "Cum tua ventoso pectore membra quatis."
            },
            {
                "verse": "Ore Chimaera truci vix tanta mole movetur,"
            },
            {
                "verse": "Aut inter Siculas dux Polyphemus oves."
            },
            {
                "verse": "Quid loquor heu demens solers natura Britannum"
            },
            {
                "verse": "Effinxit tanta cum gravitate: bene est!"
            },
            {
                "verse": "Ut si fessus Atlas collo nutante laboret."
            },
            {
                "verse": "Sustineas humeris astra Deosque tuis."
            }
        ],
        [
            {
                "verse": "Unde rear sacrum, Praesul mitissime, fontem"
            },
            {
                "verse": "Prosiluisse novo per loca culta sinu?"
            },
            {
                "verse": "Frigidior Geticis elabitur unda pruinis;"
            },
            {
                "verse": "Purior electro, candidiorque nive."
            },
            {
                "verse": "Circum prata virent Zephyro contenta colono,"
            },
            {
                "verse": "Et variae dulci voce queruntur aves."
            },
            {
                "verse": "Colludunt placidis madido pede Naiades undis,"
            },
            {
                "verse": "Naiadumque natat crimine raptus Hylas."
            },
            {
                "verse": "At pharetratus Amor geminas hic abluit alas,"
            },
            {
                "verse": "Et sedet in viridi margine laeta Venus."
            },
            {
                "verse": "Fessa Diana tamen variarum caede ferarum"
            },
            {
                "verse": "Cum venit, his posita veste fovetur aquis."
            },
            {
                "verse": "Blanda cohors Satyrum levibus permixta Napaeis"
            },
            {
                "verse": "Ludit, et arentem pellit in amne sitim."
            },
            {
                "verse": "Quin etiam sacrae contempto Helicone Camaenae"
            },
            {
                "verse": "Haec pro Castalio pocula fonte bibunt."
            },
            {
                "verse": "Ut reor, eversa formosus aquarius urna"
            },
            {
                "verse": "Has tibi de supero vertice misit aquas."
            }
        ],
        [
            {
                "verse": "Deseris Adriacos celeri pede Pardo penates,"
            },
            {
                "verse": "Tam cito natalis cura relicta soli est?"
            },
            {
                "verse": "Nec te lar patrius, nec te pia mater euntem"
            },
            {
                "verse": "Detinuit; fratrum gratia nulla fuit?"
            },
            {
                "verse": "Quanta tabernarum strages, quam multa peribunt"
            },
            {
                "verse": "Pocula; ficedulis quanta ruina venit?"
            },
            {
                "verse": "Te reor antiquo maiora alimenta furori,"
            },
            {
                "verse": "Stultitiaeque aliquid accumulasse novi."
            },
            {
                "verse": "Crede mihi, veteris vera est sententia dicti:"
            },
            {
                "verse": "Qui furit, hic omni tempore stultus erit."
            }
        ],
        [
            {
                "verse": "Clare poeta, meo crescentes pectore flammas"
            },
            {
                "verse": "Inspice, et optatam, si potes, affer opem."
            },
            {
                "verse": "Pene puer fuerat, cum Balbus amore periret;"
            },
            {
                "verse": "Iam vir barbarico Balbus amore perit."
            },
            {
                "verse": "Quid faciam, mihi nulla patent commercia linguae,"
            },
            {
                "verse": "Nec Latios novit cara puella sonos."
            },
            {
                "verse": "Non mihi divitiae, nec opes praestantur avitae,"
            },
            {
                "verse": "Per quas saepe ferox conciliatur amor."
            },
            {
                "verse": "O utinam properet mihi fila novissima Cloto"
            },
            {
                "verse": "Solvere, et aetatis sit brevis hora meae."
            },
            {
                "verse": "Nec mea solemni ducantur funera pompa,"
            },
            {
                "verse": "Inscriptis tophus protegat ossa notis."
            },
            {
                "verse": "Me Veneti genuere lares, formosa Vienna"
            },
            {
                "verse": "Abstulit; agnovi carmina, iura, polos."
            },
            {
                "verse": "Cum totiens peream, totiens comburar ab igne;"
            },
            {
                "verse": "Una salus superest, posse perire semel."
            }
        ],
        [
            {
                "verse": "Ingenii solers, et rebus natus agendis,"
            },
            {
                "verse": "Candida qui clarae nomina lucis habes;"
            },
            {
                "verse": "Si sapis, assiduo madeant tua tempora Baccho,"
            },
            {
                "verse": "Semper et in laetis otia rebus age."
            },
            {
                "verse": "Falsa superstitio longum durata per aevum,"
            },
            {
                "verse": "Credere, Tartareum sontibus esse locum."
            },
            {
                "verse": "Quid styga, quid lemures, quid inania regna timemus?"
            },
            {
                "verse": "Cur animos torquet fabula vana pios?"
            },
            {
                "verse": "Cum primum varias sumsere elementa figuras,"
            },
            {
                "verse": "Fixum erat, immenso quidquid in orbe fuit."
            },
            {
                "verse": "Fata immota manent, Parcarum immobilis ordo est,"
            },
            {
                "verse": "Et nihil aeterna condicione vacat."
            },
            {
                "verse": "Sit tibi vita alacris casta cum coniuge, et ambos"
            },
            {
                "verse": "Natorum cingat pulchra corona senes."
            }
        ],
        [
            {
                "verse": "Magnus es eloquio, legum quoque dogmate magnus;"
            },
            {
                "verse": "Hinc mensura tui nominis esse reor."
            },
            {
                "verse": "Sume patrocinium sacri laudabile vatis,"
            },
            {
                "verse": "Cui rabido latrat turba canina sono."
            },
            {
                "verse": "Ista bonae fidei seu dicitur actio, sive"
            },
            {
                "verse": "Nobile selecti iudicis officium."
            },
            {
                "verse": "Sive interdictorum sit genus, unde repulsus"
            },
            {
                "verse": "Vi fueram, proprio restituisse loco."
            },
            {
                "verse": "Magna peto; Claria sed quis te maior in arte?"
            },
            {
                "verse": "Iusta peto; quis te iustior alter adest?"
            }
        ],
        [
            {
                "verse": "Somne, quid oppressos pueri confundis ocellos,"
            },
            {
                "verse": "Candidaque infuso membra sopore gravas?"
            },
            {
                "verse": "I procul atque thoros agita sine amore tepentes,"
            },
            {
                "verse": "Longaevique petas frigida membra senis."
            },
            {
                "verse": "Te propter iuncti totiens solvuntur amantes,"
            },
            {
                "verse": "Te propter Veneris foedera rupit Hylas."
            },
            {
                "verse": "I procul, aut pueri si te quoque gaudia tangunt,"
            },
            {
                "verse": "Blandus amor dederit cum sua dona, veni."
            }
        ],
        [
            {
                "verse": "Lucifer alme veni, nostros visurus amores,"
            },
            {
                "verse": "Cum iubare aurato Lucifer alme veni."
            },
            {
                "verse": "Cum primum Eoo rutilabit Phoebus ab axe,"
            },
            {
                "verse": "Nostra verecundus tecta subibit Hylas."
            },
            {
                "verse": "Phoebe nimis cessas, quid gaudia nostra moraris?"
            },
            {
                "verse": "Phoebe veni, vatis si tibi cura tui est!"
            },
            {
                "verse": "Sed tamen Aebalio fac sis contentus amore,"
            },
            {
                "verse": "Ne Boreas nostrum saeviat in puerum."
            },
            {
                "verse": "Tuque Aurora veni, prima satiata rapina,"
            },
            {
                "verse": "Pro Cephalo, vereor, ne rapiatur Hylas."
            },
            {
                "verse": "Heu, heu nascenti non cedit Cynthia Phoebo,"
            },
            {
                "verse": "Cynthia formosum cernere gaudet Hylam."
            },
            {
                "verse": "Improba luna late mediis emersa sub undis"
            },
            {
                "verse": "Neu rape, quod nostris charius est oculis."
            },
            {
                "verse": "At tu blande puer media vel nocte venito;"
            },
            {
                "verse": "Purior aestivo nox erit illa die."
            }
        ],
        [
            {
                "verse": "Accipe facunda quos scripsit voce libellos,"
            },
            {
                "verse": "Gloria Romani Tullius eloquii."
            },
            {
                "verse": "Pigra soporiferae fugias quibus otia Lethes,"
            },
            {
                "verse": "Et releves curas cum Cicerone graves."
            },
            {
                "verse": "Munera parva quidem, magnum sed cernis amorem,"
            },
            {
                "verse": "Omnia praecipuus munera vincit amor."
            }
        ],
        [
            {
                "verse": "Candida candentes inter numeranda columbas,"
            },
            {
                "verse": "Candida candenti conspicienda coma."
            },
            {
                "verse": "Candida dextra tibi est, frons candida, candida cervix,"
            },
            {
                "verse": "Candidulaeque manus, candidulique pedes."
            },
            {
                "verse": "Collum vincit ebur, vincunt chrystalla lacerti;"
            },
            {
                "verse": "Vincunt candentes lilia cana genae."
            },
            {
                "verse": "Phoebaeus tibi cedit olor, ceduntque pruinae,"
            },
            {
                "verse": "Cedit Erithreis eruta gemma vadis."
            },
            {
                "verse": "Sed niger est cunnus, nigrorum est silva pilorum;"
            },
            {
                "verse": "Hoc nisi te laedat, candida tota fores."
            }
        ],
        [
            {
                "verse": "Aurum bella gerit, mucronibus imperat aurum;"
            },
            {
                "verse": "Aurum ventosis vela dat aequoribus."
            },
            {
                "verse": "Evertitque urbes, et moenia diruit aurum,"
            },
            {
                "verse": "Delet et extructis oppida celsa rogis."
            },
            {
                "verse": "Tolle aurum, nullae vitiantur in orbe puellae;"
            },
            {
                "verse": "Tolle aurum, nullus peccat in orbe puer."
            },
            {
                "verse": "Aurum igitur si quis nobis, Simo maxime, donet,"
            },
            {
                "verse": "Carminibus nostris aurea vena foret."
            }
        ],
        [
            {
                "verse": "Rosas immitis populatur aetas,"
            },
            {
                "verse": "Aureas frondes Iovis ira saevi"
            },
            {
                "verse": "Delet momento, fragilisque cessat"
            },
            {
                "verse": "Gratia florum."
            },
            {
                "verse": "Sed fortis rupes Hicinis furorem"
            },
            {
                "verse": "Vincens, et morsus properantis aevi,"
            },
            {
                "verse": "Servat (o mirum) peritura nullo"
            },
            {
                "verse": "Lilia saeclo."
            },
            {
                "verse": "Nusquam formident Aquilonis atri"
            },
            {
                "verse": "Flatus, nec missas resonante caelo"
            },
            {
                "verse": "Grandines; forti modo si tegantur"
            },
            {
                "verse": "Lilia rupe."
            },
            {
                "verse": "Hanc colit Phoebus posita pharetra,"
            },
            {
                "verse": "Comasque vinctae levibus corollis"
            },
            {
                "verse": "Gratiae molles, facilisque demta"
            },
            {
                "verse": "Aegide Pallas."
            },
            {
                "verse": "Hanc nec irati rabies Tonantis"
            },
            {
                "verse": "Vexat; nec fluctus maris aestuosi;"
            },
            {
                "verse": "Hanc cavent imbres, metuuntque saevi"
            },
            {
                "verse": "Laedere nimbi."
            }
        ],
        [
            {
                "verse": "Guillelmo de Rupe forti serenissimi regis Franciae Cancellario carmen bucolicum"
            }
        ],
        [
            {
                "verse": "argumentum eclogae"
            },
            {
                "verse": "Balbus inops fluctu crudelique obrutus austro"
            },
            {
                "verse": "Confugit ad te munimina fortia rupis."
            }
        ],
        [
            {
                "verse": "Poeta"
            },
            {
                "verse": "Gramineae Coridon proiectus margine ripae;"
            },
            {
                "verse": "Sequana labenti qua flexilis obstrepit unda,"
            },
            {
                "verse": "Aestus vicini pellebat fluminis aura:"
            },
            {
                "verse": "Obvius ecce venit puer Itacus et puer Alcon;"
            },
            {
                "verse": "Voce pares, forma similes, natalibus idem;"
            },
            {
                "verse": "Ille gregis custos, huic horti cura feracis."
            },
            {
                "verse": "Qui sua communi maerentem fata querela"
            },
            {
                "verse": "Captabant calamis duri solatia casus."
            },
            {
                "verse": "Hos Corydon (nec enim carmen triviale sonabant)"
            },
            {
                "verse": "Novit, et o pueri quis vos Deus (inquit) acerba"
            },
            {
                "verse": "Sorte premit, laevoque obducit nubila vultu?"
            },
            {
                "verse": "Vestra quidem merito iam vos designat honore"
            },
            {
                "verse": "Fistula, quae toto resonat dulcissima pago."
            },
            {
                "verse": "Finierat; querulo sic Alcon incipit ore:"
            },
            {
                "verse": "Alcon"
            },
            {
                "verse": "Mille sub Euganeis pascebam collibus agnas,"
            },
            {
                "verse": "Matribus a totidem (culmo cum mitis hirundo"
            },
            {
                "verse": "Figit opus) niveas demebam forcipe lanas."
            },
            {
                "verse": "Quid memorem, numerosa meis ut buccula septis"
            },
            {
                "verse": "Clausa superfuso replebat Cymbia lacte?"
            },
            {
                "verse": "Nonus ab undecimo mihi iam successerat annus;"
            },
            {
                "verse": "Ecce, aurem vellens dixit ruralis Apollo:"
            },
            {
                "verse": "Linque puer saltus, et ovili cede vetusto;"
            },
            {
                "verse": "Laurigeraeque veni sub amoena cacumina rupis."
            },
            {
                "verse": "Ut veni, ut iacui, ut me mala pressit egestas;"
            },
            {
                "verse": "Nec cessare sacro licuit sub tegmine rupis;"
            },
            {
                "verse": "Nunc vagor alitibus per devia rura sinistris:"
            },
            {
                "verse": "Proh dolor! hyberna ieiunia pellere quercu"
            },
            {
                "verse": "Cogor, et e duris excerpere mora rubetis."
            },
            {
                "verse": "Itacus"
            },
            {
                "verse": "Me quoque sors eadem peregrinum visere caelum"
            },
            {
                "verse": "Compulit; ah patrii neglecta est glarea ruris;"
            },
            {
                "verse": "Glarea parva quidem, multis sed fertilis herbis."
            },
            {
                "verse": "Hic olus et tardos acuens heruca maritos,"
            },
            {
                "verse": "Capparis, ignavoque rumes placitura palato."
            },
            {
                "verse": "Et lactuca recens, teneris et brassica fibris."
            },
            {
                "verse": "Nec satureia favis, nec mensae ingrata sinapis."
            },
            {
                "verse": "Hic virides apii crines, et olentia late"
            },
            {
                "verse": "Serpilla, et Lybici genitalia gramina bulbi."
            },
            {
                "verse": "Quin etiam arboreos faetus mihi cura tueri:"
            },
            {
                "verse": "Foederibus blandis varios miscere sapores"
            },
            {
                "verse": "Suetus, adoptivaque nemus confundere gemma."
            },
            {
                "verse": "Sic secura quies, facilisque ex arbore victus"
            },
            {
                "verse": "Semper erat, dapibusque famem solabar inemptis;"
            },
            {
                "verse": "Nunc me gramen inops citisi, lachrimosaque pascit"
            },
            {
                "verse": "Cepa, levoque sitim caenosi gurgitis unda."
            },
            {
                "verse": "Coridon"
            },
            {
                "verse": "Corde fugate metum pueri, sedare dolorem"
            },
            {
                "verse": "Discite, et afflictis nunquam diffidere rebus."
            },
            {
                "verse": "Vidimus obscuros densa caligine nimbos,"
            },
            {
                "verse": "Post tamen arrisit puri clementia caeli."
            },
            {
                "verse": "Et licet usta seges siliquis fallacibus olim"
            },
            {
                "verse": "Agricolas ludat; licet interversa malignum"
            },
            {
                "verse": "Glebe ferat lolium, sterilique albescat avena;"
            },
            {
                "verse": "Saepe tamen laetis flavescit campus aristis."
            },
            {
                "verse": "Nunc operae pretium est, dulces inflare cicutas;"
            },
            {
                "verse": "Forsitan audita rupes mitescet avena,"
            },
            {
                "verse": "Carmen et irati rabiem compescere fluctus"
            },
            {
                "verse": "Creditur, et rigidas deducere montibus hornos."
            },
            {
                "verse": "Orpheus infernos placavit carmine manes;"
            },
            {
                "verse": "Amphion silices movit, Delphinas Arion."
            },
            {
                "verse": "Ergo agite, alterno distinguite iubila cantu."
            },
            {
                "verse": "Alcon primus erit, tu proximus Itacus ibis."
            },
            {
                "verse": "Alcon"
            },
            {
                "verse": "Omniparens tellus, et rerum Iuppiter auctor,"
            },
            {
                "verse": "Quique tuo signas labentia tempora motu,"
            },
            {
                "verse": "Phoebe pater, rebusque potens Venus alma creandis;"
            },
            {
                "verse": "Et montana Pales, et pastoralis Apollo,"
            },
            {
                "verse": "Ferte pedem, votisque meis spirate secundi,"
            },
            {
                "verse": "Ut fruar optatae forti munimine rupis."
            },
            {
                "verse": "Quisque petat, quod amat, nos sola rupe fruamur."
            },
            {
                "verse": "Itacus"
            },
            {
                "verse": "Nymphae ruris honor, Dryades, quaeque antra Napeae"
            },
            {
                "verse": "Quaeque secant liquidas madido pede Naiades undas,"
            },
            {
                "verse": "Et redimita comas levibus Pomona corymbis;"
            },
            {
                "verse": "Sistite me forti (si qua est clementia) rupe."
            },
            {
                "verse": "Vobis victor ego nostro de rure quotannis"
            },
            {
                "verse": "Primitias, mixtisque dabo pia thura corollis."
            },
            {
                "verse": "Quisque petat, quod amat, nos sola rupe fruamur."
            },
            {
                "verse": "Alcon"
            },
            {
                "verse": "Cernite triste pecus, corrosis tabida membris"
            },
            {
                "verse": "Ut laedat scabies, et lento pustula virus."
            },
            {
                "verse": "Non levat elleborum, nec amaro sulphura nitro,"
            },
            {
                "verse": "Nariciaeve pices, lentave bitumen amurca."
            },
            {
                "verse": "Si pecus hoc rupes sub amoena protegat umbra,"
            },
            {
                "verse": "Iam faetura gregi superabit laeta salubri."
            },
            {
                "verse": "Quisque petat, quod amat, nos sola rupe fruamur."
            },
            {
                "verse": "Itacus"
            },
            {
                "verse": "Quamvis siccus ager sitientibus aestuet herbis,"
            },
            {
                "verse": "Rupe sub hac placidi nitet indulgentia veris;"
            },
            {
                "verse": "Quam natura parens viridanti gramine vestit;"
            },
            {
                "verse": "Spargit odore Venus; pingit Dea Flora colore,"
            },
            {
                "verse": "Pallescunt violae, rutilo rosa purpurat ostro."
            },
            {
                "verse": "Alba ligustra micant, flavet coma lutea caltae."
            },
            {
                "verse": "Quisque petat, quod amat, nos sola rupe fruamur:"
            },
            {
                "verse": "Alcon"
            },
            {
                "verse": "Rupe sub hac Faunique colunt, Satyrique bicornes,"
            },
            {
                "verse": "Leneusque pater, Phoebo Parnassia rupes"
            },
            {
                "verse": "Grata minus, minor est Grinaei gratia ruris;"
            },
            {
                "verse": "Hic pax, atque fides; ludit cum tigride dama,"
            },
            {
                "verse": "Lambitur agna lupa, feritas non asperat Ursos;"
            },
            {
                "verse": "Nec latet occulto serpens armata veneno."
            },
            {
                "verse": "Quisque petat, quod amat, nos sola rupe fruamur:"
            },
            {
                "verse": "Itacus"
            },
            {
                "verse": "Populus hic albet, platanus vitet, apta Dione"
            },
            {
                "verse": "Myrtus fructificat, Phaebaeaque germinat arbos;"
            },
            {
                "verse": "Has celebrat frondes, et amicas vatibus umbras,"
            },
            {
                "verse": "Quicunque Aonio sua proluit ora liquore,"
            },
            {
                "verse": "Terrenosque iterum si Tityrus induas artus,"
            },
            {
                "verse": "Hanc coleret felix contempta Amaryllide rupem."
            },
            {
                "verse": "Quisque petat, quod amat, nos sola rupe fruamur."
            },
            {
                "verse": "Coridon"
            },
            {
                "verse": "Dulce quidem canitis; nec vos bonus odit Apollo."
            },
            {
                "verse": "Auguror, o pueri, flatu levis aura benigno"
            },
            {
                "verse": "Spirabit, meliusque feret sors mobilis aevum."
            },
            {
                "verse": "At nunc iucunda laxemus seria mensa."
            },
            {
                "verse": "Sunt mihi namque novo compacta coagula lacte;"
            },
            {
                "verse": "Nec fumosa carent sicco carnaria tergo;"
            },
            {
                "verse": "Sunt pira, sunt longa pendentia mala genista;"
            },
            {
                "verse": "Ficus, et exigua vestita cidonia lana."
            },
            {
                "verse": "Et iam sudantes referunt iuga fessa iuvenci;"
            },
            {
                "verse": "Nubila densantur, revehitque crepuscula vesper."
            }
        ],
        [
            {
                "verse": "Docte Machaonio morbos expellere succo,"
            },
            {
                "verse": "Nec minus optati viribus eloquii."
            },
            {
                "verse": "Amissas reparas male sano in corpore vires,"
            },
            {
                "verse": "Ingrediturque novus aegra per ossa vigor:"
            },
            {
                "verse": "Tu revocas Manes Acherontis ab orbe remissos;"
            },
            {
                "verse": "Pluto dolet lusus, lusa Megaera dolet:"
            },
            {
                "verse": "Frangere cum properet iam fila novissima Cloto,"
            },
            {
                "verse": "Iungis adhuc vacuo stamina longa colo."
            },
            {
                "verse": "Aspice, ut aestivi correptus sidere morbi,"
            },
            {
                "verse": "Expectem tetricas in mea fata Deas."
            },
            {
                "verse": "Ut mihi succurras, studii commercia poscunt;"
            },
            {
                "verse": "Vatibus, et medicis unus Apollo favet."
            },
            {
                "verse": "Si mihi parta salus, veluti Phlegethontis ab imis"
            },
            {
                "verse": "Sim revocatus aquis, viribus alter ero."
            }
        ],
        [
            {
                "verse": "Desine mirari, nostrorum irrisor amorum,"
            },
            {
                "verse": "Si rapuit sensus Iulia cara meos."
            },
            {
                "verse": "Hoc faciunt niveo radiantes fronte capilli,"
            },
            {
                "verse": "Labraque pestanis invidiosa rosis."
            },
            {
                "verse": "Hoc faciunt minio vultus, et lacte decori,"
            },
            {
                "verse": "Collaque Sithonia candidiora nive."
            },
            {
                "verse": "Hoc faciunt oculi Phaebaei signa nitoris,"
            },
            {
                "verse": "Qui retinent, oculi sidera bina mihi."
            },
            {
                "verse": "Hanc propter dulces contemnis Iache liquores;"
            },
            {
                "verse": "Deseris hanc propter gramina flava Ceres."
            },
            {
                "verse": "Illius agrestes flectuntur amore myricae;"
            },
            {
                "verse": "Illam etiam fontes, et nemus omne colit:"
            },
            {
                "verse": "Illius et quercus, et cedunt saxa figurae;"
            },
            {
                "verse": "Illa feras, homines, subiugat illa Deos."
            },
            {
                "verse": "Ergo meos tandem mirari desine amores;"
            },
            {
                "verse": "Mirum est, in tanto si grege Balbus amat?"
            }
        ],
        [
            {
                "verse": "Saeve Draco, facunde Solon, generose Lycurge!"
            },
            {
                "verse": "Vos sequor, a vobis nullo divellar in aevo."
            },
            {
                "verse": "Prima pharetratos aetas sat lusit amores:"
            },
            {
                "verse": "Frango chelym, numerosque leves, et ludicra pono."
            }
        ],
        [
            {
                "verse": "Dulcia Pelignum redolent tua carmina nectar;"
            },
            {
                "verse": "O mihi Orestaea iuncte poeta fide!"
            },
            {
                "verse": "Et tibi Phoebus adest, et adest sacra turba sororum;"
            },
            {
                "verse": "Seria sive velis, sive iocosa sequi."
            },
            {
                "verse": "O dilecta Deis; o felicissima tellus!"
            },
            {
                "verse": "In qua tu fausto sidere progenitus."
            },
            {
                "verse": "Per te Pannonium migravit Phoebus in orbem,"
            },
            {
                "verse": "Mixtus et Aoniis defluit Ister aquis."
            }
        ],
        [
            {
                "verse": "Pontificale decus, nostro memorabile saeclo;"
            },
            {
                "verse": "Accipe Vitezii munera pauca tui."
            },
            {
                "verse": "Horrida grandisono canat alter bella cothurno,"
            },
            {
                "verse": "Martia quae Gallo Roma sub hoste tulit;"
            },
            {
                "verse": "Fraternasve acies et notos caede Philippos,"
            },
            {
                "verse": "Et Ptolomaeo funera facta solo."
            },
            {
                "verse": "At mea Musa tuas numeroso carmine laudes"
            },
            {
                "verse": "Dictet, inaequali conspicienda pede."
            },
            {
                "verse": "Mox te grandiloquo referam (modo vita supersit)"
            },
            {
                "verse": "Carmine; Smyrnaeo concomitante choro:"
            },
            {
                "verse": "Os tibi mite quidem; sed pectus mitius ore;"
            },
            {
                "verse": "Non alia antiqui forma Catonis erat."
            },
            {
                "verse": "Supplicibus facilis, tumidos scis vincere; felix,"
            },
            {
                "verse": "Cui datur ex omni noscere vera loco."
            },
            {
                "verse": "Quanta serenati radiat clementia vultus?"
            },
            {
                "verse": "Nec quisquam a miti principe tristis abit."
            },
            {
                "verse": "Sic Titus orbis amor, Romanae gloria gentis"
            },
            {
                "verse": "Audiit a populo vota petita suo."
            },
            {
                "verse": "Docta Maronaeo tu proluis ora liquore,"
            },
            {
                "verse": "Eloquiique nitent flumina larga tui."
            },
            {
                "verse": "Sacrarum nosti numerosa volumina legum;"
            },
            {
                "verse": "Iura quidem memori pectore cuncta tenes."
            },
            {
                "verse": "Nec te Tersiten, potius sed Nestora dicam,"
            },
            {
                "verse": "Qui bene tam noris, tam graviterque loqui."
            },
            {
                "verse": "Hinc tibi sacratae regum praestantur habenae,"
            },
            {
                "verse": "Omniaque arbitrio stantque, caduntque tuo."
            },
            {
                "verse": "Nec nocuit fortuna tibi, sed victa pudore"
            },
            {
                "verse": "Se facilem tanto praebuit illa viro."
            },
            {
                "verse": "Sint alii certe terrena labe creati;"
            },
            {
                "verse": "Te liquet aethereo semine progenitum."
            }
        ],
        [
            {
                "verse": "Nil mirere meae diuturna silentia Musae"
            },
            {
                "verse": "Pomponi, Latiae gloria prima lyrae."
            },
            {
                "verse": "Nam modo sacra tuo qui proluit ora liquore"
            },
            {
                "verse": "Pannon, barbarico nunc levat amne sitim."
            },
            {
                "verse": "Ille pius vates, purique Heliconis alumnus"
            },
            {
                "verse": "Heu iacet Arctois, qua furit Ister, aquis."
            },
            {
                "verse": "Proque Helicone bibit caenosi gurgitis undam,"
            },
            {
                "verse": "Aut ubi limosis rana coaxat aquis."
            },
            {
                "verse": "Non caput hoc laurus, sed funere rapta cupressus"
            },
            {
                "verse": "Cingit, et e stygiis eruta taxus aquis."
            },
            {
                "verse": "Strata licet gelidis Symechia rura pruinis,"
            },
            {
                "verse": "Vesprimiique colam iugera culta soli."
            },
            {
                "verse": "Te sine nulla dies, sine te nox nulla futura est;"
            },
            {
                "verse": "Fixus eris cordi semper amice meo."
            },
            {
                "verse": "Rexisti tenerae tu fortia lora iuventae;"
            },
            {
                "verse": "Te duce Castalio mersimus ora lacu."
            },
            {
                "verse": "Si violasse tuae videar data foedera dextrae,"
            },
            {
                "verse": "Da veniam; saevus id mihi iussit amor,"
            },
            {
                "verse": "Qui tolerare famem, duros tolerare labores"
            },
            {
                "verse": "Cogit, et immiti vivere servitio."
            },
            {
                "verse": "Nostra adamantaeis devinxit colla catenis,"
            },
            {
                "verse": "Et regit ad nutum pulchra Perylla suum."
            },
            {
                "verse": "Nec sinit, ut repetam septenae moenia Romae;"
            },
            {
                "verse": "Moenia iudicio semper amata meo."
            },
            {
                "verse": "Quod si forte ferox laxet sua vincla Cupido,"
            },
            {
                "verse": "Ut fracto ducam libera colla iugo,"
            },
            {
                "verse": "Ad te Parrhasio veniam vestitus amictu,"
            },
            {
                "verse": "Et summo lapsus credar adesse polo."
            },
            {
                "verse": "Et tibi dona feram gelida collecta sub Arcto;"
            },
            {
                "verse": "Dicam, Pomponi, munera parva cape."
            },
            {
                "verse": "Dona serenato, quo conspicis omnia, vultu"
            },
            {
                "verse": "Accipies, meritis dona minora tuis."
            },
            {
                "verse": "Devehat hanc niveo signandam vellere lucem,"
            },
            {
                "verse": "Quamprimum Eois Lucifer albus equis!"
            }
        ],
        [
            {
                "verse": "Iunctus amicitiae stabili tibi foedere, et idem"
            },
            {
                "verse": "Tecum Castalios suetus adire lares,"
            },
            {
                "verse": "Mittit ab Arctoo, quam mallet ferre salutem"
            },
            {
                "verse": "Vertice, et armata verba notata manu."
            },
            {
                "verse": "Ille quidem gelido cunctatur in orbe; sed adsum"
            },
            {
                "verse": "Littera sermonis fida ministra sui."
            },
            {
                "verse": "Crede licet gelidos Boreae colat ipse recessus,"
            },
            {
                "verse": "Aut ubi stat rapido Zona perusta polo;"
            },
            {
                "verse": "Non tamen ulla tui venient oblivia vultus,"
            },
            {
                "verse": "Decidet et nullo tempore lapsa fides."
            },
            {
                "verse": "Illum etiam in cineres cum mors mutaverit atros,"
            },
            {
                "verse": "Immemor haud meriti est umbra futura tui."
            },
            {
                "verse": "Grande putat meritum, quod cum comitatus euntem es,"
            },
            {
                "verse": "Sparseris indignas Hymbre fluente genas."
            },
            {
                "verse": "Grande putat meritum, peregrino solus in orbe"
            },
            {
                "verse": "Quod tuleris promptam, cum foret aeger, opem."
            },
            {
                "verse": "Ut reliqua omittam; quid agat, si forte requiris,"
            },
            {
                "verse": "Deducatve quibus tempora laeta iocis,"
            },
            {
                "verse": "Ille nec Aonidum per amaena vireta sororum"
            },
            {
                "verse": "Ludit, honorato nec levat amne sitim."
            },
            {
                "verse": "Proh pudor! indulget dapibus, Bromioque furenti,"
            },
            {
                "verse": "Sic iubet Arctoo terra subacta polo."
            },
            {
                "verse": "Non ibi diligitur, nisi qui cratera profundum"
            },
            {
                "verse": "Siccat, et annoso pocula plena mero."
            },
            {
                "verse": "Pannonii posuere truces solatia largo"
            },
            {
                "verse": "Nectare, vel ludis, perpetuoque cibo."
            },
            {
                "verse": "Talibus invigilant rebus noctesque diesque,"
            },
            {
                "verse": "Quos inter socius cogitur esse tuus."
            },
            {
                "verse": "Non choreae, cantusque iuvant, non plectra lyraeque;"
            },
            {
                "verse": "Absunt deliciae, Roma beata, tuae."
            },
            {
                "verse": "Barbara perpetuo vexantur tecta duello,"
            },
            {
                "verse": "Et grave muralis machina pulsat onus."
            },
            {
                "verse": "Tela cruore madent, albescunt ossibus arva;"
            },
            {
                "verse": "Pax nullo est miseris tempore, nulla quies."
            },
            {
                "verse": "Cur nec adhuc rediit, mirum fortasse videtur;"
            },
            {
                "verse": "Non tenet hunc blandis culta puella iocis."
            },
            {
                "verse": "Cynthia crudelis procul est, procul ipsa Camilla;"
            },
            {
                "verse": "Est Cristilla procul; est procul Orca fera,"
            },
            {
                "verse": "Non est hic Lenas, non hic immitis Iolla,"
            },
            {
                "verse": "Nec sua quae rapuit pectora Phylliroe."
            },
            {
                "verse": "Dulcia nec flagrant vibrantibus oscula linguis,"
            },
            {
                "verse": "Morsave candidulo dente labella tument."
            },
            {
                "verse": "Proh dolor! ille sacer volitantis lusor amoris"
            },
            {
                "verse": "Nunc gerit audaci pila cruenta manu."
            },
            {
                "verse": "Castraque barbaricis sequitur fulgentia signis;"
            },
            {
                "verse": "Nec trepida raucas suscipit aure tubas."
            },
            {
                "verse": "Eminus et pharetra, falcato cominus ense"
            },
            {
                "verse": "Pugnat, et in duris tempora rebus agit."
            },
            {
                "verse": "Et modo Turcarum saevas domuisse phalanges,"
            },
            {
                "verse": "Nunc placet hostili ponere castra solo."
            },
            {
                "verse": "Semper tela, aciesque iuvant clypeique micantes,"
            },
            {
                "verse": "Nocte caret somno, luce quiete caret."
            },
            {
                "verse": "Quod sibi si flatu spiret fortuna secundo,"
            },
            {
                "verse": "Et veniat coeptis mollior aura suis,"
            },
            {
                "verse": "Optabit celeres Medeae scandere currus,"
            },
            {
                "verse": "Mercuriique pedes, Triptolemive rotam;"
            },
            {
                "verse": "Ut cito barbarica possit regione relicta"
            },
            {
                "verse": "Quaerere Romuleo moenia structa solo,"
            },
            {
                "verse": "Et petere optatos fraterna mente sodales,"
            },
            {
                "verse": "Milleque depulsa basia ferre mora."
            },
            {
                "verse": "Interea dum bella fremunt, dum tela coruscant,"
            },
            {
                "verse": "Mittit ab Arctoo verba legenda polo."
            },
            {
                "verse": "Nulla quies lateri, fuerit cum fessa voluptas"
            },
            {
                "verse": "Mutua, blanditiis est revocanda Venus."
            },
            {
                "verse": "Post mortem si sensus inest, meminisse iuvabit"
            },
            {
                "verse": "Gaudia; si nihil est, haec rapuisse iuvat."
            }
        ],
        [
            {
                "verse": "Dum pudor et probitas meliori fulsit in aevo,"
            },
            {
                "verse": "Barbatos aluit Martia Roma viros."
            },
            {
                "verse": "Barbatus vixit Fabius, reducesque Camilli,"
            },
            {
                "verse": "Et quorum titulis Punica regna iacent."
            },
            {
                "verse": "At postquam luxus mores flexere pudicos,"
            },
            {
                "verse": "Et coeptum est, teneros prostituisse mares;"
            },
            {
                "verse": "Foemineos sumunt posita lanugine vultus,"
            },
            {
                "verse": "Mollitiemque animi prodere fronte iuvat."
            },
            {
                "verse": "Caesaries inculta viros prolixaque barba"
            },
            {
                "verse": "Ornat, et horrentes hirta per ora pili."
            },
            {
                "verse": "Servet molliculos imbellis foemina vultus;"
            },
            {
                "verse": "Triste supercilium forma virilis amat."
            },
            {
                "verse": "Ut folia arboribus, teneris ut pampinus uvis;"
            },
            {
                "verse": "Sic est magnanimis barba decora viris."
            },
            {
                "verse": "Volsellae, et strigiles, et acuta novacula quantum"
            },
            {
                "verse": "Dedecus, aetatis posterioris habent."
            },
            {
                "verse": "At vos ut priscos virtute aequatis honores;"
            },
            {
                "verse": "Sic cultu veteris signa refertis avi."
            }
        ],
        [
            {
                "verse": "Piniferis nutrite iugis, nec stemmate claro,"
            },
            {
                "verse": "Nec virtutis egens, veteri de gente Curetum"
            },
            {
                "verse": "Turba audax, rapti cunabula prima Tonantis"
            },
            {
                "verse": "Liquit, et Adriaco circumflua littora ponto"
            },
            {
                "verse": "Elegit; geminas anguis qua separat Arctos."
            },
            {
                "verse": "Hinc satus egregiis extendis nomina factis;"
            },
            {
                "verse": "Relligione Numam, priscum gravitate Catonem"
            },
            {
                "verse": "Vincis, et insignem patria pietate Metellum."
            }
        ],
        [
            {
                "verse": "Dic, rogo, scrutator gemini celeberrime iuris,"
            },
            {
                "verse": "Cur lepidum damnet turba profana melos?"
            },
            {
                "verse": "Estne furor? capitisve minutio maxima? versu"
            },
            {
                "verse": "Pande Medusaei dulcis alumne chori."
            },
            {
                "verse": "Quem non naturae fallunt arcana potentis,"
            },
            {
                "verse": "Non homini quidquid fas didicisse fuit."
            },
            {
                "verse": "Nestora melliflua potis es superare loquela;"
            },
            {
                "verse": "O mihi perpetua concelebrande fide."
            },
            {
                "verse": "Nullus amicitiae nodus valet arctior esse,"
            },
            {
                "verse": "Quam si virtutis pectora nectat amor."
            }
        ],
        [
            {
                "verse": "Austriacae telluris honos, quem Martia tollit"
            },
            {
                "verse": "Gloria, et extensis volitans victoria pennis,"
            },
            {
                "verse": "Te gelidi timuere Scythae, te dirus Alanus"
            },
            {
                "verse": "Horret, et algenti constrictus Sarmata ponto."
            },
            {
                "verse": "Neglecta quotiens unda (cum Syrius ardet)"
            },
            {
                "verse": "Tela inimica petis; quotiens sub nubibus actae"
            },
            {
                "verse": "Alpinaeque nives, pigrique hyberna Bootae."
            },
            {
                "verse": "Scis, quo castra loco, quae sit custodia vallo"
            },
            {
                "verse": "Aptior; expediat planone educere campo,"
            },
            {
                "verse": "An cuneis densare aciem, quae commoda fraudi"
            },
            {
                "verse": "Vallis, et incerto quae sit fiducia Marti."
            },
            {
                "verse": "Quadrupedante vagas si quando concutis alas;"
            },
            {
                "verse": "Quis melior simulare fugas, quis certior arcum"
            },
            {
                "verse": "Tendere, et obliquos cursu deludere cursus?"
            },
            {
                "verse": "Primus inis pugnas, primus speculator in hostem"
            },
            {
                "verse": "Ingruis; inde ferox exercitus arma lacessit,"
            },
            {
                "verse": "Exemploque ducis totum componitur agmen."
            },
            {
                "verse": "Si litui siluere truces, ut robur in armis,"
            },
            {
                "verse": "Sic probitas in pace nitet, gaudesque cruentam"
            },
            {
                "verse": "Loricam mutare toga; tranquilla potestas"
            },
            {
                "verse": "Imperat, et secura quies, nil gratia suadet,"
            },
            {
                "verse": "Nil odium cogit; tumidos non prospera fastus"
            },
            {
                "verse": "Exacuunt; irae parcus, sed pacis abundans."
            },
            {
                "verse": "Quo feror? ista queat digno praeconia cantu"
            },
            {
                "verse": "Nemo referre, suum ni Corduba dives alumnum,"
            },
            {
                "verse": "Sidereumque iterum mittat sacra Mantua vatem."
            }
        ],
        [
            {
                "verse": "Te graviore libet quotiens modularier oestro,"
            },
            {
                "verse": "Distrahor, et nimio premitur sub pondere cervix;"
            },
            {
                "verse": "Martis opusne canan? sed plus laudaris inermis;"
            },
            {
                "verse": "Iustitiam mirer? rigidi sed plena pudoris"
            },
            {
                "verse": "Inde rapit gravitas; hinc mens praesaga futuri"
            },
            {
                "verse": "Corde tuo secreta sibi penetralia servat;"
            },
            {
                "verse": "Sancta fides, placidique modestia pectoris index."
            },
            {
                "verse": "Supplicibus facilis, nulli implacabilis obstas."
            },
            {
                "verse": "Non odii stimulis, rabidave accenderis ira,"
            },
            {
                "verse": "Firma adamantaeo constringis foedera nexu;"
            },
            {
                "verse": "Pellitur ambitio, rebusque infestus opimis"
            },
            {
                "verse": "Livor edax, nunquamque tuos obrepsit in actus"
            },
            {
                "verse": "Crimen avaritiae, tumidove superbia fastu"
            },
            {
                "verse": "Virtutum male fida comes, contemptor honesti"
            },
            {
                "verse": "Lusus abest, patriosque agitans discordia fines."
            },
            {
                "verse": "Cuncta quibus veteris fulgent insignia saecli,"
            },
            {
                "verse": "In te mixta fluunt; priscaeque aetatis honores"
            },
            {
                "verse": "Solus habes; omnis sub eodem pectore virtus"
            },
            {
                "verse": "Conditur, et maior collectis viribus exit."
            }
        ],
        [
            {
                "verse": "Quid iuvat, assiduis sua carpere pectora curis?"
            },
            {
                "verse": "Vita fugit volucri non reditura pede."
            },
            {
                "verse": "Stat cuicunque sui praefixus terminus aevi,"
            },
            {
                "verse": "Et nihil morte homini certius esse potest."
            },
            {
                "verse": "Interea niveas morsu leviore papillas"
            },
            {
                "verse": "Stringamus, tenuem dente premente notam"
            },
            {
                "verse": "Praeliaque alternent vibrantibus oscula linguis,"
            },
            {
                "verse": "Scalpaturque locis rima minuta suis."
            }
        ],
        [
            {
                "verse": "Aemule, qui nostro nimis insidiaris amori,"
            },
            {
                "verse": "Perlege ab Arctoo carmina missa polo."
            },
            {
                "verse": "Axis inocciduus gemina spectabilis ursa"
            },
            {
                "verse": "Me tenet, insanis qua furit Ister aquis."
            },
            {
                "verse": "Tu frueris nitidae formoso corpore Lysae,"
            },
            {
                "verse": "Deque mea ponis vasta trophaea fuga."
            },
            {
                "verse": "Primus amor Cristilla fuit, fuit Orca secundus;"
            },
            {
                "verse": "Successit Lenas, cui fera Phillyroe;"
            },
            {
                "verse": "Quintaque inexhausto me torsit amore Camilla:"
            },
            {
                "verse": "Extremi Lysa causa furoris erat."
            },
            {
                "verse": "Hanc revocas blandis ad mutua furta tabellis,"
            },
            {
                "verse": "Deque meo gaudes eripuisse sinu."
            },
            {
                "verse": "O decus, o spolia, o verae praeconia laudis,"
            },
            {
                "verse": "Sic socio pactam contemerasse fidem!"
            },
            {
                "verse": "Tu levior foliis vernaque incertior aura,"
            },
            {
                "verse": "Verba dabas celeri diripienda noto."
            },
            {
                "verse": "Fata inimica volunt, et conscia sidera fati,"
            },
            {
                "verse": "Ut caream vultu candida Lysa tuo."
            },
            {
                "verse": "Tergeminae nectant mihi stamina longa sorores,"
            },
            {
                "verse": "Spirabit votis mitior aura meis."
            },
            {
                "verse": "Pande sinus, quantumque potes, secet aequora puppis,"
            },
            {
                "verse": "Nam mediis fiet naufraga pinus aquis."
            },
            {
                "verse": "Forte sub ambiguo vellem quid claudere versu,"
            },
            {
                "verse": "Quaeris; quod superest perlege, certus eris."
            },
            {
                "verse": "Dalmatico referam fulgentia dona metallo,"
            },
            {
                "verse": "Lecta vel Eois dona sub aequoribus."
            },
            {
                "verse": "Lysella occurret roseo spectabilis ore,"
            },
            {
                "verse": "Lysella aethereo dignior axe frui."
            },
            {
                "verse": "Absque mora implicitis iungemus basia linguis,"
            },
            {
                "verse": "Ut cupido iungit alba columba viro."
            },
            {
                "verse": "Tunc petit, ut valeam boreali missus ab Arcto;"
            },
            {
                "verse": "Dicam, quod valeo, si mea vita vales."
            },
            {
                "verse": "Forsitan et gratae certamina blanda Diones"
            },
            {
                "verse": "Miscemus, placido nocte iuvante thoro."
            },
            {
                "verse": "Festa dies aderit meliori stamine nexa,"
            },
            {
                "verse": "Quam nivea signet lactea gemma nota."
            },
            {
                "verse": "Tunc tibi Tisiphonae diris accincta colubris"
            },
            {
                "verse": "Torrebit rapida pectus inane face."
            },
            {
                "verse": "Tunc Ixioneae nosces dispendia sortis,"
            },
            {
                "verse": "Et mediis fies Tantalus alter aquis."
            },
            {
                "verse": "Oedipodos malles (ne quid modo tale videres)"
            },
            {
                "verse": "Supplicia, et vetuli noscere Tirresiae."
            },
            {
                "verse": "Vive tamen, sed vive miser sub amore sinistro,"
            },
            {
                "verse": "Et tibi sit Lysae copia nulla meae."
            }
        ],
        [
            {
                "verse": "I, pete laurigeros celeri pede Musa penates"
            },
            {
                "verse": "Baptistae, et brevibus ora resolve modis."
            },
            {
                "verse": "Ut noscam, an valeas, me misit ab axe boreo"
            },
            {
                "verse": "Pannon, inocciduo qua micat ursa polo."
            },
            {
                "verse": "Qui licet arva colat riphaeis sparsa pruinis,"
            },
            {
                "verse": "Non cecidit memori pectore lapsus amor."
            },
            {
                "verse": "Carmina non redolent sacras Permessidos undas,"
            },
            {
                "verse": "Sed sunt barbaricis barbariora locis."
            },
            {
                "verse": "Quidquid enim gelidum scribit prostratus ad Istrum,"
            },
            {
                "verse": "Naturam redolet, ingeniumque loci."
            }
        ],
        [
            {
                "verse": "Dalmata me genuit, me sustulit Hungara tellus."
            },
            {
                "verse": "Dum vixi, aligeri miles amoris eram."
            }
        ],
        [
            {
                "verse": "Iura dedi terris, nunc me sacer abstulit aether,"
            },
            {
                "verse": "Ut pia caelicolis pro Iove iura darem."
            }
        ],
        [
            {
                "verse": "Dum vixi mortalis eram, nunc Iuppiter alter;"
            },
            {
                "verse": "Iam gemino dabitis thura Sabaea Iovi."
            }
        ],
        [
            {
                "verse": "Maximus Alcides, totum qui viribus orbem"
            },
            {
                "verse": "Vicit, et immota sustulit astra manu,"
            },
            {
                "verse": "Pauperis Evandri tenues subiisse penates"
            },
            {
                "verse": "Dicitur, et mensas parve Molorche tuas."
            },
            {
                "verse": "Te quoque, sidereo Praesul dignissime caetu"
            },
            {
                "verse": "Haud pudeat nostras concelebrare dapes."
            },
            {
                "verse": "Iane serenato qui conspicis omnia vultu,"
            },
            {
                "verse": "Reddas aspectu prandia laeta tuo."
            },
            {
                "verse": "Este procul curae, duri procul este labores;"
            },
            {
                "verse": "Sint choreae, ludi, plectra, Cupido, merum."
            },
            {
                "verse": "Quisque bibat; sed pura bibas tu pocula largo"
            },
            {
                "verse": "Nectare; dumque bibis, talia verba sonent:"
            },
            {
                "verse": "Sunt tibi, Praesul, opes, sit honor, sit gloria, splendor,"
            },
            {
                "verse": "Et videat Pylios laeta senecta dies."
            },
            {
                "verse": "Sint cito purpureo tua tempora cincta galero;"
            },
            {
                "verse": "Accedat culmen pontificale tibi."
            },
            {
                "verse": "Candida fumoso madeant crystalla phalerno;"
            },
            {
                "verse": "Omnia iucundis sint loca plena iocis."
            },
            {
                "verse": "Namque ioco, et requie gaudet formosus Apollo,"
            },
            {
                "verse": "Saepe racemifero est vincta Minerva Deo."
            },
            {
                "verse": "Otia qui sumsit, multo ferventius idem,"
            },
            {
                "verse": "Postmodo virtutis grande peregit opus."
            }
        ],
        [
            {
                "verse": "Parve quid Austriacum properas liber ire per orbem?"
            },
            {
                "verse": "Tutior in domini sedibus esse potes."
            },
            {
                "verse": "Vera mones lector; sed crebras ille lituras"
            },
            {
                "verse": "Dum timet, in populo quaerit habere locum."
            },
            {
                "verse": "Hoc tineas pasces; fuero parte utilis illa;"
            },
            {
                "verse": "Quod natura parit, num rubor est alere?"
            },
            {
                "verse": "Fudisti sumtus, quadrantes fundimus octo;"
            },
            {
                "verse": "Hos compensabunt balnea rara mihi."
            },
            {
                "verse": "Denique sive legar, seu non reprehendar, utrum vis"
            },
            {
                "verse": "Da, utrum vis, nostro grandius est merito."
            }
        ],
        [
            {
                "verse": "Sustulit Alcides nodosae robore clavae"
            },
            {
                "verse": "Monstra, novercales quae peperere doli."
            },
            {
                "verse": "Nunc quoque ne toto pax aurea surgat in orbe,"
            },
            {
                "verse": "Erumpunt stygiis eruta monstra vadis."
            },
            {
                "verse": "Non tantum Diomedis equi, nec Taurus, et Hydra"
            },
            {
                "verse": "Obfuit, aut volucres, marmaricusque Leo."
            },
            {
                "verse": "Quae paucis nocuere, sed haec furialis Erynnis"
            },
            {
                "verse": "Sacrilegum toto spargit in orbe nefas."
            },
            {
                "verse": "Adde, quae Herculeis tantummodo corpora monstris"
            },
            {
                "verse": "Exciderant, animas haec fera monstra necant."
            },
            {
                "verse": "Quae si sustuleris; quanto mens corpore praestat,"
            },
            {
                "verse": "Herculea tanto laus tua maior erit."
            }
        ],
        [
            {
                "verse": "Relligio dulcisque comes sapientia coelo"
            },
            {
                "verse": "Elapsae in gremium desiluere tuum."
            },
            {
                "verse": "Utque tenet geminas coelestis regia Divas,"
            },
            {
                "verse": "Pectore sic Numen fulget utrumque tuo."
            }
        ],
        [
            {
                "verse": "Quod tibi purpureo sint tempora cincta galero,"
            },
            {
                "verse": "Quodque Pater Venetae Dux regat urbis opes,"
            },
            {
                "verse": "Magna reor, maiora tamen, quod Numine ab ipso"
            },
            {
                "verse": "Mens tibi sit cunctis irradiata bonis."
            },
            {
                "verse": "Nam lituos, trabeas, fasces, diademata, lauros"
            },
            {
                "verse": "Saepe dat alterna fors adimitque manu."
            },
            {
                "verse": "At spes certa, fidesque tenax, et robur amoris"
            },
            {
                "verse": "Non nisi siderei mittitur arce patris."
            },
            {
                "verse": "Nemo suis fretus virtutibus aethera speret"
            },
            {
                "verse": "Scandere, divini est muneris esse pium."
            }
        ],
        [
            {
                "verse": "Nuper in Elysiis animam dum quaero Solonis,"
            },
            {
                "verse": "Iam rediit vitam rursus in aetheream."
            },
            {
                "verse": "Maia natus ait, quod si vis nosse Solonem,"
            },
            {
                "verse": "Ora Soderini cerne verenda patris."
            }
        ],
        [
            {
                "verse": "Tydides Itaco quod erat, quod Nestor Atridae,"
            },
            {
                "verse": "Hoc tibi dum vixit Iulius ipse fuit."
            },
            {
                "verse": "Te sine nil validis tentavit Iulius armis,"
            },
            {
                "verse": "Te sine nil placida contulit ille toga."
            }
        ],
        [
            {
                "verse": "Quod si Pontificum generosa e stirpe duorum;"
            },
            {
                "verse": "(Stemmata nam tecum iungit uterque Pius)"
            },
            {
                "verse": "Hoc fatale tenes; nam fato nascitur iste"
            },
            {
                "verse": "Villicus; hic cerdo; regius ille puer."
            },
            {
                "verse": "At quod Pontificum sic aeques acta duorum,"
            },
            {
                "verse": "Clavibus ut demtis cetera sint paria,"
            },
            {
                "verse": "Hoc virtutis opus; sed cum te moribus aequet"
            },
            {
                "verse": "Pontificum virtus, aequet et in solio."
            }
        ],
        [
            {
                "verse": "Armorum, fundique potens Dea Pallas in unum"
            },
            {
                "verse": "Te simul effudit Numen utrumque suum."
            },
            {
                "verse": "Et qua saevorum domuit fera corda Gygantum,"
            },
            {
                "verse": "Aegida pro clypeo donat habere tibi."
            },
            {
                "verse": "Et quo fulmineum reficit post bella parentem,"
            },
            {
                "verse": "Hoc dedit eloquio te quoque posse frui."
            }
        ],
        [
            {
                "verse": "O decus, o verax patriae virtutis imago,"
            },
            {
                "verse": "Quam bene de Lauri nomine nomen habes,"
            },
            {
                "verse": "Vilescunt lauri, ni spiret Apollinis aura,"
            },
            {
                "verse": "Quas prius in Daphne foverat ille sua."
            },
            {
                "verse": "Te sine clavigeri sic Regia Principis aula"
            },
            {
                "verse": "Languet, et afflatu statque vigetque tuo."
            }
        ],
        [
            {
                "verse": "Si Samii sunt vera senis documenta, renasci"
            },
            {
                "verse": "Si datur, atque animas corpus adire aliud,"
            },
            {
                "verse": "In te migravit, sed Numine plenus, Aquinas,"
            },
            {
                "verse": "Sicque eadem mens est, ut tibi nomen idem."
            }
        ],
        [
            {
                "verse": "Sanguinea fatale geras quod ab Aegide nomen,"
            },
            {
                "verse": "Non necis indicium, sed pietatis habes."
            },
            {
                "verse": "Aegide gorgoneos ut Perseus extulit angues;"
            },
            {
                "verse": "Utque sua Pallas Aegide monstra necat;"
            },
            {
                "verse": "Sic tu, sidereas fas est cui scandere sedes,"
            },
            {
                "verse": "Noscereque aeterni mystica sacra Dei,"
            },
            {
                "verse": "Doctrinae clypeo, velut Aegide, pectora septus,"
            },
            {
                "verse": "Horrida quod pellas schismata, nomen habes."
            },
            {
                "verse": "Ingenio nam saepe tuo victoria parta est;"
            },
            {
                "verse": "Ille truci gereret cum fera bella manu."
            },
            {
                "verse": "Cumque triumphatas sua sub iuga mitteret urbes,"
            },
            {
                "verse": "Parceret ut victis gentibus, auctor eras."
            },
            {
                "verse": "Laus habet aequa duos, tamen est me iudice maius:"
            },
            {
                "verse": "Hostes ingenio, quam superare manu."
            }
        ],
        [
            {
                "verse": "Cum primum liquidas peperit te mater in auras,"
            },
            {
                "verse": "Risit in Elysiis tetricus ille Cato."
            },
            {
                "verse": "Atque umbris causam quaerentibus impia dixit:"
            },
            {
                "verse": "Effugi, postquam Caesaris arma feri;"
            },
            {
                "verse": "Excessit Latio vitae censura severae."
            },
            {
                "verse": "Nemo meis aptus moribus inde fuit."
            },
            {
                "verse": "Sed modo Romuleo puer hic de sanguine cretus,"
            },
            {
                "verse": "Effinget veteres, ac revocabit avos."
            },
            {
                "verse": "Ille mihi morum fiet successor, et haeres,"
            },
            {
                "verse": "Ille meae specimen iam gravitatis erit."
            }
        ],
        [
            {
                "verse": "Petre Teramnaeo nil concessure Lycurgo;"
            },
            {
                "verse": "Gloria Cardinei Petre diserte chori!"
            },
            {
                "verse": "Tu (quod pene negat stolidi mens inscia vulgi)"
            },
            {
                "verse": "Legibus eloquium posse coire doces."
            },
            {
                "verse": "Namque ita sacrarum numerosa volumina legum"
            },
            {
                "verse": "Pandis, ut Hyblaeo dulcius ore sones."
            },
            {
                "verse": "Hinc te purpurei moderantem iura senatus"
            },
            {
                "verse": "Cernimus, et dictis cedere cuncta tuis."
            },
            {
                "verse": "Ars omnis mutila est, nec habet, quo limine scandat,"
            },
            {
                "verse": "Ni sit fulta sacri viribus eloquii."
            }
        ],
        [
            {
                "verse": "Tangitur ut nunquam Parnassia fulmine laurus;"
            },
            {
                "verse": "Ut semper virides explicat illa comas."
            },
            {
                "verse": "Sic tua, Laurenti, toto nitet aurea virtus"
            },
            {
                "verse": "Orbe; nec insidias, nec timet arma Iovis."
            }
        ],
        [
            {
                "verse": "Dum delapsa polo prudentia quaerit ubique,"
            },
            {
                "verse": "Quos adeat, nullum comperit esse suum."
            },
            {
                "verse": "At postquam in Thuscis Medicen perspexit Iulum,"
            },
            {
                "verse": "Dux, ait, erranti Dux mihi solus eris."
            }
        ],
        [
            {
                "verse": "Horrida ceu Pallas concussit in Aegide monstra,"
            },
            {
                "verse": "Cuius ab insigni nomine nomen habes."
            },
            {
                "verse": "Sic tu ter culta, triplici ceu fulmine, lingua,"
            },
            {
                "verse": "Monstrosa infernis schismata mergis aquis."
            }
        ],
        [
            {
                "verse": "Caesaris agnomen merito tibi contigit uni;"
            },
            {
                "verse": "Caesare nam magno vel meliora facis."
            },
            {
                "verse": "Ille suis totum subiecit legibus orbem,"
            },
            {
                "verse": "Calcasti pedibus tu scelus omne tuis."
            }
        ],
        [
            {
                "verse": "Quid potius de te mirer? viresne capacis"
            },
            {
                "verse": "Ingenii? sanctas an pietatis opes?"
            },
            {
                "verse": "In te mista fluunt solidae constantia mentis,"
            },
            {
                "verse": "Sinceraeque tenax relligionis amor."
            },
            {
                "verse": "Teque verecundo collecta modestia vultu,"
            },
            {
                "verse": "Teque fides ornat, iustitiaeque iubar."
            },
            {
                "verse": "Tu triplicis Sophiae Divumque arcana revolvis,"
            },
            {
                "verse": "Atque homini quidquid fas didicisse fuit."
            },
            {
                "verse": "Te Charites, Musaeque fovent, tibi comminus artes"
            },
            {
                "verse": "Datque suas Phoebus, datque Minerva suas."
            },
            {
                "verse": "Laude sed humana est tollenda scientia; virtus"
            },
            {
                "verse": "Coelesti dignum te tua laude facit."
            }
        ],
        [
            {
                "verse": "Pugnaces inter quod sis tam clarus Iberos,"
            },
            {
                "verse": "Fulget ab antiquis hic tibi splendor avis."
            },
            {
                "verse": "Quod tibi sint validae specioso in corpore vires,"
            },
            {
                "verse": "Naturae acceptum sideribusque refer."
            },
            {
                "verse": "Pinguia quod placida teneas Dux arva Suessae,"
            },
            {
                "verse": "Praebuit hoc facili sors tibi larga manu."
            },
            {
                "verse": "Quod tibi iuncta thoro formosa Eluyra iugali,"
            },
            {
                "verse": "Grande, sed aligeri munus amoris habes."
            },
            {
                "verse": "At tibi quod sancti niteant sine crimine mores,"
            },
            {
                "verse": "Et referas priscum relligione Numam,"
            },
            {
                "verse": "Non haec fortunae, non haec sunt munera fati,"
            },
            {
                "verse": "Sed tua, laus omnis haec tribuenda tibi est."
            },
            {
                "verse": "Nostra animi est virtus, nostra est pietasque fidesque,"
            },
            {
                "verse": "Cetera sub regno sunt Dea caeca tuo."
            }
        ],
        [
            {
                "verse": "Ut cum saevit hyems, turget mare, solus ab alto"
            },
            {
                "verse": "Castor agit dubias per freta caeca rates."
            },
            {
                "verse": "Romuleas inter sic Consentine procellas,"
            },
            {
                "verse": "Solus ades lacerae Stella secunda ratis."
            }
        ],
        [
            {
                "verse": "Quae placidos fontes visa est sulcare carina,"
            },
            {
                "verse": "Heu mihi quam vasto fluctuat illa salo."
            },
            {
                "verse": "Hanc miser ingressus, rapido ne subruar aestu"
            },
            {
                "verse": "Consentine bonis tu facis alitibus."
            },
            {
                "verse": "Tu Glaucus, Phorcusque mihi, tu sidera Laedae"
            },
            {
                "verse": "Tuque Helice, votis tu cynosura meis."
            },
            {
                "verse": "Te duce non Lybicas Syrtes, rabiemve Malaeae,"
            },
            {
                "verse": "Nec metuam Siculi monstra profunda maris."
            },
            {
                "verse": "Quem regit in fluctu tutela potentis amici,"
            },
            {
                "verse": "Semper inoffensa navigat ille rate."
            }
        ],
        [
            {
                "verse": "Inter tot scelerum facies, totque impia monstra,"
            },
            {
                "verse": "Monstra, quibus stygiis praecipitamur aquis,"
            },
            {
                "verse": "Tu coeli reseras aditus, et fata recludis,"
            },
            {
                "verse": "Davidicaque canis mystica sacra lyra."
            },
            {
                "verse": "Tu rerum causas celso deducis Olympo,"
            },
            {
                "verse": "Factaque de nihilo semina prima doces."
            },
            {
                "verse": "Et tibi fas, puro radiatam lumine mentem"
            },
            {
                "verse": "Altius humanis exseruisse malis."
            },
            {
                "verse": "Scilicet ut nunquam coeno corrumpitur aurum,"
            },
            {
                "verse": "Nec Phoebi radios inficit atra dies;"
            },
            {
                "verse": "Sic tenebras inter, et nubila noctis opacae"
            },
            {
                "verse": "Nil in se virtus, quo violetur, habet."
            }
        ],
        [
            {
                "verse": "Phoebus in Aeneadum colles migraverat olim,"
            },
            {
                "verse": "Attuleratque artes Graecia docta tuas."
            },
            {
                "verse": "Sed Gothus, atque Scythae, iunctique ambobus Alani,"
            },
            {
                "verse": "Postquam Roma tuum comminuere decus,"
            },
            {
                "verse": "Barbariem fugiens peregrinum cessit in orbem,"
            },
            {
                "verse": "Qua fluit irriguis Boetis amoenus aquis."
            },
            {
                "verse": "Quid non fata rotant? reduces Iacobe Camoenae"
            },
            {
                "verse": "Antiquos repetunt te remeante lares."
            },
            {
                "verse": "Iam cytharae, cantusque vigent, iam florida laurus,"
            },
            {
                "verse": "Oraque grandiloquo plena Marone sonant."
            }
        ],
        [
            {
                "verse": "Hostis adest duplex, gemini nova causa triumphi,"
            },
            {
                "verse": "Et figenda tuo bina trophaea tholo."
            },
            {
                "verse": "In te Schismaticus funestas excitat artes,"
            },
            {
                "verse": "In te Turca ferox bella cruenta movet."
            },
            {
                "verse": "Ambo ardent fidei lumen delere; sed alter"
            },
            {
                "verse": "Clam ruit in facinus, alter in arma palam."
            },
            {
                "verse": "Hic gladios vibrat, tetrum vomit ille venenum,"
            },
            {
                "verse": "Viribus hic maior, fraudibus ille prior."
            },
            {
                "verse": "Dignus uterque premi; sed longe invisior ille est,"
            },
            {
                "verse": "Qui sub ovis specie pectora vulpis habet."
            }
        ],
        [
            {
                "verse": "O cui siderei commissa est Principis aula,"
            },
            {
                "verse": "Consentine sacri gloria rara Chori!"
            },
            {
                "verse": "Tollere vipereo seu schismata tincta veneno,"
            },
            {
                "verse": "Seu cupis aeternae pandere legis iter."
            },
            {
                "verse": "Perlege adoptivi modo quae pater optimus orbis"
            },
            {
                "verse": "Edidit, arcanis mystica scripta notis."
            },
            {
                "verse": "Tempora cui triplici fulgent redimita tiara,"
            },
            {
                "verse": "Imperioque refert aurea saecla suo,"
            },
            {
                "verse": "Hic docet, ut veterum contagia prima parentum"
            },
            {
                "verse": "Solveret, ex alto desiluisse Deum."
            },
            {
                "verse": "Ut latet intacta natus de virgine Christus,"
            },
            {
                "verse": "Sub Cereris specie, sub specieque meri."
            },
            {
                "verse": "Utque hominum nulli, sacro nisi fonte renatis,"
            },
            {
                "verse": "Astriferae pateat lactea Zona viae."
            },
            {
                "verse": "Utque salutiferae post prima piacula lymphae"
            },
            {
                "verse": "Chrismate firmetur coelitus aucta fides."
            },
            {
                "verse": "Hic reduces animas concreta labe nocentes"
            },
            {
                "verse": "Expiat, atque alio diluit orbe nefas."
            },
            {
                "verse": "Confessosque docet certam sperare salutem,"
            },
            {
                "verse": "Sit modo sincero corde petita salus."
            },
            {
                "verse": "Nulla maritales divortia solvere taedas,"
            },
            {
                "verse": "Ut nunquam a misto corpore Christus abest."
            },
            {
                "verse": "Utque sacerdotum puro sacrata liquore"
            },
            {
                "verse": "Dextra levet sontes, concilietque Deo."
            },
            {
                "verse": "Cumque nihil medica prodest Podalyrius arte,"
            },
            {
                "verse": "Unguinis extremi sentiat aeger opem."
            },
            {
                "verse": "Sanctorum generosa cohors ut Numinis iram"
            },
            {
                "verse": "Leniat, utque homini militet ipse polus."
            },
            {
                "verse": "Pontifici ut summo sit credita clavis Olympo,"
            },
            {
                "verse": "Qua patulas claudit, qua reseratque fores."
            },
            {
                "verse": "Thesaurosque aperit sacrata sede reclusos,"
            },
            {
                "verse": "Hinc venia est miseris indubitata reis."
            },
            {
                "verse": "Ut ventura dies, totum quae subruat orbem,"
            },
            {
                "verse": "Exitium terris cum dabit ignis edax."
            },
            {
                "verse": "Cumque renascentes induti corporis artus,"
            },
            {
                "verse": "Quidque feret meritis praemia digna suis."
            },
            {
                "verse": "Non haec Palladiis Academia novit Athenis;"
            },
            {
                "verse": "Sed quibus est pura mens radiata fide."
            },
            {
                "verse": "Ut Deus excedit naturae iura potentis,"
            },
            {
                "verse": "Expendi humana sic ratione nequit."
            }
        ],
        [
            {
                "verse": "Si quis erit blandos inter numerandus olores,"
            },
            {
                "verse": "Si quis Arioniae captus amore lyrae;"
            },
            {
                "verse": "Ai quis Aristarcho, qui naribus aemulus uncis,"
            },
            {
                "verse": "Separet hyblaeis toxica mista favis;"
            },
            {
                "verse": "Si quis erit fraudi, qui noxia corda perosus,"
            },
            {
                "verse": "Iungat Orestaea pectora chara fide;"
            },
            {
                "verse": "Si quis erit, placidas fando qui mulceat aures,"
            },
            {
                "verse": "Seria sive velit, sive iocosa loqui;"
            },
            {
                "verse": "Si quis mente sagax, studio vigil, ore politus;"
            },
            {
                "verse": "Dispeream, si non hic Vianesus erit."
            }
        ],
        [
            {
                "verse": "Tot tibi Balbus agit grates, quod Creta racemos;"
            },
            {
                "verse": "Quot Calaber spicas, quot gerit Hybla favos."
            },
            {
                "verse": "Tu mihi Romulidum praesentia numina vatum"
            },
            {
                "verse": "Iungis, et in medio das Helicone locum."
            },
            {
                "verse": "Voti haec summa mei, senium traducere Musis,"
            },
            {
                "verse": "Linquereque infelix ambitionis iter."
            },
            {
                "verse": "Et quot habet sacros Academia vestra poetas,"
            },
            {
                "verse": "Qua dabitur, studiis conciliare meis."
            },
            {
                "verse": "Regum sollicita quicunque senescit in aula,"
            },
            {
                "verse": "Aut furit, aut ultro postulat esse miser."
            }
        ],
        [
            {
                "verse": "Dum te parva ratis, dum te levis aura ferebat,"
            },
            {
                "verse": "Et bonus, et placido pectore mitis eras."
            },
            {
                "verse": "Nunc, ubi rostrata veheris super aequora puppe,"
            },
            {
                "verse": "Turbida ventosus pectora fastus agit."
            },
            {
                "verse": "Pendula mens hominum, rebusque elata secundis"
            },
            {
                "verse": "Fallitur, et vana credulitate tumet."
            }
        ],
        [
            {
                "verse": "Quid vultu, Mariane, truci, quid fronte severa"
            },
            {
                "verse": "Turges? quid tanto pondere membra quatis?"
            },
            {
                "verse": "Subter anhelat humus, vastoque oppressa laborat"
            },
            {
                "verse": "Pondere, quod renuat ferre rogatus Atlas."
            },
            {
                "verse": "Sit licet Aoniae decus immortale cohortis,"
            },
            {
                "verse": "Teque colat flexo tota caterva genu;"
            },
            {
                "verse": "Fastidire tamen noli, Mariane, minores;"
            },
            {
                "verse": "Instabilis metuas sed leve sortis iter."
            }
        ],
        [
            {
                "verse": "Quod tibi centenis renovantur rura iuvencis,"
            },
            {
                "verse": "Quodque tuum a prisco stemma refulget avo,"
            },
            {
                "verse": "Quod domus Attalicis tibi splendeat aemula gazis,"
            },
            {
                "verse": "Non tu, Fortunae sed veneranda rota est."
            },
            {
                "verse": "Quod tibi sint mores omni probitate verendi;"
            },
            {
                "verse": "Quod superest priscum relligione Numam;"
            },
            {
                "verse": "Non haec fortunae, non haec sunt munera Fati,"
            },
            {
                "verse": "Sed tua sunt: omnis laus tribuenda tibi."
            },
            {
                "verse": "Nostra animi virtus, nostra est probitasque fidesque;"
            },
            {
                "verse": "Caetera sub regno sunt, Dea caeca, tuo."
            }
        ],
        [
            {
                "verse": "Misisti nobis et poma, et carmina, vates,"
            },
            {
                "verse": "Indelibatae pignus amicitiae."
            },
            {
                "verse": "Carmina sic animum pascunt, ut poma palatum;"
            },
            {
                "verse": "Illa lepore iuvant; ista sapore placent."
            },
            {
                "verse": "Poma aurum vincunt, vincunt et carmina gemmas;"
            },
            {
                "verse": "Aurum da, et gemmas; deteriora dabis."
            },
            {
                "verse": "Poma nec Alcinous misisset talia nobis,"
            },
            {
                "verse": "Carmina nec Clarius tam bene culta Deus."
            }
        ],
        [
            {
                "verse": "Quae donata tibi Venus est, Francisce, volebat"
            },
            {
                "verse": "Illa loqui tecum; posse loqui ars dederat."
            },
            {
                "verse": "Sed cum praevertis, mille admirata loquendi"
            },
            {
                "verse": "Esse tibi Veneres, muta repente fuit."
            }
        ],
        [
            {
                "verse": "Quid sistis celeres gradus? quid aures"
            },
            {
                "verse": "Ad vocem adrigis; heu viator! haec est"
            },
            {
                "verse": "Fandi nescia; quippe sculpta Cypris,"
            },
            {
                "verse": "Abi, quo properas, abi viator."
            }
        ],
        [
            {
                "verse": "Tune sacros audes infensa voce poetas"
            },
            {
                "verse": "Spernere, Pierio non bene grate choro."
            },
            {
                "verse": "Saxa ferasque truces cantu Rhodopeius Orpheus,"
            },
            {
                "verse": "Et potuit Stygium perdomuisse canem."
            },
            {
                "verse": "Captus Arioniae Delphin dulcedine vocis,"
            },
            {
                "verse": "Illaesum placido tergore vexit onus."
            },
            {
                "verse": "Mellifluo Tyrios Amphion carmine montes"
            },
            {
                "verse": "Transtulit, et lyrica moenia struxit ope."
            },
            {
                "verse": "At tu si pergis vates contemnere, dicam:"
            },
            {
                "verse": "Durior es saxis, durior esque feris."
            }
        ],
        [
            {
                "verse": "Inclyta, quae Scythicis gens prodiit Hungara terris,"
            },
            {
                "verse": "Nil nisi sanguinei Martis amabat opus."
            },
            {
                "verse": "Clara quidem bello, partisque decora triumphis;"
            },
            {
                "verse": "Sed non pacificae conscia legis erat."
            },
            {
                "verse": "Non fora legitimis resonabant sparsa tabellis,"
            },
            {
                "verse": "Nullaque conscripti regula iuris erat."
            },
            {
                "verse": "Ius dubiae pendens, incertaque alea litis,"
            },
            {
                "verse": "Sparsaque clamoso iurgia vana foro."
            },
            {
                "verse": "Inde (nefas) patriis eiectus sedibus haeres"
            },
            {
                "verse": "Haesit, et alterius sustulit alter opes;"
            },
            {
                "verse": "Inque pari causa lata est sententia dispar,"
            },
            {
                "verse": "Et modo qui victor, mox fuit ille reus."
            },
            {
                "verse": "At Stephanus veterum laudes egressus avorum,"
            },
            {
                "verse": "Attulit optatam providus auctor opem,"
            },
            {
                "verse": "Qui nunc Pannoniae praescribit iura feroci,"
            },
            {
                "verse": "Armaque fulta sacris legibus esse iubet."
            },
            {
                "verse": "Ille aperit regni triplici decreta libello,"
            },
            {
                "verse": "Et notat ambiguo iura tenenda foro."
            },
            {
                "verse": "Atque docet mores, longo servavit ab aevo"
            },
            {
                "verse": "Quos Scytha, Caesareis legibus esse pares."
            },
            {
                "verse": "Et quae vix poterant numeroso codice claudi,"
            },
            {
                "verse": "Sedulus in paucas diggerrit ipse notas."
            },
            {
                "verse": "Actio certa patet, certa est praescriptio rerum,"
            },
            {
                "verse": "Et contestatae formula litis adest."
            },
            {
                "verse": "Quisque suum nocens alieno limite cedet"
            },
            {
                "verse": "Sponte, nec infirmus praeda potentis erit."
            },
            {
                "verse": "Iusque, piumque colent placida sub lege quieti;"
            },
            {
                "verse": "Sorte pari causas Croesus, et Irus agent."
            },
            {
                "verse": "Macte animi, qui tanta tuis dare commoda nosti"
            },
            {
                "verse": "Gentibus, insignis fama futura tua est."
            },
            {
                "verse": "Ut Cretae Minoa colunt, Argique Phoroneum,"
            },
            {
                "verse": "Legifer et Spartae templa Lycurgus habet;"
            },
            {
                "verse": "Utque Solone suo dociles laetantur Athenae;"
            },
            {
                "verse": "Sic laudes referet Pannonis ora tuas."
            },
            {
                "verse": "Maior erit, sacris qui moenia legibus armat,"
            },
            {
                "verse": "Quam qui belligerae congerit artis opes."
            },
            {
                "verse": "Nam licet arma vacent, solidi stat gloria iuris;"
            },
            {
                "verse": "At sine iure parum Martia bella iuvant."
            }
        ],
        [
            {
                "verse": "Carole, qui nulli veterum concedis avorum,"
            },
            {
                "verse": "Quo nihil in toto clarius orbe nitet,"
            },
            {
                "verse": "Solve serenato Lutheria nubila vultu,"
            },
            {
                "verse": "Schismaque temporibus sit procul omne tuis."
            },
            {
                "verse": "Et mala, si qua latent, si quis obrepserit error,"
            },
            {
                "verse": "Excidat, ut pura stet pietate fides."
            },
            {
                "verse": "Nonne satis saevit Mahometae secta nefandi,"
            },
            {
                "verse": "Nonne satis Scythico Tartarus ore nocens."
            },
            {
                "verse": "Hoc deerat scelerum, sua per praecordia virus"
            },
            {
                "verse": "Spargere, et in proprium vertere tela caput."
            },
            {
                "verse": "Quo rapitur miserum per inania dogmata vulgus,"
            },
            {
                "verse": "Quis causas tantae seditionis alit?"
            },
            {
                "verse": "Tu, cui summus apex, rerum cui summa potestas,"
            },
            {
                "verse": "Erue nascentis semina prima mali."
            },
            {
                "verse": "Flamma recens tenui perfusa liquore quiescit;"
            },
            {
                "verse": "Si cesses, nulla vincitur ignis ope."
            }
        ],
        [
            {
                "verse": "Hostis adest duplex, gemini tibi causa triumphi,"
            },
            {
                "verse": "Et figenda tuo bina trophaea tholo."
            },
            {
                "verse": "In te Schismaticus, funestas excitat artes,"
            },
            {
                "verse": "In te Turca ferox bella cruenta movet."
            },
            {
                "verse": "Hic gladios vibrat, tetrum vomit ille venenum,"
            },
            {
                "verse": "Viribus hic maior, fraudibus ille prior."
            },
            {
                "verse": "Ambo ardent fidei lumen delere: sed alter"
            },
            {
                "verse": "Clam ruit in facinus; alter in arma palam."
            },
            {
                "verse": "Dignus uterque premi; tamen hostis atrocior ille est."
            },
            {
                "verse": "Qui sub ovis specie pectora vulpis habet."
            }
        ],
        [
            {
                "verse": "Praemia ne iusto desint, ne poena nocenti,"
            },
            {
                "verse": "Conditus hic legum est iustitiaeque locus."
            },
            {
                "verse": "Rex Vladislaus patriae flectebat habenas,"
            },
            {
                "verse": "Nobile quo fieri hoc tempore iussit opus."
            }
        ],
        [
            {
                "verse": "Aurum cuncta movet; Superi flectuntur ab auro,"
            },
            {
                "verse": "Gaudet et aurato Iupiter ipse dolo."
            },
            {
                "verse": "Templa micant auro, radiatque altaribus aurum,"
            },
            {
                "verse": "Auro certa fides, perpetuumque decus."
            },
            {
                "verse": "Aurum pace iuvat, nec bello spernitur aurum,"
            },
            {
                "verse": "Aurum pugnaces mittit in arma viros."
            },
            {
                "verse": "Auro Romulei redimunt capitolia patres;"
            },
            {
                "verse": "Auro victa parent sidera, terra, fretum."
            },
            {
                "verse": "Numina quid colimus? procul o cum Pallade Iuno,"
            },
            {
                "verse": "Mars procul, et nitida casta Diana coma,"
            },
            {
                "verse": "Sola habites omni divina pecunia templo,"
            },
            {
                "verse": "Et cadat ante tuos victima larga focos."
            },
            {
                "verse": "Aurum quisquis habet, Superos mercatur et astra,"
            },
            {
                "verse": "Captivosque tenet sub ditione Deos."
            }
        ],
        [
            {
                "verse": "Balbus amat patriam, quare? quia munera quaerit?"
            },
            {
                "verse": "Certe animo multo plus amat Italiam."
            }
        ],
        [
            {
                "verse": "Terra Boema fero quondam metuenda Gradivo,"
            },
            {
                "verse": "Nunc alit Aonios, pace iuvante, viros."
            },
            {
                "verse": "Testis erit nulli cedens Bohuslaus avorum,"
            },
            {
                "verse": "Bohuslaus Clariae gloria prima lyrae."
            },
            {
                "verse": "Testis et eloquii qui flumina larga politi"
            },
            {
                "verse": "Spargis, Orestaea Sslechta colende fide."
            },
            {
                "verse": "Clarior ipse foro es, Parnasso acceptior ille,"
            },
            {
                "verse": "Ille Marone placet, tu Cicerone tonas."
            },
            {
                "verse": "Ille sacros vates, et amicas vatibus umbras,"
            },
            {
                "verse": "Apricique colit iugera pauca soli."
            },
            {
                "verse": "Fulmine tu linguae regales concutis arces,"
            },
            {
                "verse": "Mellifluoque domas ferrea corda sono."
            },
            {
                "verse": "Fortunati ambo, memori quos proferet aevo"
            },
            {
                "verse": "Fama volans, nullo deperitura die."
            },
            {
                "verse": "In vos tela licet iaculetur livor iniquus,"
            },
            {
                "verse": "Maior ab hostili vulnere surget honos."
            },
            {
                "verse": "Scilicet ut liquidis oleum supereminet undis:"
            },
            {
                "verse": "Sic premit ignavum turba diserta pecus."
            }
        ],
        [
            {
                "verse": "Tingere depositis chartas quicunque metallis"
            },
            {
                "verse": "Coepit, et insignes edidit aere notas,"
            },
            {
                "verse": "Mercurio genitore satus, genitrice Minerva,"
            },
            {
                "verse": "Praeditus aethereae semine mentis erat;"
            },
            {
                "verse": "Non illum Cereris, non illum cura Lyaei,"
            },
            {
                "verse": "Terrenae tenuit non opis ullus amor."
            },
            {
                "verse": "Copia librorum cupidis modo rara Latinis"
            },
            {
                "verse": "Cum foret, auspiciis illius ampla venit."
            },
            {
                "verse": "Improbus innumeris librarius arte talentis"
            },
            {
                "verse": "Quod dabat, exigua nunc stipe vendit opus."
            },
            {
                "verse": "Historiae venere Titi: se Plinius omni"
            },
            {
                "verse": "Gymnasio iactant Tullius atque Maro."
            },
            {
                "verse": "Nullum opus (o nostri felicem temporis artem)"
            },
            {
                "verse": "Celat in arcano Bibliotheca situ."
            },
            {
                "verse": "Quem modo Rex, quem vix Princeps modo rarus habebat,"
            },
            {
                "verse": "Quisque sibi librum pauper habere potest."
            },
            {
                "verse": "Postmodo qui fuerit grato si commodus usu,"
            },
            {
                "verse": "Has memor assiduis plausibus ede preces:"
            },
            {
                "verse": "Artifici semper faveant pia numina sancto,"
            },
            {
                "verse": "Utilis effluxit cuius ab aere liber."
            }
        ],
        [
            {
                "verse": "Balbe Teramnaeo non concessure Lycurgo,"
            },
            {
                "verse": "Maxima Castalii gloria, Balbe, lacus,"
            },
            {
                "verse": "Quid tibi cum populo, gelidus quem circuit Albis,"
            },
            {
                "verse": "Et cum caeruleo quid tibi Danubio?"
            },
            {
                "verse": "Scilicet Hetruscas valles, et Romula Tempe"
            },
            {
                "verse": "Deseris, et magnae littora Parthenopes,"
            },
            {
                "verse": "Arctoasque hyemes, aeternaque frigora quaeris,"
            },
            {
                "verse": "Et iuvat in nostra vivere barbaria."
            },
            {
                "verse": "Num tandem hic aliquis Musis accommodat aures,"
            },
            {
                "verse": "Plaudit et ingenio, carminibusque tuis?"
            },
            {
                "verse": "Sentit et aequantem violenta tonitrua linguam,"
            },
            {
                "verse": "Mirandum et Pylio, Dulichioque sonum?"
            },
            {
                "verse": "Tolle Augustinum, Sslechtam, Sslechtaeque sodales"
            },
            {
                "verse": "Doctiloqui, et sylvis, fluminibusque canes."
            },
            {
                "verse": "Pulsus ad extremos lachrymosa voce Tomitas,"
            },
            {
                "verse": "Exilium deflet Naso Poeta suum."
            },
            {
                "verse": "Tu loca sponte colis Dircaeae ignara cohortis,"
            },
            {
                "verse": "Atque Tomitano barbariora solo."
            },
            {
                "verse": "An veluti Niobes coniunx, et Thracius Orpheus"
            },
            {
                "verse": "Mulcebis fidibus saxa, ferasque tuis?"
            },
            {
                "verse": "Durius at saxis nostrum est genus, ipsaque semper"
            },
            {
                "verse": "Phoebaeam impediet Martia turba Lyram."
            },
            {
                "verse": "Nam quamquam potuit mores, et corda ferocis"
            },
            {
                "verse": "Italiae Samius composusse senex,"
            },
            {
                "verse": "Attamen e doctis rediens Anacharsis Athenis"
            },
            {
                "verse": "Non potuit Scythicam flectere duritiem."
            },
            {
                "verse": "An quia continuo lapides tenuantur ab usu,"
            },
            {
                "verse": "Continuoque perit vomer aduncus agro;"
            },
            {
                "verse": "Sic tuus Albigenas auratos ore Medusae"
            },
            {
                "verse": "Molliet, in carnem restituetque labor?"
            },
            {
                "verse": "Id si praestiteris, pecudes volitasse putabo,"
            },
            {
                "verse": "Et credam lepori terga dedisse canem."
            },
            {
                "verse": "Ipse sub hoc certe coelo prognatus, et unda,"
            },
            {
                "verse": "Cui patriae toties immaduere manus,"
            },
            {
                "verse": "Arva Phalanthaei tecum peragrare Tarenti,"
            },
            {
                "verse": "Hesperiae et mallem moenia pulchra tuae."
            },
            {
                "verse": "Sed quare haec animum torquent praesagia, meque"
            },
            {
                "verse": "Venturis prohibent fidere temporibus?"
            },
            {
                "verse": "Si ratio potuit Libycos mutare leones,"
            },
            {
                "verse": "Indere et Hyrcanis vincula dura feris,"
            },
            {
                "verse": "Sanguine Cyniphei si Adamas mollescit ab hirci,"
            },
            {
                "verse": "Indomiti subeunt si iuga panda boves,"
            },
            {
                "verse": "Et tua mutabit nostrum sapientia vulgus,"
            },
            {
                "verse": "Parrhasio pellet barbariemque lare."
            },
            {
                "verse": "Quin etiam Aonium si fallet opinio vatem,"
            },
            {
                "verse": "Et tua vota Noti per freta vasta ferent."
            },
            {
                "verse": "Non tamen est animus rectis illudere coeptis,"
            },
            {
                "verse": "Aut tibi propterea dicere, Balbe, diem."
            },
            {
                "verse": "Sed veluti medicus, quamquam non profuit aegro,"
            },
            {
                "verse": "Solo conatu saepe placere solet;"
            },
            {
                "verse": "Sic ego Balbaeum studium, curasque probabo,"
            },
            {
                "verse": "Quamquam a proposito destituere tuo."
            }
        ],
        [
            {
                "verse": "Impius esse tibi videor, nimiumque protervus,"
            },
            {
                "verse": "Audeo quod patriae carpere barbariem."
            },
            {
                "verse": "At mihi non auro, sed vita carior ipsa est"
            },
            {
                "verse": "Partia, nec Balbo sum pietate minor."
            },
            {
                "verse": "Interdum Medici sed ferro vulnera sanant,"
            },
            {
                "verse": "Praestat et aegroto succus amarus opem."
            },
            {
                "verse": "Nos etiam teneras mordaci radere vero"
            },
            {
                "verse": "Auriculas iusti credimus esse viri."
            },
            {
                "verse": "Nec sequimur Balbum, qui nummis retia tendit,"
            },
            {
                "verse": "Et ficto fictas iactat ab ore manus."
            }
        ],
        [
            {
                "verse": "Ecclesiae membrum est Balbus, gaudete Camoenae,"
            },
            {
                "verse": "Tartareum membrum scilicet ante fuit."
            },
            {
                "verse": "Censuit is nostras animas cum corpore solvi,"
            },
            {
                "verse": "Et nullum in coelo censuit esse Deum."
            },
            {
                "verse": "Dicitur et teneris maribus non parcere, pulchrae"
            },
            {
                "verse": "Praeferre et Nemesi Theodamantis Hylam."
            },
            {
                "verse": "Nunc quoque dum mores hominis vestigo prioris,"
            },
            {
                "verse": "Ne sanctam, vereor, rideat Ecclesiam."
            },
            {
                "verse": "Pelle sub hac agni vereor ne forte lucellum"
            },
            {
                "verse": "Hic subitus quaerat Relligionis amor."
            },
            {
                "verse": "Vos Balbi ingenium deducite tramite recto,"
            },
            {
                "verse": "Pierides, vitae conscia turba suae."
            }
        ],
        [
            {
                "verse": "Si non concordat soboles Iessaea Thaliae,"
            },
            {
                "verse": "Si non Maeoniae cum Salomone fides,"
            },
            {
                "verse": "Si non Hippolytus custodi convenit horti,"
            },
            {
                "verse": "Ecclesiae Balbus quomodo conveniet?"
            },
            {
                "verse": "Attulit is nobis Musas, legesque Lycurgi,"
            },
            {
                "verse": "Attulit Ausonium, Cecropiumque Sophos."
            },
            {
                "verse": "Afferat et si vis Pharios, Arabumque Magistros,"
            },
            {
                "verse": "Tantum ne mores afferat ille suos."
            }
        ],
        [
            {
                "verse": "Invide, doctiloquum laceras cur, Zoile, Balbum,"
            },
            {
                "verse": "Et tibi quid Phoebi tela cruenta moves!"
            },
            {
                "verse": "Ecclesiae est Doctor Balbus, caedatur ad aras"
            },
            {
                "verse": "Victima, stent sacris pinguia thura focis."
            },
            {
                "verse": "Primus ad Austriacae pulcherrima tecta Viennae"
            },
            {
                "verse": "Vexit Arioniae consona fila lyrae."
            },
            {
                "verse": "Primus et Ausonios, Latialia verba, lepores"
            },
            {
                "verse": "Intulit, et gemini ditia iura fori."
            },
            {
                "verse": "Aeacidae Chiron, docili fuit iste iuventae"
            },
            {
                "verse": "Utilis eloquio fertiliore parens."
            },
            {
                "verse": "Miles Apollineus fuerat; sed amoena reliquit"
            },
            {
                "verse": "Flumina Musarum, scilicet astra petens."
            }
        ],
        [
            {
                "verse": "Cultorem nemorum, cultorem dicis agrorum,"
            },
            {
                "verse": "Cultor sum nemorum, Balbe, sed haud scelerum."
            },
            {
                "verse": "Nec mirum est odisse nemus, cui, quidquid amici"
            },
            {
                "verse": "Donarunt homines, abstulerant nemora."
            }
        ],
        [
            {
                "verse": "Plinius Aonidum fontes, Phoebumque colebat,"
            },
            {
                "verse": "Setigero tamen is recte tetendit apro."
            },
            {
                "verse": "Quaeque colit nemorum latebras, cervosque fugaces"
            },
            {
                "verse": "Insequitur, Phoebi est casta Diana soror."
            }
        ],
        [
            {
                "verse": "Virgilius culicem, ranas celebravit Homerus,"
            },
            {
                "verse": "Ipse Bohuslaum, Balbe Poeta, canis,"
            },
            {
                "verse": "Nec tamen aut tumulus culicis, nec turba coaxans,"
            },
            {
                "verse": "Sed cum Virgilio nomen Homerus habet."
            },
            {
                "verse": "Balbus item, nobis mersis caligine, vivet,"
            },
            {
                "verse": "Doctrinaeque feret praemia digna suae."
            }
        ],
        [
            {
                "verse": "Lux Clarii, splendorque chori, quem doctus alit grex;"
            },
            {
                "verse": "Grex Dryadum te doctus alit, tu Castalius dux;"
            },
            {
                "verse": "Dux Helicone rigas Istrum, iam bella fugit Thrax;"
            },
            {
                "verse": "Thrax vates, Dacusque colit, nec Sarmata iam trux,"
            },
            {
                "verse": "Trux rigor omnis abit, nunc passim blanda micat pax,"
            },
            {
                "verse": "Pax Musis advecta tuis, te digna manet merx;"
            },
            {
                "verse": "Merx decus aeternum tibi erit, dum fulva micat fax;"
            },
            {
                "verse": "Fax Phoebi terris radians, dumque atra necis falx,"
            },
            {
                "verse": "Falx metet orbis opes, mundi tu semper eris lux."
            }
        ],
        [
            {
                "verse": "Tamquam pauca forent volucris discrimina vitae,"
            },
            {
                "verse": "En nova iam toto serpit in orbe lues."
            },
            {
                "verse": "Membra tument sanie, tumet atro pustula virus"
            },
            {
                "verse": "Foedaque tabescens ulcera corpus arant."
            },
            {
                "verse": "Sed bene quod Chiron nostroque Epidaurius aevo"
            },
            {
                "verse": "Attulit optatam Bartholomaeus opem."
            }
        ],
        [
            {
                "verse": "Ecce diem niveo quem vellere Parca secundet,"
            },
            {
                "verse": "Signet ex albenti lacteo gemma nota."
            },
            {
                "verse": "Redditus Aoniis tandem Fuxmannius antris,"
            },
            {
                "verse": "Ore licet toto nunc Helicone frui."
            },
            {
                "verse": "Te cedente Themis iacuit: fuit arida laurus,"
            },
            {
                "verse": "Sordidus in pulla flevit Apollo toga."
            },
            {
                "verse": "Nullus honos Musis, nullum decus, omnia muta,"
            },
            {
                "verse": "Omnia flebilibus irrequieta sonis."
            },
            {
                "verse": "At iam plectra sonant, cantus viget, ardua laurus"
            },
            {
                "verse": "Floret, habet thyrsum Bacchus, Apollo lyram."
            },
            {
                "verse": "Ridet ager, vestitur humus dant sydera plausum,"
            },
            {
                "verse": "Aspectuque facis cuncta serena tuo."
            },
            {
                "verse": "Hac quoque Pieria passim vox personat aula:"
            },
            {
                "verse": "Fuxmanni, Vatum spesque decusque veni!"
            }
        ],
        [
            {
                "verse": "Disce, meis semper Praesul cantande libellis,"
            },
            {
                "verse": "Unde trahat primum mitrea turba genus."
            },
            {
                "verse": "Turribus innumeris Babylon porrecta sub orbe"
            },
            {
                "verse": "Assyrio belli tristia damna tulit."
            },
            {
                "verse": "Hanc ut Alexander domito prostravit Eoo,"
            },
            {
                "verse": "Accelerant profugi per loca tuta fugam."
            },
            {
                "verse": "Et petiere poli glacialia signa Boraei,"
            },
            {
                "verse": "Qua nitet Austriaco pulchra Vienna solo."
            },
            {
                "verse": "Inde refert turrita cohors genus; inde superbo"
            },
            {
                "verse": "Vertice adhuc patriae fert monumenta suae."
            }
        ],
        [
            {
                "verse": "Si quis erit gemini dubiosa aenigmata iuris"
            },
            {
                "verse": "Doctus veridico dissoluisse sono;"
            },
            {
                "verse": "Si quis erit triplicis linguae scrutator et expers"
            },
            {
                "verse": "Desidiae; claris sedulus haustor aquis;"
            },
            {
                "verse": "Si quis erit pictor tabula qui ducere mundos"
            },
            {
                "verse": "Noscat, et exiguo ponere cuncta loco;"
            },
            {
                "verse": "Si quis doctiloqui qui fulgura vincat Ulyssis"
            },
            {
                "verse": "Qui Menelaeo dulcius ore sonet;"
            },
            {
                "verse": "Si quis erit morum et vitae candore probandus;"
            },
            {
                "verse": "Dispeream si non hic Fusimannus erit."
            }
        ],
        [
            {
                "verse": "Magnos magna decent; a magno parva poposci,"
            },
            {
                "verse": "Ut reor, hinc voto est facta repulsa meo."
            },
            {
                "verse": "Parva tamen nobis praesta, maiora petemus,"
            },
            {
                "verse": "Cum veniet nostrae mitior aura rati."
            },
            {
                "verse": "Balbus ego nulli mentis candore secundus"
            },
            {
                "verse": "Adversis video Carbasa fracta notis."
            },
            {
                "verse": "Magnum animum fors dira premit, stultissimus ille,"
            },
            {
                "verse": "Qui supra vires corda superba gerit."
            }
        ],
        [
            {
                "verse": "Fuxmani Latiae decus Thaliae,"
            },
            {
                "verse": "Et Pandeoniae nitor Minervae,"
            },
            {
                "verse": "Doctos Aemilii legi libellos,"
            },
            {
                "verse": "Qui versus celebrat severiores"
            },
            {
                "verse": "Et Musas redolet maronianas."
            },
            {
                "verse": "At nos perlepida procacitate"
            },
            {
                "verse": "Lascivos elegos, levesque Musas,"
            },
            {
                "verse": "Mollesque Hendecasyllabos iocamur,"
            },
            {
                "verse": "Genus carminis imbecillioris."
            },
            {
                "verse": "At tu Pieriae sacer cohorti"
            },
            {
                "verse": "O spes, o decus, o meum levamen,"
            },
            {
                "verse": "Dic mi Balbule non minus diserte."
            },
            {
                "verse": "Sed dulcis tamen et nimis protervus,"
            },
            {
                "verse": "Cypris molleculos canas lepores,"
            },
            {
                "verse": "Et saevi rapidos amoris aestus."
            },
            {
                "verse": "Haec si dixeris ore non molesto,"
            },
            {
                "verse": "Mittam perspicuos iocis libellos."
            }
        ],
        [
            {
                "verse": "argumenta in Lucii Annaei Senecae Tragoedias"
            }
        ],
        [
            {
                "verse": "in Herculem furentem"
            },
            {
                "verse": "Maximus Alcides Stygio remeabat ab orbe"
            },
            {
                "verse": "Victor, Tartareumque canem sub vincla trahebat;"
            },
            {
                "verse": "Sed Iuno irarum nondum, veterumque dolorum"
            },
            {
                "verse": "Immemor, anguiferam nigranti sede Megaeram"
            },
            {
                "verse": "Excitat, illa faces Phlegetontis ab amne petitas"
            },
            {
                "verse": "Corpus in Herculeum iacit, instillatque venenum."
            },
            {
                "verse": "Tum vero Alcides furiis accensus amaris"
            },
            {
                "verse": "Saevit inops animi, et geminos cum coniuge natos"
            },
            {
                "verse": "(Proh scelus) ante aras indigna morte peremit."
            },
            {
                "verse": "Ast ubi Gorgoneos male sana mente furores"
            },
            {
                "verse": "Expulit, et dirum novit mens conscia crimen,"
            },
            {
                "verse": "Ingemit, invisam cupiens abrumpere vitam."
            }
        ],
        [
            {
                "verse": "in Thyestem"
            },
            {
                "verse": "Sedibus expulsus patriis, regnoque Thyestes,"
            },
            {
                "verse": "Dignas nefando pendebat crimine poenas."
            },
            {
                "verse": "Namque olim furiis, foedoque incensus amore"
            },
            {
                "verse": "Fraternum invasit thalamum, et vetitos Hymenaeos."
            },
            {
                "verse": "Necdum Atrei mens dira odiis expleta quierat,"
            },
            {
                "verse": "Saevit, et ingentes acuit dolor improbus iras,"
            },
            {
                "verse": "Accinctusque dolis fratrem remeare Mycenas"
            },
            {
                "verse": "Iussit, et in regno simulata pace locavit."
            },
            {
                "verse": "Proh scelus indignum? parvos trucidare nepotes"
            },
            {
                "verse": "Sustinet, et patriis epulandos ponere mensis."
            },
            {
                "verse": "Ille amens mandit natorum dentibus artus,"
            },
            {
                "verse": "Immixtumque haurit cognato sanguine Bacchum."
            },
            {
                "verse": "Haec ne monstra pio spectaret lumine Phoebus,"
            },
            {
                "verse": "Adversos Graia deflexit ab urbe iugales."
            }
        ],
        [
            {
                "verse": "in Thebam"
            },
            {
                "verse": "Hauserat obscuras damnata luce tenebras"
            },
            {
                "verse": "Edipodes, tristemque animam sub nocte premebant."
            },
            {
                "verse": "Natorum interea dominandi dira cupido"
            },
            {
                "verse": "Occupat haec mentes, Thebanaque regna tueri"
            },
            {
                "verse": "Alternis statuunt vicibus, iamque annua iura"
            },
            {
                "verse": "Ille dabat populo, hic patriis semotus ab oris"
            },
            {
                "verse": "Argolicas urbes, externaque tecta petebat."
            },
            {
                "verse": "Iam vagus exactum sol circumvolverat annum;"
            },
            {
                "verse": "Sceptra exul repetit: negat ille excedere regno"
            },
            {
                "verse": "Perfidus; arma parant, tristi concurrere bello"
            },
            {
                "verse": "Praeceps ira iubet, cruor undique, et undique caedes"
            },
            {
                "verse": "Cernitur, hostilique exundant sanguine rupes."
            },
            {
                "verse": "Tandem gravigenum post funera longa, necesque"
            },
            {
                "verse": "Mutua Thebani senserunt vulnera fratres."
            }
        ],
        [
            {
                "verse": "in Hippolytum"
            },
            {
                "verse": "Pirrithoum Theseus stygiam comitatus ad undam est,"
            },
            {
                "verse": "Tartareo dominam cupiens abducere regno."
            },
            {
                "verse": "Concipit interea validas in pectore flammas"
            },
            {
                "verse": "Phaedra furens vetito privigni, et carpitur igne."
            },
            {
                "verse": "Ille novercalem generosa mente furorem"
            },
            {
                "verse": "Sustinet, et tenerum servat sine labe pudorem."
            },
            {
                "verse": "Nusquam tuta homini probitas, heu crimine foedo"
            },
            {
                "verse": "Thesidem insimulat fallaci corde noverca."
            },
            {
                "verse": "Hippolyte infelix saevo damnatus et acri"
            },
            {
                "verse": "Exilio, immeritas solvisti sanguine poenas."
            },
            {
                "verse": "Haec ubi rescivit, stimulis accensa profanis,"
            },
            {
                "verse": "Phoedra suum vertit polluta in pectora ferrum."
            }
        ],
        [
            {
                "verse": "in Oedipum"
            },
            {
                "verse": "Laius erat duri periturus vulnere nati,"
            },
            {
                "verse": "Ut fortes vatum, et Phoebi responsa canebant;"
            },
            {
                "verse": "Id metuens puerum primo de matre cadentem"
            },
            {
                "verse": "Damnat, et umbrosis iubet hunc exponere sylvis."
            },
            {
                "verse": "Fata immota manent, Parcarum immobilis ordo est."
            },
            {
                "verse": "Infantem (ut perhibent) ad moenia celsa Corinthi"
            },
            {
                "verse": "Sors infensa tulit, regali et fide locavit."
            },
            {
                "verse": "Ille autem pergens scitatum oracula Phoebi,"
            },
            {
                "verse": "Unde genus ducat, quis primus sanguinis auctor."
            },
            {
                "verse": "Incidit in patrem, quem funere mersit acerbo"
            },
            {
                "verse": "Inscius, et Thebas violento Marte subegit."
            },
            {
                "verse": "Iungitur ecce nefas, thalamos namque ille parentis"
            },
            {
                "verse": "Invasit, proprios iterum revolutus in artus."
            },
            {
                "verse": "Haec ubi fatidici cecinerunt crimina vates:"
            },
            {
                "verse": "Hic latuit densis effoso lumine sylvis;"
            },
            {
                "verse": "At genitrix tantos finivit morte dolores."
            }
        ],
        [
            {
                "verse": "in Troaden"
            },
            {
                "verse": "Postquam Dardanium non aequo Numine regnum"
            },
            {
                "verse": "Evertere Dei, longisque oppressa ruinis"
            },
            {
                "verse": "Troia, domus divum, tandem consedit in ignem;"
            },
            {
                "verse": "Antiquam in patriam exoptatosque penates"
            },
            {
                "verse": "Argolici remeare instructa classe parabant;"
            },
            {
                "verse": "Cum subito horrisoni consurgunt undique fluctus,"
            },
            {
                "verse": "Saevit hiems, pelagi toto tonat aequore murmur."
            },
            {
                "verse": "Haec qui monstra ferant, rescivit ubi ordine Colchos,"
            },
            {
                "verse": "Edocet esse Deos humana caede piandos;"
            },
            {
                "verse": "Mox deducta comis Priameia virgo solutis"
            },
            {
                "verse": "Abluit hostiles effuso sanguine manes."
            },
            {
                "verse": "Iungitur ecce scelus sceleri, gens impia Graium."
            },
            {
                "verse": "(O facinus) stantem vix primo in limine vitae"
            },
            {
                "verse": "Hectoream sobolem turri deiecit ab alta;"
            },
            {
                "verse": "Tunc Phrygiae tanto perculsae crimine matres"
            },
            {
                "verse": "Collachrymant, longisque implent ululatibus auras."
            }
        ],
        [
            {
                "verse": "in Medeam"
            },
            {
                "verse": "Iam manus Argivum surrepto vellere Colchos"
            },
            {
                "verse": "Tandem puppe nova dulces remearat ad Argos,"
            },
            {
                "verse": "Medeamque thori sociam praeclarus Iason"
            },
            {
                "verse": "Iunxerat, infaustis taedis atque omine laevo"
            },
            {
                "verse": "Ille etenim thalamos mutata mente priores"
            },
            {
                "verse": "Sprevit, formosae correptus amore Creusae."
            },
            {
                "verse": "At medea ferox stimulis accensa profanis"
            },
            {
                "verse": "Ira ardet, magicasque amens decurrit ad artes."
            },
            {
                "verse": "Quid non herba potest? collapsa est ignibus atris"
            },
            {
                "verse": "Regia, cum miseroque exusta Creusa parente."
            },
            {
                "verse": "Nec satis est (pronus semper mulieris in iras"
            },
            {
                "verse": "Est animus, scelerisque capax segesque malorum)"
            },
            {
                "verse": "(Proh pudor) illa suos miserando vulnere natos"
            },
            {
                "verse": "Opprimit, in partesque calentes dissecat artus."
            }
        ],
        [
            {
                "verse": "in Agamemnonem"
            },
            {
                "verse": "Polluti dolor hospitii atque iniuria raptae"
            },
            {
                "verse": "Tyndaris in bellum geminos armarat Atridas,"
            },
            {
                "verse": "Collectaque manu Danaum maria alta secabant,"
            },
            {
                "verse": "Interea Egisti violento carpitur igni"
            },
            {
                "verse": "Saeva Clytemnestre, penitusque Agamemnona corde"
            },
            {
                "verse": "Expulit, et thalamos violavit iniqua iugales."
            },
            {
                "verse": "At postquam (Phrygibus crudeli Marte subactis)"
            },
            {
                "verse": "Atrides primas victor remeavit in oras,"
            },
            {
                "verse": "(O nulli sors fida diu) qui mille carinas"
            },
            {
                "verse": "Rexerat, atque Asiam decimo deleverat anno,"
            },
            {
                "verse": "Ante lares proprios exoptatosque penates"
            },
            {
                "verse": "Coniugis incestae manibus trucidatur, et atro"
            },
            {
                "verse": "Vulnere praecipitem fudit cum sanguine vitam."
            }
        ],
        [
            {
                "verse": "in Octaviam"
            },
            {
                "verse": "Impia sors vario versans mortalia cursu"
            },
            {
                "verse": "(Proh pudor) indignum ad fastigia celsa Neronem"
            },
            {
                "verse": "Vexerat, et rerum latas donarat habenas."
            },
            {
                "verse": "Huic sata Dardania generosa Octavia stirpe"
            },
            {
                "verse": "Iuncta fuit, diris avibus thalamoque sinistro."
            },
            {
                "verse": "Ille etenim infami Popeae raptus amore"
            },
            {
                "verse": "Connubium antiquum sprevit, taedasque iugales;"
            },
            {
                "verse": "Hoc facinus crebris soboles Romana querelis"
            },
            {
                "verse": "Increpat, infestaque Neronem voce lacessit."
            },
            {
                "verse": "(Heu nihil est saevi violentius aure tyranni)"
            },
            {
                "verse": "Ille ardet stimulis totusque immersus in iras"
            },
            {
                "verse": "Uxorem egregiam morti devovit acerbae."
            },
            {
                "verse": "Regius interea populo lugente satelles"
            },
            {
                "verse": "Immeritas iusto sumit de sanguine poenas."
            },
            {
                "verse": "Tum vero exoritur questus, iuvenumque senumque"
            },
            {
                "verse": "Ora madent lachrymis, totam dolor occupat urbem."
            }
        ],
        [
            {
                "verse": "in Herculem Oethen"
            },
            {
                "verse": "Magnanimum Alcidem, quocunque qui viribus orbem"
            },
            {
                "verse": "Presserat, unde dies terris flagrantibus ardet,"
            },
            {
                "verse": "Unde oritur Titan, unde aurea lumina condit,"
            },
            {
                "verse": "Et quo bruma rigens adstrinxit frigore Pontum,"
            },
            {
                "verse": "Hunc amor indomitis misit sua sub iuga flammis"
            },
            {
                "verse": "Namque Hyolen toto concepit pectore, solam"
            },
            {
                "verse": "Ille Hyolen poscit Hyoles, quoque nomine gaudet;"
            },
            {
                "verse": "At regina sui, (quis enim celavit amorem);"
            },
            {
                "verse": "Deianira novos praesensit coniugis ignes."
            },
            {
                "verse": "Fertur inops mentis rerumque ignara marito"
            },
            {
                "verse": "Infectam donat Nysaeo sanguine vestem."
            },
            {
                "verse": "Ille ubi funestos quaesitum munus in usus"
            },
            {
                "verse": "Induit, ecce fluit virus, totosque per artus"
            },
            {
                "verse": "Contrahitur macies serpitque per ossa venenum."
            },
            {
                "verse": "Vincitur Alcides, properatque abrumpere lucem,"
            },
            {
                "verse": "Insontique pyram pereundi certus in auras"
            },
            {
                "verse": "Extollit, flammisque rogus candescit anhelis."
            }
        ],
        [
            {
                "verse": "Qui legis altiloqui veneranda poemata vatis,"
            },
            {
                "verse": "Musa cothurnato cui dedit ore loqui!"
            },
            {
                "verse": "Hactenus antiquo nimium spoliata nitore,"
            },
            {
                "verse": "Nunc tamen ad priscum visa rediisse iubar."
            },
            {
                "verse": "Te Balbi meminisse decet, qui codice multo"
            },
            {
                "verse": "Collato, haec tribuit munera tanta tibi;"
            },
            {
                "verse": "Multaque Wolfgango debetur gratia, cuius"
            },
            {
                "verse": "Haec nitet artifici littera pressa manu."
            },
            {
                "verse": "Ite alacres igitur, paucis ne parcite nummis,"
            },
            {
                "verse": "Quando potest minimo maximus auctor emi."
            }
        ],
        [
            {
                "verse": "Accipe Philosophi non trita volumina Magni,"
            },
            {
                "verse": "Accipe non tritae pignus amicitiae."
            },
            {
                "verse": "Quod Collimitii nuper vigilantia ab umbris"
            },
            {
                "verse": "Cessit, et in liquidam protulit ora diem."
            },
            {
                "verse": "Parvum hoc; at certe non parvi est nominis auctor,"
            },
            {
                "verse": "Quique dedit, multi nominis auctor erit."
            },
            {
                "verse": "Accipies proprio conscripta volumina Marte,"
            },
            {
                "verse": "Et meritum accrescet Balbe diserte decus."
            },
            {
                "verse": "Tunc tua Nestoreas superabit gloria Brumas,"
            },
            {
                "verse": "Chalcydicamque decus tempore vincet anum."
            },
            {
                "verse": "Tunc aliena tuis venient insignia libris,"
            },
            {
                "verse": "Et gemino feriet Balbus honore polos."
            },
            {
                "verse": "Quod mihi si vires Musae, si pulcher Apollo,"
            },
            {
                "verse": "Praestiterint, nostro carmine Balbus erit,"
            },
            {
                "verse": "Balbus ab occasu fama memorandus ad ortum,"
            },
            {
                "verse": "Quaque gelu sterili cessat uterque polus."
            }
        ],
        [],
        [
            {
                "verse": "Publii Fausti Andrelini, Foroliviensis, clarissimi poetae laureati ad litteratissimum Robertum Guaguinum, Divi Maturini Parisiensis ministrum bene merentem carmen"
            },
            {
                "verse": "Si vacat, o Praesul cunctarum maxime rerum!"
            },
            {
                "verse": "Haec lege buccolicis carmina lusa modis."
            },
            {
                "verse": "Pinguia non modulor tundentes pascua tauros,"
            },
            {
                "verse": "Nec petit acclives sima capella vias."
            },
            {
                "verse": "Turpia sed refero scelerati crimina Balbi,"
            },
            {
                "verse": "Dum fugit arsuras membra profana faces."
            },
            {
                "verse": "Non hoc livor edax, non hoc discordia tetra,"
            },
            {
                "verse": "At bona legitimum causa lacessit opus."
            },
            {
                "verse": "Scilicet ut notum toto sit crimen in orbe,"
            },
            {
                "verse": "Et quae de nostro funere falsa vomit."
            },
            {
                "verse": "Sit licet iste meo decoratus carmine vappa,"
            },
            {
                "verse": "Pro fuerit variis notus uterque modis."
            },
            {
                "verse": "Ut sua denigrat vitiosus tempora Balbus,"
            },
            {
                "verse": "Sic niveo illustris pectore Faustus adest."
            }
        ],
        [
            {
                "verse": "argumentum"
            },
            {
                "verse": "Quid fugis o Gallas paedico Balbe favillas?"
            },
            {
                "verse": "Gallia quod nequeat, flamma Britanna dabit."
            }
        ],
        [
            {
                "verse": "Lycidas, et Mopsus interlocutores"
            },
            {
                "verse": "Lycidas"
            },
            {
                "verse": "Vix fugat exoriens gelidas aurora tenebras,"
            },
            {
                "verse": "Tu tamen irrigua meditans spatiaris in herba"
            },
            {
                "verse": "Mopse pruinoso nec lubrica terra liquore,"
            },
            {
                "verse": "Sparsa nec impediunt canenti gramina rore."
            },
            {
                "verse": "Mopsus"
            },
            {
                "verse": "Nunc tua quae fuerint veri praesaga futuri"
            },
            {
                "verse": "Verba revolvebam, Lycida! quod praescius augur"
            },
            {
                "verse": "Phoebaeo quodcunque canas veracius ore."
            },
            {
                "verse": "En detecta patet nostrarum iniuria rerum,"
            },
            {
                "verse": "Fatidico praedicta tibi mendacia tandem"
            },
            {
                "verse": "Caeca relucescunt; Iusti manifesta dedere"
            },
            {
                "verse": "Signa Dei, cunctos soliti punire nocentes,"
            },
            {
                "verse": "Imaque scrutantes taciti penetralia cordis."
            },
            {
                "verse": "Lycidas"
            },
            {
                "verse": "Quis purum indigna candorem labe notavit"
            },
            {
                "verse": "Mopse tuum? volitans quae murmure fama sinistro"
            },
            {
                "verse": "Heu te Parisiis combustum dixit in agris?"
            },
            {
                "verse": "Et sanctam sprevisse fidem, Christumque potentem?"
            },
            {
                "verse": "Mopsus"
            },
            {
                "verse": "Balbica forte tuam levitas pervenit ad aurem,"
            },
            {
                "verse": "Lanigeras dum pascis oves, haedosque petulcos;"
            },
            {
                "verse": "Nulla etenim sylva est, nullum nemus, avia nulla,"
            },
            {
                "verse": "Nulla levem quae non exclament marmora Balbum;"
            },
            {
                "verse": "Postquam furtivi celatos carminis usus"
            },
            {
                "verse": "Prodidit haec cornix alieno picta colore,"
            },
            {
                "verse": "Et falsa assumsit Balbae cognomina gentis,"
            },
            {
                "verse": "Quem vendens minimo vilissima scruta triente"
            },
            {
                "verse": "Accelina domus stabulo generavit olenti;"
            },
            {
                "verse": "Turpior hic vivens, et crimine foedior omni"
            },
            {
                "verse": "Parisios infecit agros ceu pessima messes"
            },
            {
                "verse": "Herba resurgentes; ipso mirabile dictu"
            },
            {
                "verse": "Heu scelus admisit, noctem cum lusa per altam"
            },
            {
                "verse": "Alea cessarat; varium spoliabat ovile,"
            },
            {
                "verse": "Et tacito praedam furto comedebat adeptam."
            },
            {
                "verse": "Altus inexpleto gurges dabat omnia ventri"
            },
            {
                "verse": "Luxuriosa suo; plebeiae vilia mensae"
            },
            {
                "verse": "Pocula spernebat; spumanti prodiga Baccho"
            },
            {
                "verse": "Cynnama commiscens, summaque voragine potans,"
            },
            {
                "verse": "Ebria nec certo ponens vestigia gressu,"
            },
            {
                "verse": "Sola resumebat pingui saginata popina."
            },
            {
                "verse": "Immemor ah nimium, priscique oblite veterni"
            },
            {
                "verse": "Balbe tui; quondam pedibus cum rura petisti"
            },
            {
                "verse": "Gallica nudatis, laceroque obductus amictu"
            },
            {
                "verse": "Euganeam fugiens Troiani Anthenoris urbem,"
            },
            {
                "verse": "Exstructis ne iusta rogis incendia ferres."
            },
            {
                "verse": "Ut fuerat satiata fames, et plena tumebant"
            },
            {
                "verse": "Corpora, proh superi! molles fodiebat ephebos"
            },
            {
                "verse": "Vulnere postico, tenti simul inguina drauci"
            },
            {
                "verse": "Podice laxato, fellantique ore subibat"
            },
            {
                "verse": "Prodigiosa iacens Veneris post furta nefandae."
            },
            {
                "verse": "Iam nitidae mediam lucis stertebat ad horam"
            },
            {
                "verse": "Cruda vomens, multo commixtaque frusta lyaeo."
            },
            {
                "verse": "Maius et ille nefas, multoque urgentius addit."
            },
            {
                "verse": "Scilicet in sacro nullum libamine Christum,"
            },
            {
                "verse": "Et casu volvente refert, nulloque moveri"
            },
            {
                "verse": "Aeternos rectore polos, ipsasque suprema"
            },
            {
                "verse": "Casuras post fata animas, quin ore profano"
            },
            {
                "verse": "Heu nimis ignaro coepit suadere popello,"
            },
            {
                "verse": "Ducendam quovis genialem tempore vitam."
            },
            {
                "verse": "Hinc sanctas Veneres, devotaque sabbatha ridens"
            },
            {
                "verse": "Polluit, et sumta ieiunia mystica carne,"
            },
            {
                "verse": "Et nullum intrabat fassurus crimina templum,"
            },
            {
                "verse": "Innumeris admissa modis, verique iacebat"
            },
            {
                "verse": "Relligio neglecta Dei, cultusque superni."
            },
            {
                "verse": "Sic levitas innata ruit, sic pectore caeco"
            },
            {
                "verse": "Mens insana furit, stultique inscitia cordis"
            },
            {
                "verse": "In damnum laqueata suum, casusque futuros."
            },
            {
                "verse": "Interea accenso missus censore satelles"
            },
            {
                "verse": "Hoc monstrum prensurus erat, populoque vidente"
            },
            {
                "verse": "Igniti plenis olei cocturus ahenis."
            },
            {
                "verse": "Sed volat admonitus celeri properantior Euro,"
            },
            {
                "verse": "Fertilis Occeanus qua rura Britannica ditat."
            },
            {
                "verse": "O foedam, turpemque fugam; nam nocte silenti"
            },
            {
                "verse": "Ah caecum! infelix servili indutus amictu"
            },
            {
                "verse": "Praecipitavit iter; nummos cum veste latentes"
            },
            {
                "verse": "Interiore iacit, stricto quasi noxia ferro"
            },
            {
                "verse": "Viscera transfodiens; quid agat mens conscia facti"
            },
            {
                "verse": "Non videt ulla mali; tanta est caligo malorum."
            },
            {
                "verse": "Mendicum adiuvit decocta pecunia Balbum;"
            },
            {
                "verse": "Insontis tamen ante mei mentita professus"
            },
            {
                "verse": "Crimina, curvato veniam tulit ore petitam,"
            },
            {
                "verse": "Ut semper divina pii vestigia Christi"
            },
            {
                "verse": "Sanctaque facta sequar: debet quaecunque remitti"
            },
            {
                "verse": "Ultori vindicta Deo. Quod Galla nequivit,"
            },
            {
                "verse": "Flamma Britanna dabit. Maiori foenore dicunt"
            },
            {
                "verse": "Offensi dilata Dei tormenta venire."
            },
            {
                "verse": "Lycidas"
            },
            {
                "verse": "Cur non ista solo sentina voratur hiante?"
            },
            {
                "verse": "Cur pluvius non ignis adest? qui tanta cremaret"
            },
            {
                "verse": "Infandi portenta mali? ceu Gomora quondam,"
            },
            {
                "verse": "Et Sodoma exarsit coelestibus obruta flammis."
            },
            {
                "verse": "Mopsus"
            },
            {
                "verse": "O quam perversa est Balbi natura profani,"
            },
            {
                "verse": "Quae melius reticenda fuit, quam pauca referre"
            },
            {
                "verse": "Sordentis delicta viri; brevitate probantur"
            },
            {
                "verse": "Crimina, quae volitant cunctos dispersa per agros."
            },
            {
                "verse": "Nauseet ista licet scabies; tamen ulcus apertum,"
            },
            {
                "verse": "Et sanies monstrata iuvat quocunque disertos,"
            },
            {
                "verse": "Et mala conficiunt cautos aliena notantes."
            },
            {
                "verse": "Si videat certo coniunctas foedere mentes,"
            },
            {
                "verse": "Concordesque animos, discordia seminat arma,"
            },
            {
                "verse": "Unanimi annexos ostro fractura gemestros."
            },
            {
                "verse": "Candidus en pastor, qui Gallica personat arva,"
            },
            {
                "verse": "Carmine concinno primis dilexit ab annis,"
            },
            {
                "verse": "Divinum Ambrosio sortitum nectare nomen,"
            },
            {
                "verse": "Et parilis crescebat amor, cum perfidus iste"
            },
            {
                "verse": "Fraudibus occultis vinctos dissolvit amantes."
            },
            {
                "verse": "Heu quam lingua nocet diro suffusa veneno,"
            },
            {
                "verse": "Et stygiis imbuta malis? non ossea lingua est;"
            },
            {
                "verse": "Omnia cum tristis sed dissipat ossa medullis;"
            },
            {
                "verse": "Ast adamantaeo religata est gratia nodo,"
            },
            {
                "verse": "Et solida duplicata fide, cum proditus auctor,"
            },
            {
                "verse": "Et committentis nota est fallacia linguae."
            },
            {
                "verse": "Hic gnavus quoscunque odit, rabidoque probatos"
            },
            {
                "verse": "Dente viros lacerat, morsuque cruentat acerbo."
            },
            {
                "verse": "Testis adest Corydon, teneros qui corrigit annos"
            },
            {
                "verse": "Arte palemonia; testis Melibeus, et Idas,"
            },
            {
                "verse": "Pectine vocali stupefacta arbusta trahentes."
            },
            {
                "verse": "Quos modo praesentes fictis laudavit amicos"
            },
            {
                "verse": "Uncibus, et dulci palpo cum melle perunxit."
            },
            {
                "verse": "Ipse venenati cauda serpentis acuta"
            },
            {
                "verse": "Pungit, et absentes aloe denigrat amaro."
            },
            {
                "verse": "Illius, o Lycida! factis caritura relatis"
            },
            {
                "verse": "Verba fluunt, veluti rivosa lympha lagena"
            },
            {
                "verse": "Deperitura fluit, semper torquetur opima,"
            },
            {
                "verse": "Vicini tellure sui redituque beato,"
            },
            {
                "verse": "Semper honesta fugit pathycis stipata cynedis,"
            },
            {
                "verse": "Huic tantum caupona placet, talique diurni,"
            },
            {
                "verse": "Nocturnique simul, scelerisque inventor iniqui."
            },
            {
                "verse": "Ni fallor, radix tantorum incepta malorum"
            },
            {
                "verse": "Ventura non morte cadet, ceu quercus adulta,"
            },
            {
                "verse": "Diffundet vacuas ramalia longa per auras."
            },
            {
                "verse": "Lycidas"
            },
            {
                "verse": "Ista fit o potius valida ceu caesa bipenni,"
            },
            {
                "verse": "Seu rapidis exusta rogis, quod fronde nocenti"
            },
            {
                "verse": "Letiferum germen radix infecta remittat."
            },
            {
                "verse": "Nunquam speratis commissa piacula poenis"
            },
            {
                "verse": "Perditus iste luet, genitus qui crimen ad ipsum,"
            },
            {
                "verse": "Ardet in omne scelus, laudemque ex crimine quaerit."
            },
            {
                "verse": "Improba non unquam capitis delicta nefandi"
            },
            {
                "verse": "Impunita vigent; sequitur sua poena nocentes"
            },
            {
                "verse": "Seu velox, seu tarda viros; sed numine dextro"
            },
            {
                "verse": "Sedula proveniunt sincerae munera vitae."
            },
            {
                "verse": "Ieiunas pascamus oves, Christoque merenti"
            },
            {
                "verse": "Solvamus tenui modulatas carmine grates."
            }
        ],
        [
            {
                "verse": "Quod mare? qui pontus, quae flumina, quaeve paludes,"
            },
            {
                "verse": "Quae satis undarum nunc mihi stagna dabunt?"
            },
            {
                "verse": "Heu mihi! quid dicam? quae nunc exordia sumam?"
            },
            {
                "verse": "Flebilis heu moestos cogor inire modos."
            },
            {
                "verse": "Effusis lachrimis cuncti nunc flete Sophistae,"
            },
            {
                "verse": "Tundite luctifica pectora moesta manu."
            },
            {
                "verse": "Prolixas manibus duris evellite barbas;"
            },
            {
                "verse": "Unguiculis frontem dilacerate feris."
            },
            {
                "verse": "Et vos o nostri una omnes lugete Magistri!"
            },
            {
                "verse": "Implexas digitis dilaniate comas."
            },
            {
                "verse": "Vos quoque communi, Cives, concurrite fletu,"
            },
            {
                "verse": "Heu cito pullatis approperate togis:"
            },
            {
                "verse": "Plangite luctu, inscindite vestem, rumpite corpus"
            },
            {
                "verse": "Nunc crudo scabras ungue notate genas."
            },
            {
                "verse": "Sacrifici, et Monachi nigris ululate cucullis,"
            },
            {
                "verse": "Ingentis luctus flebile tempus adest."
            },
            {
                "verse": "Vos etiam, o sanctae Moniales, atque Beguttae,"
            },
            {
                "verse": "Largius o lachrimis ora rigate piis."
            },
            {
                "verse": "Tu quoque servorum serve, o sanctissime Paule!"
            },
            {
                "verse": "Plora cum membris omnibus ipse tuis."
            },
            {
                "verse": "Pone pedum auratum, triplicem cito pone Coronam,"
            },
            {
                "verse": "Et pro purpureo tegmine sume sagum;"
            },
            {
                "verse": "Lamentare Pater, miseras effunde querelas,"
            },
            {
                "verse": "Fle, luge, plora, collachrimare, geme;"
            },
            {
                "verse": "Ille tui Regni defensor maximus Hector,"
            },
            {
                "verse": "Eckius in moerore, inque dolore iacet."
            },
            {
                "verse": "Aspice, deiectis ut eat miserandus ocellis,"
            },
            {
                "verse": "Aspice, quas lachrimas fundat ab ore miser."
            },
            {
                "verse": "Aspice, quam crebris tundat sua pectora palmis,"
            },
            {
                "verse": "Ferreus es, si te non, pater, ista movent."
            },
            {
                "verse": "Ille pius, castus, sanctus, purusque sacerdos"
            },
            {
                "verse": "Eckius in luctu, tristitiaque iacet."
            },
            {
                "verse": "Strenuus haeretici domitor tuus ille Lutheri"
            },
            {
                "verse": "Singultu, assiduis torquet et ora plicis."
            },
            {
                "verse": "Ulla nec admittit tristis solatia, tantum"
            },
            {
                "verse": "Acceptum moesto pectore vulnus habet."
            },
            {
                "verse": "Quae sit causa, rogas, quae tanta occasio luctus?"
            },
            {
                "verse": "Non est de nihilo fletifer iste dolor."
            },
            {
                "verse": "Nempe suae Margris, proh Coelum! funera deflet,"
            },
            {
                "verse": "Crudeles Divos, diraque fata vocans;"
            },
            {
                "verse": "Usque adeo quod eum orbarint meretrice pudica,"
            },
            {
                "verse": "Qua nihil in toto castius orbe fuit."
            },
            {
                "verse": "Eckius amissos meretricis luget amores,"
            },
            {
                "verse": "Sacrificum licitas qui negat esse faces?"
            },
            {
                "verse": "Eckius immundi deplorat funera scorti,"
            },
            {
                "verse": "Quamvis vult caste vivere sacrificos."
            },
            {
                "verse": "Impia sacrificae dicens connubia turbae"
            },
            {
                "verse": "Eckuis en scorti sordida fata dolet."
            },
            {
                "verse": "Quocum iam multos caelebs consueverat annos,"
            },
            {
                "verse": "Quod coluit charae coniugis ille loco?"
            },
            {
                "verse": "Margaretha fuit scortillum nomine dictum,"
            },
            {
                "verse": "Famosas inter gloria prima lupas,"
            },
            {
                "verse": "Omnes illecebras, omnes edocta per artes,"
            },
            {
                "verse": "Pessima quas plane noscere scorta decet;"
            },
            {
                "verse": "Blanda viris, tremula figebat basia lingua,"
            },
            {
                "verse": "Post etiam coitus oscula mille dabat."
            },
            {
                "verse": "Plus septingentis quondam terebrata priapis,"
            },
            {
                "verse": "Mota fuit lachrimis, mota fuit precibus."
            },
            {
                "verse": "Saepe procos ultro cunctantes ipsa petivit,"
            },
            {
                "verse": "In Venerem flagrans, impatiensque morae."
            },
            {
                "verse": "Anglipolitanos omnes complexa studentes,"
            },
            {
                "verse": "Omnibus est leves vendere sueta nates."
            },
            {
                "verse": "Omnes Bacclaurios, omnes perpessa Magistros,"
            },
            {
                "verse": "Et calefactores est miserata nigros."
            },
            {
                "verse": "Omnes Doctores, quorum noscebat honores,"
            },
            {
                "verse": "Omnes scutones fovit amica sinu."
            },
            {
                "verse": "Imperiosa, procax, vaga, mendax, perfida, fallax,"
            },
            {
                "verse": "Et tractare procos qualibet arte potens."
            },
            {
                "verse": "Litigiosa, minax, subito blandissima siren,"
            },
            {
                "verse": "Et subito furiis par erat illa nigris."
            },
            {
                "verse": "Eckius iratae non raro est verbera passus,"
            },
            {
                "verse": "Heu, quoties miseri contudit ora viri!"
            },
            {
                "verse": "Ast et clementi fuerat quoque pectore; nam qui"
            },
            {
                "verse": "Pauper erat, gratis hic futuebat eam."
            },
            {
                "verse": "Et, quae praecipua est virtus, pietatis amatrix,"
            },
            {
                "verse": "Ipsa erat et sacrae Relligionis amans."
            },
            {
                "verse": "Nullos Nothardos, nullos quoque Bardocucullos,"
            },
            {
                "verse": "Nullos spernebat Relligione sacros."
            },
            {
                "verse": "Haec Franciscanos portaverat, atque Minores,"
            },
            {
                "verse": "Nec Benedictinum respuit illa gregem."
            },
            {
                "verse": "Nec Bernardinum, quo non nervosior alter"
            },
            {
                "verse": "Est coetus, sicut dixerat illa mihi."
            },
            {
                "verse": "Sed neque sutores, ut erat demissa, refugit,"
            },
            {
                "verse": "Non nautas, quamvis barbara turba foret."
            },
            {
                "verse": "Nullos cerdones est dedignata maritos,"
            },
            {
                "verse": "Nullos mendicos, ulceribusque putres."
            },
            {
                "verse": "Ergo tot insignem virtutibus acer amicam"
            },
            {
                "verse": "Eckius indignis fletque doletque modis."
            },
            {
                "verse": "Iure equidem, iure, et lachrimas, fortissime, iustas"
            },
            {
                "verse": "Arbiter, o Ecki! quis neget esse tuas?"
            },
            {
                "verse": "Scis etenim quam te coluit, quam fovit amanter,"
            },
            {
                "verse": "Quam tibi poscenti, gaudia mille dedit,"
            },
            {
                "verse": "Quas tibi blanditias dixit, quae basia fixit,"
            },
            {
                "verse": "Quam tibi sit cunctis morigerata modis."
            },
            {
                "verse": "Quis ferat indigne, si talia dixeris, Ecki!"
            },
            {
                "verse": "Exprimit impatiens quae tibi verba dolor:"
            },
            {
                "verse": "Margaretha meae quondam dulcissima vitae"
            },
            {
                "verse": "Spes, decus, et nostrae firma columna domus,"
            },
            {
                "verse": "Tu mihi serranis pretiosior unio conchis,"
            },
            {
                "verse": "Tu semper fueras unica gemma mihi."
            },
            {
                "verse": "Nostrae deliciae periistis, nostra voluptas!"
            },
            {
                "verse": "Mersisti stygio flumine triste caput."
            },
            {
                "verse": "Heu, dic quo nostri, quaeso, tibi cura recessit?"
            },
            {
                "verse": "Cur tua non nobis ora videre datur?"
            },
            {
                "verse": "Invida! Cur tenerum sic mors decerpere florem?"
            },
            {
                "verse": "Cur adeo nitidam vellere es ausa rosam?"
            },
            {
                "verse": "Perfida! Cur ita nos o mors! disiungis amantes?"
            },
            {
                "verse": "O Coelum, o tellus, Iupiter, astra, mare!"
            },
            {
                "verse": "Cur ultra vivam privatus compare tali?"
            },
            {
                "verse": "Qua sine lux mors est, et mihi dulce nihil."
            },
            {
                "verse": "Accipite o manes nunc me! iuvat ire sub umbras,"
            },
            {
                "verse": "O Pluto, et coram regna videre tua."
            },
            {
                "verse": "Tota lupanaris periit iam forma decoris,"
            },
            {
                "verse": "Aurea scortorum iamque corona iacet."
            },
            {
                "verse": "Quis nunc aegrotum, quis me curabit egentem!"
            },
            {
                "verse": "Margaretha tuae nobile lumen opis!"
            },
            {
                "verse": "Quis me vinosum ducet? quae vina vomentem"
            },
            {
                "verse": "Eriget, aut medio tollet amica luto?"
            },
            {
                "verse": "Heu quis mundabit, cum permerdavero lectum?"
            },
            {
                "verse": "Quis purgat soccos concaco quando meos?"
            },
            {
                "verse": "Quare saepe tibi, proh, multa negotia feci?"
            },
            {
                "verse": "Italico vino cum bene potus eram."
            },
            {
                "verse": "Quot crepitus ventris naso patiente tulisti!"
            },
            {
                "verse": "Quot rictus imo ex pectore, quamque graves!"
            },
            {
                "verse": "Hoc quotiens animo mecum repeto, atque recordor,"
            },
            {
                "verse": "Labitur ex oculis plurima gutta meis."
            },
            {
                "verse": "Quamvis haec, dicas, feci! nec copia porro est,"
            },
            {
                "verse": "Pluraque dilectae tristia damna fleas:"
            },
            {
                "verse": "Nemo tuos, Ecki, poterit reprehendere luctus,"
            },
            {
                "verse": "Nemo tuos gemitus increpitare queat."
            },
            {
                "verse": "Vere amisisti scortum haud vulgare, penates"
            },
            {
                "verse": "Quod valde decuit, docte Sophista, tuos."
            },
            {
                "verse": "Sed tamen esse modum miseris debere querelis,"
            },
            {
                "verse": "Nosti vir sapiens, dogmata cuncta tenens."
            },
            {
                "verse": "Haud lachrimis illam nigro revocabis ab orco;"
            },
            {
                "verse": "Panditur ad nullas ianua dura preces."
            },
            {
                "verse": "Cur igitur pergis cineres turbare sepultae,"
            },
            {
                "verse": "Et te nec quicquam sic macerare miser?"
            },
            {
                "verse": "Pone modum lachrimis, quod idem vere iubet illa,"
            },
            {
                "verse": "Languentemque animum spe meliore fove."
            },
            {
                "verse": "Omnia propterea non sunt demortua scorta,"
            },
            {
                "verse": "Plurima adhuc sunt, hanc quae superasse puta."
            },
            {
                "verse": "E tanto numero poterit delectus haberi,"
            },
            {
                "verse": "Et Margarethae par aliqua esse potest."
            },
            {
                "verse": "Quin etiam clare stygiis, nisi fallor, ab undis"
            },
            {
                "verse": "Illa modo est ad te sic mihi visa loqui:"
            },
            {
                "verse": "Quid iuvat insano sic indulgere dolori?"
            },
            {
                "verse": "O coniux! non sunt haec sine facta Deo."
            },
            {
                "verse": "Longius haud licuit sociam tibi me esse: negavit"
            },
            {
                "verse": "Hoc mihi diva Venus, non satis aequa tibi."
            },
            {
                "verse": "Longe alia haec tibi scorta dabit: tibi restat arandum"
            },
            {
                "verse": "Antiquum corium, sic tua fata ferunt."
            },
            {
                "verse": "Ad terram Hesperiam venies, ubi leno benigne"
            },
            {
                "verse": "Plurimus ad nutum serviet usque tuum."
            },
            {
                "verse": "Siste, precor, lachrimas, et inanes pelle querelas,"
            },
            {
                "verse": "Non me defunctam tartara nigra tenent."
            },
            {
                "verse": "Elysias valles, et amoena vireta locorum"
            },
            {
                "verse": "Passim cum turba laeta sodale colo."
            },
            {
                "verse": "Diogenis Cynici meretrix effecta Sophistae"
            },
            {
                "verse": "Quondam, nunc iterum sum data sponsa Sopho."
            },
            {
                "verse": "Quocum, ubi tu venies, faciam divortia, nobis"
            },
            {
                "verse": "Namque tuam praeter mentula nulla sapit."
            },
            {
                "verse": "Sed quia saepe in nos iniurius ipse fuisti"
            },
            {
                "verse": "Scortator, multis foedus adulteriis;"
            },
            {
                "verse": "Haud mox accedes felicia prata piorum,"
            },
            {
                "verse": "Ni prius a cuncta labe lavere probe."
            },
            {
                "verse": "Instar Pythagorae in varias mutabere formas;"
            },
            {
                "verse": "Accipiet speciem bestia multa tuam."
            },
            {
                "verse": "Si mihi fas esset fatorum arcana referre,"
            },
            {
                "verse": "Quae te cumque manent, significare queam."
            },
            {
                "verse": "Sed tamen ex multis haec pauca referre licebit."
            },
            {
                "verse": "Fac sed in occulto tu tua fata premas."
            },
            {
                "verse": "Principio propter vitiatae probra puellae"
            },
            {
                "verse": "In stabulo, curam dum gerit illa bovis,"
            },
            {
                "verse": "Cum mihi bis quinos pro virginitate dedisti"
            },
            {
                "verse": "Florenos, longo tempore taurus eris."
            },
            {
                "verse": "Plutonis macras debes incendere vaccas;"
            },
            {
                "verse": "Atque ibi te miserum cornua multa petent."
            },
            {
                "verse": "Uxorem propter sartoris saepe fututam"
            },
            {
                "verse": "Capra olida atque vetus est futuenda tibi."
            },
            {
                "verse": "Propter discipuli stupratam saepe novercam,"
            },
            {
                "verse": "Est tibi Tantaleae poena luenda sitis."
            },
            {
                "verse": "Propter stupratas Moniales atque Beguttas,"
            },
            {
                "verse": "Perpetua sacras Virginitate Deo,"
            },
            {
                "verse": "Cogere umbrarum vastam purgare cloacam"
            },
            {
                "verse": "Victurus foedo stercore more suis."
            },
            {
                "verse": "Sed quod carnificis quoque contrectaveris Annam,"
            },
            {
                "verse": "Quam propter tecum iurgia multa tuli,"
            },
            {
                "verse": "Infelix annos pendebis in aere centum,"
            },
            {
                "verse": "Et totidem lustris in cruce corvus eris."
            },
            {
                "verse": "Porro quod Oeconomi foedaveris, improbe, lectum;"
            },
            {
                "verse": "Collegii soliti munia obire novi,"
            },
            {
                "verse": "Sisyphium saxum per summa cacumina volves,"
            },
            {
                "verse": "Testibus amissis omnibus atque stylo."
            },
            {
                "verse": "Quod lanii ancillam compresseris, atque subulci,"
            },
            {
                "verse": "In porcum verso scrofa tibi uxor erit."
            },
            {
                "verse": "Sed quod mendicam in sacra corruperis aede,"
            },
            {
                "verse": "Sex per Olympiadas sulphura tetra bibes."
            },
            {
                "verse": "At puer ille tibi quondam tumulatus in olla"
            },
            {
                "verse": "Innumeras poenas, spurce Sophista, dabit,"
            },
            {
                "verse": "Quas vero mater? Prohibent sed caetera Parcae"
            },
            {
                "verse": "Auribus effari, chare marite, tuis."
            },
            {
                "verse": "Hoc tamen infelix miseros solabere casus,"
            },
            {
                "verse": "Quod tibi res laetas post mala fata dabunt."
            },
            {
                "verse": "Si Franciscana indutus tumulere cuculla,"
            },
            {
                "verse": "Ante sacro fassus cuncta piacla viro,"
            },
            {
                "verse": "Et te purgarit iam purgatorius ignis"
            },
            {
                "verse": "Ter centum lustris, queis recoquendus eris,"
            },
            {
                "verse": "Insuper et Latii larga indulgentia lustri"
            },
            {
                "verse": "Abluerit naevos de cute quosque tuos,"
            },
            {
                "verse": "(Quae tibi forti animo contra est defensa Lutherum,"
            },
            {
                "verse": "Qui latias fraudes tendiculasque vocat):"
            },
            {
                "verse": "Et fratrum exequiae, lectaeque ex ordine Missae"
            },
            {
                "verse": "Eripient flammis cum tua membra nigris:"
            },
            {
                "verse": "Tunc, tunc Ausonius solito pro more sacerdos"
            },
            {
                "verse": "Canonisaturus te super alta feret,"
            },
            {
                "verse": "Divo Bennoni socium post festa colendum"
            },
            {
                "verse": "Urbani, cuius est tibi plaga frequens."
            },
            {
                "verse": "Ergo tuos gemitus animo compesce, meoque"
            },
            {
                "verse": "Debita fer cineri dona suprema libens,"
            },
            {
                "verse": "Et tumulum facito, et tumulo superaddito carmen,"
            },
            {
                "verse": "Nominis ut dicas haec monumenta mei:"
            },
            {
                "verse": "Margaretha vaga meretrix notissima fama"
            },
            {
                "verse": "Anglopolitanae maxima flamma scholae,"
            },
            {
                "verse": "Quam tenuit turpi subductam fornice nuptam"
            },
            {
                "verse": "Eckius ille salax caelibe pene caper."
            },
            {
                "verse": "Hoc viridi castum contexit cespite corpus,"
            },
            {
                "verse": "O scorta huc violas, huc date thura lupae!"
            },
            {
                "verse": "Qui si morigerus mihi eris; si feceris istud,"
            },
            {
                "verse": "Di tibi dent scorto nobiliore frui."
            },
            {
                "verse": "Hoc, Ecki, faciens monitus ne sperne salubres!"
            },
            {
                "verse": "(Talia fatidico est ore locuta tibi)"
            },
            {
                "verse": "Quaere aliam thalami sociam, Dominamque cubilis,"
            },
            {
                "verse": "In viduo noli sic recubare thoro."
            },
            {
                "verse": "Ne nocturna tuum conturbent spectra soporem,"
            },
            {
                "verse": "Et moveant mentem somnia vana tuam."
            },
            {
                "verse": "Si premit Anglipolim talis penuria mercis,"
            },
            {
                "verse": "Nec meretrix oculis sufficit ulla tuis:"
            },
            {
                "verse": "Ocius ad Dresdam Doctori scribe Cochleo;"
            },
            {
                "verse": "Nullus habet plures hoc modo leno lupas."
            },
            {
                "verse": "Hic tibi pro rapto scortorum plaustra remittet:"
            },
            {
                "verse": "Quippe tuam luget corde dolente vicem."
            },
            {
                "verse": "Illius est etiam scortator maximus urbis"
            },
            {
                "verse": "Thomas, cui nomen parva myrica dedit,"
            },
            {
                "verse": "Scriba Ducis, tum Cancellarius ille Cochlei,"
            },
            {
                "verse": "Hic te prae cunctis, crede, iuvare potest."
            },
            {
                "verse": "Omnes novit enim meretrices, scorta lupasque,"
            },
            {
                "verse": "Omnes lenones, omnia prostibula."
            },
            {
                "verse": "Quod si Pannoniis mage delectabere cunnis,"
            },
            {
                "verse": "Implorandus erit supplice voce Faber."
            },
            {
                "verse": "Fabricat ex teneris hic semper scorta puellis,"
            },
            {
                "verse": "Atque ex matronis fabricat ille lupas."
            },
            {
                "verse": "Ille tibi ad nutum fabricabit nobile scortum;"
            },
            {
                "verse": "Mobilis at podex malleus eius erit."
            },
            {
                "verse": "Si bellum quaeris scortillum, hoc utere fabro;"
            },
            {
                "verse": "Bellus enim novit cudere bella faber."
            },
            {
                "verse": "Iamque vale, et luctum ex animo moesto expue totum!"
            },
            {
                "verse": "Exhilarent mentem vina, venusque tuam."
            }
        ]
    ]
}