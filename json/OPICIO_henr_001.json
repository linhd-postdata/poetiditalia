{
    "author": "Giovanni Opicio",
    "title": "carmina de Henrico",
    "url": "http://www.poetiditalia.it/texts/OPICIO|henr|001",
    "text": [
        [
            {
                "verse": "Bella canant alii Troiae prostrataque dicant"
            },
            {
                "verse": "Pergama; nec Danaum taceat fera gesta suorum"
            },
            {
                "verse": "Conditor Illiados et fortia musa Maronis"
            },
            {
                "verse": "Praelia Dardanium memoret cum gente Latina;"
            },
            {
                "verse": "Caesareos necnon praeclaro carmine honores."
            },
            {
                "verse": "Corduba magniloquo genuit quem carmine vates"
            },
            {
                "verse": "Concinat, Aeneadum genus alto a sanguine ductum,"
            },
            {
                "verse": "Nec fera praetereat crudelia facta Neronis;"
            },
            {
                "verse": "In nova fece alius mutatas corpora formas,"
            },
            {
                "verse": "Lascivos alter Veneris describit amores."
            },
            {
                "verse": "At tua magnanimum cur non, Henrice, Britannum"
            },
            {
                "verse": "Certa salus, nitidis scribuntur gesta Camoenis?"
            },
            {
                "verse": "Nunquid adest genus egregia de stirpe creatum?"
            },
            {
                "verse": "Nunquid avi, pater ipse tuus, diademate magnum"
            },
            {
                "verse": "Regali imperium nullo prohibente regebant?"
            },
            {
                "verse": "Quod facis fece tuum celebrat fidissima numen"
            },
            {
                "verse": "Turba ducum, pelagoque colit terraque potentem."
            },
            {
                "verse": "Non tibi forma deest nec te praestantior ullus"
            },
            {
                "verse": "Ingreditur bellum polletque nitentibus armis;"
            },
            {
                "verse": "Et te formosi venerandum corporis ordo"
            },
            {
                "verse": "Cuncta etiam virtute facit - non omnibus, inquam,"
            },
            {
                "verse": "Quod commune quidem. Quid plus tua facta venerare?"
            },
            {
                "verse": "Cur tua non potius celebretur fama tonanti"
            },
            {
                "verse": "Carmine, cum tu sis mortali dignior ullo"
            },
            {
                "verse": "Laudari versu mittique ad sidera terso?"
            },
            {
                "verse": "Tum gravis Henrici regis praesentia terras"
            },
            {
                "verse": "Hibernae egregii gelidas et sola benignus"
            },
            {
                "verse": "Regna Britannorum populis sub lege tenebat."
            }
        ],
        [
            {
                "verse": "Nam mihi magnanimi regis cantanda Britannum"
            },
            {
                "verse": "Maiestas sacrata, sonis memorandaque quondam"
            },
            {
                "verse": "Illius acta meis, gelidae qui temperat oras"
            },
            {
                "verse": "Hibernae, sine fraude ulla, sed Marte feroces"
            },
            {
                "verse": "Saepe quatit Gallos, cui dara Britannia paret,"
            },
            {
                "verse": "Insula dives opum, duri Mavortis alumna:"
            },
            {
                "verse": "Albion hanc olim patres dixere Latini."
            },
            {
                "verse": "Sed mihi des veniam, quaeso, clarissime regum,"
            },
            {
                "verse": "Et mihi parce, precor, nostri si carmina tantum"
            },
            {
                "verse": "Ingenii madefacta haud sunt Heliconis in undis,"
            },
            {
                "verse": "Illius quantum vatis quem antiqua Tholosa"
            },
            {
                "verse": "Gallorum genuit urbs, ortu regia claro,"
            },
            {
                "verse": "Cui non deficiunt praecordia sacra Platonis,"
            },
            {
                "verse": "Alta Maroneae cui non facundia musae."
            },
            {
                "verse": "Mellifluum Ciceronis habet genus ille loquendi,"
            },
            {
                "verse": "Qui te - fama volat - numeris celebrare canendo"
            },
            {
                "verse": "Coepit et egregias de te contexere laudes."
            },
            {
                "verse": "Grandia facta simul. Hederas ego nuper amavi"
            },
            {
                "verse": "Et rudis Eurotam quamvis cum fontibus undas"
            },
            {
                "verse": "Thespiadum colui, sterilis tamen excipe musae"
            },
            {
                "verse": "Munera, nam sterilis nunquam meliora colono"
            },
            {
                "verse": "Semina reddit ager, nec debita reddit egeno"
            },
            {
                "verse": "Foenora. Si nobis dederis in carmine vires"
            },
            {
                "verse": "Et mihi te placidum, tum me non surgeret alter"
            },
            {
                "verse": "Altius in numeris, et te laudesque tuorum"
            },
            {
                "verse": "Sidera ad alta poli gravi ore extollere vena"
            },
            {
                "verse": "Protinus aggrederer. Timidae auxiliare carinae:"
            },
            {
                "verse": "Sic tua gesta tuae semper laudesque profundi"
            },
            {
                "verse": "Pectoris in versu maneant, rex magne, perenni."
            }
        ],
        [
            {
                "verse": "Tum gravis Henrici praesentia terras"
            },
            {
                "verse": "Hibernae egregii gelidas et sola benignus"
            },
            {
                "verse": "Regna Brittanorum populis sub lege tenebat."
            }
        ],
        [
            {
                "verse": "Talibus obstupuit dictis, rex atque petenti"
            },
            {
                "verse": "Nulla dedit responsa viro; sed voce superba"
            },
            {
                "verse": "Tandem est affatus: Vestro capta oppida regi"
            },
            {
                "verse": "Non animus nobis nec reddere dona quotannis."
            },
            {
                "verse": "Nil timeo externis surgentia bella Britannis."
            },
            {
                "verse": "Classica pulsa sonant, perit ardua sidera clamor"
            },
            {
                "verse": "Protinus, et volucrum fremitusque auditur equorum."
            },
            {
                "verse": "Volvuntur celeri pulvisque per aethera cursu"
            },
            {
                "verse": "Atque globus, liquidusque tonat clamoribus aer."
            }
        ],
        [
            {
                "verse": "Salve, rex regum, cui diis est aequa potestas,"
            },
            {
                "verse": "Quo nihil egregius toto viget orbe: salutem."
            },
            {
                "verse": "Quam moestus forti mittit tibi Carolus ecce."
            },
            {
                "verse": "Praeterea haec memorat: si vis curo gente Britanna"
            },
            {
                "verse": "Ad patrios remeare lares, dabit ille tributum."
            },
            {
                "verse": "(Non nisi iusta petit) certumve numisma quotannis."
            },
            {
                "verse": "Et quae militibus solvisti praemia reddet."
            }
        ],
        [
            {
                "verse": "Rex postquam Henricus habuit sua dona, Britannis"
            },
            {
                "verse": "Moenia Galligenae regis simul arva relinquunt:"
            },
            {
                "verse": "Protinus, intrarunt proprios sua tecta penates."
            },
            {
                "verse": "Tum victor superis grates agit atque Sabaea"
            },
            {
                "verse": "Thure replent aras reditu pro quisque sacerdos"
            },
            {
                "verse": "Henrici regis, tenduntque ad sidera palmas."
            },
            {
                "verse": "Nec tua praetereant nunc Angligenumque o patrone"
            },
            {
                "verse": "Numina, qui curo rex noster fera bella movebat"
            },
            {
                "verse": "In Gallos, quotiens tu spectabaris Olympo."
            }
        ]
    ]
}