{
    "author": "Lovato Lovati",
    "title": "carmina",
    "url": "http://www.poetiditalia.it/texts/LOVATI|carm|001",
    "text": [
        [],
        [
            {
                "verse": "Urbs opulenta viris et fertilis ubere glebae"
            },
            {
                "verse": "Quam non Hybla thymo, non aequent palmite Thebae,"
            },
            {
                "verse": "Optima lina ferens Sacci nascentia Plebe,"
            },
            {
                "verse": "Fons insignis equis vel te vel Arione, Thebe,"
            },
            {
                "verse": "Cum pulsata vicem non possis reddere, debe."
            },
            {
                "verse": "Nam si prisca tuis det tempora patribus Hebe,"
            },
            {
                "verse": "Et sit in ancipiti melior constantia plebe,"
            },
            {
                "verse": "Et socient animos sociantes labra, Cybebe,"
            },
            {
                "verse": "Nil Antenoridis oberit cum gurgite Phoebe,"
            },
            {
                "verse": "Immo salem coges intra sua limina, Phoebe."
            },
            {
                "verse": "At tu qui patrio certas pro iure, Chorebe,"
            },
            {
                "verse": "Dulcis Aselle Lupo, virtutis amator ephebe,"
            },
            {
                "verse": "Qua potes, adversis obstantia pectora praebe,"
            },
            {
                "verse": "Te decet esse virum. Seu clamat copia be be,"
            },
            {
                "verse": "Si quid habes pulcrum chordis impelle, rebebe,"
            },
            {
                "verse": "Si nihil aut nostri carmen tibi displicet ebe,"
            },
            {
                "verse": "Sive latere velis clipeum, collectus in hebe,"
            },
            {
                "verse": "Cum reliquos hebetent turpia, turpis hebe."
            }
        ],
        [
            {
                "verse": "Lingua susurrantis, funesti schismatis est fax;"
            },
            {
                "verse": "Veridici sermo, sapiens quem temperat, est pax."
            },
            {
                "verse": "Quem Venus aut Bacchus aut alea decoquit, est fex:"
            },
            {
                "verse": "Qui domat haec animo, moderati pectoris est rex."
            },
            {
                "verse": "Effuge quem nosti vitiatum sordibus: est pix;"
            },
            {
                "verse": "Elige quem cernis radiantem moribus: est nix."
            },
            {
                "verse": "Si nitet in pravo facundia, civibus est nox;"
            },
            {
                "verse": "In sapiente viro, patrii firmaminis est vox."
            },
            {
                "verse": "Femina si fuerit mulier, tolerantibus est crux;"
            },
            {
                "verse": "Si fuerit phoenix, domui mirabilis est lux."
            }
        ]
    ]
}