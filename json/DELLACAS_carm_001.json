{
    "author": "Giovanni Della Casa",
    "title": "carmina",
    "url": "http://www.poetiditalia.it/texts/DELLACAS|carm|001",
    "text": [
        [
            {
                "verse": "Flaminii Manes, instar mihi Numinis Umbra"
            },
            {
                "verse": "Flaminii, haec campis cernis ab Elysiis?"
            },
            {
                "verse": "An tibi, quae nostri fuerat tam fervida cura"
            },
            {
                "verse": "Cocytus nigris eluit amnis aquis?"
            },
            {
                "verse": "Tu solitus Priulique ausus compescere inanes,"
            },
            {
                "verse": "Et molli versus frangere voce truces."
            },
            {
                "verse": "At nunc ille malo Galateum carmine vexat,"
            },
            {
                "verse": "Et sanctum nobis pellit ab Urbe virum."
            },
            {
                "verse": "Tu ne ausus, Priuli, Galateum pellere ab Urbe,"
            },
            {
                "verse": "Asperaque in dulcem dicere verba senem?"
            },
            {
                "verse": "Tu ne auctor Romae montani ut munera vici,"
            },
            {
                "verse": "Fumosi ut curam praeferat ille laris,"
            },
            {
                "verse": "Aureus ille senex, vitae cui licia Parcae"
            },
            {
                "verse": "Intacta ducunt candidiora nive?"
            },
            {
                "verse": "Qui nec Principibus, Urbi nec scilicet aegrae"
            },
            {
                "verse": "Formidet medicas adplicuisse manus;"
            },
            {
                "verse": "Quemque adeo nemorum custos, pecorisque magister"
            },
            {
                "verse": "Mandarit sacro summus adesse gregi,"
            },
            {
                "verse": "Hinc eat, et fuscas ignoti ad flumina Melphoe"
            },
            {
                "verse": "Pascere cum vili coniuge pergat oves?"
            },
            {
                "verse": "Quid si animis iuvenumque senumque est illius aeque"
            },
            {
                "verse": "Dulcior Hybleis alba senecta favis?"
            },
            {
                "verse": "Quid si illum retinent quicumque Amaryllida curant,"
            },
            {
                "verse": "Huius ad exemplum peccet ut illa minus?"
            },
            {
                "verse": "Uxorem hunc tamen ad vetulamque humilemque releges,"
            },
            {
                "verse": "Frigida ut in viduo ne cubet illa toro,"
            },
            {
                "verse": "Quae puras pridem didicit perducere noctes,"
            },
            {
                "verse": "Et monitis casta est, et proba facta viri?"
            },
            {
                "verse": "Sed tu Flaminii potius iam nobilis Umbra,"
            },
            {
                "verse": "Et multum insigni conspicienda lyra,"
            },
            {
                "verse": "Ni te caeca huius caepere oblivia lucis,"
            },
            {
                "verse": "Cum tibi mors avidas intulit atra manus,"
            },
            {
                "verse": "Huc ades, et Priulum compescas: nam male nobis"
            },
            {
                "verse": "Iamdudum insolito versus in ore sonat."
            }
        ],
        [
            {
                "verse": "Ut capta rediens Helene cum coniuge Troia,"
            },
            {
                "verse": "Lento homine atque animi lenis nimiumque remissi"
            },
            {
                "verse": "Incidit in caedem ipsam, et funus forte sororis,"
            },
            {
                "verse": "Quam praeceps miseri virtus iugularat Orestis,"
            },
            {
                "verse": "Succisam de more comam missura sepulto"
            },
            {
                "verse": "Germanae cineri, fertur dempsisse capillo"
            },
            {
                "verse": "Vix tandem e summo paulum, ne forte placeret"
            },
            {
                "verse": "Tonsa minus metuens Spartanis improba moechis:"
            },
            {
                "verse": "Haud aliter, Galatea, malis erroribus actus"
            },
            {
                "verse": "Nuper ego, et Phrygios nautas, Paridemque secutus"
            },
            {
                "verse": "Aufugi longe: atque idem, rediit tamen ut mens"
            },
            {
                "verse": "Ad sese peregre nimium remorata, protervae"
            },
            {
                "verse": "Ornamenta fugae sensim lenteque repono:"
            },
            {
                "verse": "Parvi etenim refert Venerisne cupidine, ut illa,"
            },
            {
                "verse": "Incensus, pulchra vel saucius ambitione,"
            },
            {
                "verse": "Tramite declinem recto, violemque pudorem."
            },
            {
                "verse": "Debueram dudum crinem secuisse decorum;"
            },
            {
                "verse": "Hoc est argentum, comites, et stragula, coenas,"
            },
            {
                "verse": "Lususque, et Musas missas fecisse loquaces,"
            },
            {
                "verse": "Intrepidus nuper curatae mentis, et acer"
            },
            {
                "verse": "Corrector: sed enim pravus populi pudor obstat;"
            },
            {
                "verse": "Hunc propter pavidi phaleris amicimur ineptis,"
            },
            {
                "verse": "Nec sicci madidam audemus, veriti bene potum"
            },
            {
                "verse": "Convivam vulgus, collo dempsisse coronam."
            },
            {
                "verse": "Dedecus ambitio pulchrum est, vitiumque faventis"
            },
            {
                "verse": "Laudatum populi studio: I bone quo tua virtus"
            },
            {
                "verse": "Te vocat; i pede fausto, et nomen laudibus auge."
            },
            {
                "verse": "Aequales aiunt comitesque piique propinqui:"
            },
            {
                "verse": "Quod si natura, aut ratio virtutis habendos"
            },
            {
                "verse": "Germanas, propriasque notas evincat honores,"
            },
            {
                "verse": "Publice ut aes signant, extemplo ut noscere, nummus"
            },
            {
                "verse": "Quanti quisque siet, possint; per turbida Ponti"
            },
            {
                "verse": "Curramus rapidi maria, et gelidas properemus"
            },
            {
                "verse": "Ipsa hieme in media tantum ad decus ire per Alpes,"
            },
            {
                "verse": "Obliti podagrae nervos urentis et artus."
            },
            {
                "verse": "Nunc pravos inter tituli discrimen inanes,"
            },
            {
                "verse": "Atque bonos nullum signant; saepe et toga pectus"
            },
            {
                "verse": "Candidius multo, et maius pulla arctaque texit,"
            },
            {
                "verse": "Quam laxi Tyrioque infecti murice amictus:"
            },
            {
                "verse": "Nam si legitimum nobis virtutis inurant"
            },
            {
                "verse": "Fasces et tituli signum, mercetur honores"
            },
            {
                "verse": "Ipsa vel vita, informis ne prodeat, inque"
            },
            {
                "verse": "Excusus, Priulusque bonus, simplexque Faernus,"
            },
            {
                "verse": "Prudens et verae virtutis cultor uterque,"
            },
            {
                "verse": "Vitrea quos numquam titillat gloria, febris"
            },
            {
                "verse": "Purgatos huius. Nos quamvis cesserit horror,"
            },
            {
                "verse": "Atque aestus, sani nondum tamen usque valemus;"
            },
            {
                "verse": "Sicque animus positam reminiscitur ambitionem,"
            },
            {
                "verse": "Vulnus ut obductum prurit tamen, haeret asello"
            },
            {
                "verse": "Ut nudo clitellis nonnumquam ulcus in armo."
            },
            {
                "verse": "Vos agite, aureolum tondete a vertice crinem"
            },
            {
                "verse": "Lascivo huic capiti, atque domi cohibete severi,"
            },
            {
                "verse": "Non Menelaus uti, erronem me tu, Priulusque,"
            },
            {
                "verse": "Utroque et melior Polus (quod dicere vestra"
            },
            {
                "verse": "Pace mihi liceat), nitidaque extrudite Roma"
            },
            {
                "verse": "Restantem: ut duri mulam quandoque cerebri"
            },
            {
                "verse": "Luctantem in trivio, atque equiti parere negantem,"
            },
            {
                "verse": "Sibilo agunt primum et magnis clamoribus; inde"
            },
            {
                "verse": "Prosiliunt longis armati fustibus: illa"
            },
            {
                "verse": "Nixa diu, tandem plagis deterrita currit."
            }
        ],
        [
            {
                "verse": "Si te cura vigil Sophiae delectat, et acre"
            },
            {
                "verse": "Ingenium vires si sufficit, utere porro"
            },
            {
                "verse": "Munere tam claro Divum: sic rectius, atque"
            },
            {
                "verse": "Commodius multo, longeque decentius aevi"
            },
            {
                "verse": "Quod tibi cumque neant Parcae victurus amicae."
            },
            {
                "verse": "Nec de te plebis quae sit sententia, magni"
            },
            {
                "verse": "Securus pendas: ignarum pleraque vulgus"
            },
            {
                "verse": "Pravo metitur modulo; tu neglige, et isto,"
            },
            {
                "verse": "Qui nunc te exercet, fugias decedere campo:"
            },
            {
                "verse": "An populi arbitrio quisquam, plebisque, bonorum"
            },
            {
                "verse": "Posthabeat sanus plausum, quem iure feres tu?"
            },
            {
                "verse": "Quandoquidem cunctos, quicumque feruntur eisdem"
            },
            {
                "verse": "In spatiis, iam recto nimirum, ac sapiente"
            },
            {
                "verse": "Iudice praecurris Bembo: cum hic interea nos"
            },
            {
                "verse": "Desidiae arguimur populo, ne forte probari"
            },
            {
                "verse": "Credideris genus hoc vitae simplex; etenim ad res"
            },
            {
                "verse": "Versiculis missisque iubent accedere nugis,"
            },
            {
                "verse": "Ex umbra et tenebris in solem exire diemque;"
            },
            {
                "verse": "Et gnavi me segnem culpant. Altera blando"
            },
            {
                "verse": "Pars animum integrum queritur me dedere amori"
            },
            {
                "verse": "Per luxum, et patrui verbis obiurgat acerbi:"
            },
            {
                "verse": "Qui simul ac stomachum, quamquam permulta ferenti"
            },
            {
                "verse": "Ut placem, norunt; regero graviora receptis."
            },
            {
                "verse": "Ut proprium servas auri sceleratus acervum"
            },
            {
                "verse": "Undique congestum, neglectis, iura fidemque"
            },
            {
                "verse": "Exponis tota venalem, legibus, urbe:"
            },
            {
                "verse": "Cum miserum atque inopem deiectum rure paterno"
            },
            {
                "verse": "Deseris, atque adeo prudens nummisque redemptus"
            },
            {
                "verse": "Prodis; et emunctum producta lite clientem"
            },
            {
                "verse": "Usque adigis, dum aedes etiam proscribat avitas."
            },
            {
                "verse": "Turpiter aut ultro servis, plerumque furentis"
            },
            {
                "verse": "Mancipium domini: manibus ten' ferre catinum"
            },
            {
                "verse": "Coenanti ingenuis? Aliam ten' sumere mentem"
            },
            {
                "verse": "Deterioris heri ad nutum, atque aliam? haud animo par"
            },
            {
                "verse": "Est generi, quicumque suos apud ortus honeste"
            },
            {
                "verse": "Imperio abiectus paret, trepidusque ministrat."
            },
            {
                "verse": "Quid quod amicitiae, caro dum cuncta lucello"
            },
            {
                "verse": "Metiris, cultus tu nullos, nullaque nosti"
            },
            {
                "verse": "Officia; anormique decor concinnus inepto"
            },
            {
                "verse": "Quid distet nescis? Pecudis nae nos cute tectam"
            },
            {
                "verse": "Naturam inspicimus: quid publica cum geritur res"
            },
            {
                "verse": "Per te, si furtis quo sit locus, atque rapinae,"
            },
            {
                "verse": "Bellorum causas iussus praecidere, nutris?"
            },
            {
                "verse": "Desidiae, aut tu me censor culpaveris oti?"
            },
            {
                "verse": "Flagras ambitione, ardesque cupidine saeva"
            },
            {
                "verse": "Purpurei, haud vitam hanc moresve decentis, amictus."
            },
            {
                "verse": "Uror amoris ego haud me dignis ignibus; esto"
            },
            {
                "verse": "Quando ita me insimulas: quid tum? peccamus uterque;"
            },
            {
                "verse": "Nil est cur tu me prior incuses, graviora"
            },
            {
                "verse": "Offendens multo, et nimium distantia recto."
            },
            {
                "verse": "Nam qui vel parvo conductus peierat, et qui"
            },
            {
                "verse": "Tamquam turbata victum sibi quaeritat unda"
            },
            {
                "verse": "Piscator, pacem bellis ubi miscuit, idem,"
            },
            {
                "verse": "Iudicium atque crucem si demas, ire latrones"
            },
            {
                "verse": "Inter iam velit, et iugulare homines: sua quisque"
            },
            {
                "verse": "Defendunt lenes vitia, et minuunt; aliena"
            },
            {
                "verse": "Carpere plerique austeri, nimiumque severi."
            },
            {
                "verse": "Adde quod incurata gerens, serpentiaque intus"
            },
            {
                "verse": "Ulcera, corrupto tandem pulmone peribis;"
            },
            {
                "verse": "Purgandum illius cum te committere morbi"
            },
            {
                "verse": "Non medico studeas. Annus non unus, et alter"
            },
            {
                "verse": "Imminuat quidquam: pulchris macrescere captum"
            },
            {
                "verse": "Divitiis frustra tantum doleamus amici."
            },
            {
                "verse": "Me mea post paulo febrisque reliquerit ultro"
            },
            {
                "verse": "Frigidior veniens morbum cum leniet aetas,"
            },
            {
                "verse": "Intereaque veternus non animum gravis urget."
            },
            {
                "verse": "Me tamen insequitur populus: quid si nihil omni"
            },
            {
                "verse": "Est actum in vita nobis, quod laedere quemquam"
            },
            {
                "verse": "Possit? non ego rem, mihi sollers quam pater auxit,"
            },
            {
                "verse": "In Venerem effundam, neque lite petitus amator"
            },
            {
                "verse": "Iniusta, omittam fundumque laremque tueri:"
            },
            {
                "verse": "Nec fuerim, mimam quo sit mihi laxius unde"
            },
            {
                "verse": "Munerer, usquam inopi nimium contractus amico."
            },
            {
                "verse": "Denique non mos, non aetas alienior: adde"
            },
            {
                "verse": "Ille etiam laqueo statuit qui nectere collum"
            },
            {
                "verse": "Auratane trabe, an de putri pendeat ulmo,"
            },
            {
                "verse": "Si quicquam referre putas, quam ego honestius, ac tu"
            },
            {
                "verse": "Intereo; seu me Musis et Apolline claro,"
            },
            {
                "verse": "Seu quis me pulchro captum culparit amore:"
            },
            {
                "verse": "Me tamen insequeris, colloque ac faucibus anguis"
            },
            {
                "verse": "Indignum clamat fucos, segnem malus urget."
            },
            {
                "verse": "At tecum siquis sic egerit: Itur ad Urbem"
            },
            {
                "verse": "Europa ex omni, credo, ut vestigia summo"
            },
            {
                "verse": "Inspiciant veteris veneranda in colle Quirini,"
            },
            {
                "verse": "Sive in Aventino Romae: ac non perditus exul"
            },
            {
                "verse": "Expes ut quisque est, huc sese contulit, ut si"
            },
            {
                "verse": "Bargulum ad Illyricum dicas, latrociniumque"
            },
            {
                "verse": "Concessum, nimium merito dicatur acerbus,"
            },
            {
                "verse": "Oderit et rabidum populusque patresque venenum."
            },
            {
                "verse": "Non ego: nec vulgi si irritor vocibus, hoc nunc"
            },
            {
                "verse": "Immeritum quemquam latrarim: possum ego multos"
            },
            {
                "verse": "Eximere e numero, turpis contagia morbi"
            },
            {
                "verse": "Quos nulla attigerint, sanos recteque valentes;"
            },
            {
                "verse": "Sincerum ut Molsae pectus, lavere salubres"
            },
            {
                "verse": "Pierii quem fontis aquae, puroque Camoenae"
            },
            {
                "verse": "Curatum cantu servant; studioque referti"
            },
            {
                "verse": "Spectatus dudum tanto plausuque theatri"
            },
            {
                "verse": "Ubaldinus, inops agrique larisque paterni,"
            },
            {
                "verse": "Virtutis locuples: populo spectante Quirini"
            },
            {
                "verse": "Hunc non donatum scaena decedere turpe est."
            }
        ],
        [
            {
                "verse": "Concinnum in auras luminis hominum malum"
            },
            {
                "verse": "Cur protulisse dixerim te faeminas,"
            },
            {
                "verse": "Iuppiter? etenim erat si serendum hominum genus,"
            },
            {
                "verse": "Haudquaquam oriri debuit de faemina;"
            },
            {
                "verse": "Sed emere liberorum oportuit sibi"
            },
            {
                "verse": "Semina genus mortalium, ferens tua"
            },
            {
                "verse": "In templa tantum aut aeris, aut auri gravis,"
            },
            {
                "verse": "Ferrive, quanti unus foret quisque pretii,"
            },
            {
                "verse": "Domosque habere faeminis sine liberas."
            },
            {
                "verse": "Nam nunc in aedes vehere cum malum parant,"
            },
            {
                "verse": "Extemplo opes pro eo rependunt patrias."
            },
            {
                "verse": "Atque hoc liquet malum esse magnum faeminam;"
            },
            {
                "verse": "Namque ad alienos pellit hanc ex aedibus"
            },
            {
                "verse": "A se pater prognatam et eductam suis,"
            },
            {
                "verse": "Additque dotem, ut liberet sese malo:"
            },
            {
                "verse": "At ille contra, stirpem in aedes noxiam"
            },
            {
                "verse": "Qui ad se recepit, laetus est cum pessimam"
            },
            {
                "verse": "Pulcherrime ornat statuam, et auro et purpura"
            },
            {
                "verse": "Certat, beatas sumptibus miser domos"
            },
            {
                "verse": "Exhauriens, atque haeret: etenim splendidis"
            },
            {
                "verse": "Affinibus gavisus uxorem asperam"
            },
            {
                "verse": "Perfert; proba at si ea, sed propinqui futiles"
            },
            {
                "verse": "Evenerint, bono miseriam comprimit."
            },
            {
                "verse": "Verumtamen commodius evenit, quibus"
            },
            {
                "verse": "Nullius uxor sedet in aedibus preti,"
            },
            {
                "verse": "Ac fatua: nam sapientem ego odi faeminam;"
            },
            {
                "verse": "Meae nec intra venerit limen domus,"
            },
            {
                "verse": "Quae, quam mulierem sapere par est, plus sapit."
            },
            {
                "verse": "Facilius etenim perspicaces edocet"
            },
            {
                "verse": "Astutias, dolosque Cypris improba:"
            },
            {
                "verse": "At fatua mulier ob stoliditatem sapit."
            },
            {
                "verse": "Penetrare nempe ad faeminas oportuit"
            },
            {
                "verse": "Nulli licere familiarium, simul"
            },
            {
                "verse": "Sed beluarum includere rabiem domi"
            },
            {
                "verse": "Loqui insciam, sermonem ut inferre alteri"
            },
            {
                "verse": "Ipsae nequirent, nec alii illas adloqui:"
            },
            {
                "verse": "Nunc facinora, intus quae malae mala cogitant"
            },
            {
                "verse": "Dominae, foras haec familiares efferunt."
            }
        ],
        [
            {
                "verse": "Humida Tyrrheni fugientem flamina venti"
            },
            {
                "verse": "Caelumque pestilens Lati,"
            },
            {
                "verse": "Me Venetum excipient mitissima littora, et aurae"
            },
            {
                "verse": "Salubriores, putribus"
            },
            {
                "verse": "Iam membris senio, et podagra turgentibus acri,"
            },
            {
                "verse": "Quae flare suerunt nec mala"
            },
            {
                "verse": "Imbutae tussi, neque in ipsis fluctibus udae,"
            },
            {
                "verse": "Faerne, mireris licet."
            },
            {
                "verse": "Prorsus, qui Romam liquit, rerum ille carebit"
            },
            {
                "verse": "Pulcherrimo spectaculo;"
            },
            {
                "verse": "Nec coetum aeque illustrem hominum, nec Palladis aeque"
            },
            {
                "verse": "Instructa pectora artibus,"
            },
            {
                "verse": "Terrarum ut cunctas lustret circumvagus oras,"
            },
            {
                "verse": "Offendet usquam gentium;"
            },
            {
                "verse": "Fragmina nec muri aspiciet maiora vetusti"
            },
            {
                "verse": "Non diminutis urbibus:"
            },
            {
                "verse": "In primis Bromii latices, et frigida siccis"
            },
            {
                "verse": "Requiret idem faucibus"
            },
            {
                "verse": "Pocula lympharum sub terras condita opacas,"
            },
            {
                "verse": "Aut fossa Lucanam in nivem."
            },
            {
                "verse": "Ipse ego, ferventi delapsam ex imbrice lympham"
            },
            {
                "verse": "Nuper, nec altos in scrobes,"
            },
            {
                "verse": "Et vappam, salices inter quae nata palustres"
            },
            {
                "verse": "Caeni saporem patrii"
            },
            {
                "verse": "Potanti offundet, mediis fervoribus, ardens"
            },
            {
                "verse": "Arente fauce traxero."
            },
            {
                "verse": "Ast idem hospitibus placidos, et dulcia pacis"
            },
            {
                "verse": "Impertientes commoda"
            },
            {
                "verse": "Mortales cernam, et locupletem civibus urbem"
            },
            {
                "verse": "Dispar probantibus nihil:"
            },
            {
                "verse": "Cernam loricam violentam, ensemque superbam"
            },
            {
                "verse": "Inermibus suffragiis"
            },
            {
                "verse": "Constrictum, et dirae execratum caedis amorem"
            },
            {
                "verse": "Longe exulantem gentium."
            },
            {
                "verse": "Illic cum cano prudentia sera capillo"
            },
            {
                "verse": "Paret vicissim, et imperat:"
            },
            {
                "verse": "Illo se nusquam propendens contulit Aequum"
            },
            {
                "verse": "Bonae comes concordiae,"
            },
            {
                "verse": "Fraudibus Hesperia ut pulsum est, timuitque rapacis"
            },
            {
                "verse": "Uncas licentiae manus."
            }
        ],
        [
            {
                "verse": "Tam caro capiti iam nimium diu"
            },
            {
                "verse": "Munus, Melpomene, lugubre naeniam"
            },
            {
                "verse": "Debemus: querulam prome, puer, lyram."
            },
            {
                "verse": "Siccis non ego te genis,"
            },
            {
                "verse": "Moerore aut vacuus pectora lurido"
            },
            {
                "verse": "Laudabo; neque desiderium morae"
            },
            {
                "verse": "Nostrum diminuunt, aut hominum atterens"
            },
            {
                "verse": "Furtim tristitiam dies."
            },
            {
                "verse": "Te morum studium, te sapientiae"
            },
            {
                "verse": "Cura, et nobilium fecerat artium,"
            },
            {
                "verse": "Ubaldine, quies gnava, operosaque"
            },
            {
                "verse": "Musarum otia divitem"
            },
            {
                "verse": "Non auri, pavidis addere mentibus"
            },
            {
                "verse": "Mordacem validi sollicitudinem,"
            },
            {
                "verse": "Non ostri, experiens quod reparat Ligur"
            },
            {
                "verse": "Nobis merce superflua."
            },
            {
                "verse": "Irritet, fugiens pauperiem, aequora"
            },
            {
                "verse": "Iracunda levi navita palmula;"
            },
            {
                "verse": "Aestatem Libyae perferat igneam"
            },
            {
                "verse": "Idem, idem Aemonias nives"
            },
            {
                "verse": "Vestigans lapides, faemina quos petit"
            },
            {
                "verse": "Vel flavo capiti, vel tereti decus"
            },
            {
                "verse": "Collo. Mentibus Atlantiades Deus"
            },
            {
                "verse": "Calcar subdere inertibus"
            },
            {
                "verse": "Ludens dum cuperet, fertur inutile"
            },
            {
                "verse": "Prompsisse aurum, acuens illo hebetes, uti"
            },
            {
                "verse": "Exercet puerum non vegetum nuce"
            },
            {
                "verse": "Mater sedula futili."
            },
            {
                "verse": "At fortes (quoniam robore stat suo"
            },
            {
                "verse": "Virtus, Peliaca ut quercus, et aequoris"
            },
            {
                "verse": "Saxum Carpathii) nec famulae decet"
            },
            {
                "verse": "Auscultare pecuniae,"
            },
            {
                "verse": "Nec firmos fragili fidere: defluit"
            },
            {
                "verse": "Fortuna, ut subitis auctior imbribus"
            },
            {
                "verse": "Extemplo aret aquae rivus inops suae,"
            },
            {
                "verse": "Nimbos si pepulit Deus."
            },
            {
                "verse": "Tu dulcem es Latii copiam adeptus, et"
            },
            {
                "verse": "Graium divitias, et dominam urbium"
            },
            {
                "verse": "Artem: quo mihi nunc, et patriae occidis"
            },
            {
                "verse": "Multo flebilior tuae?"
            },
            {
                "verse": "Arni moeret enim fluminis accola,"
            },
            {
                "verse": "Florens ingeniis accola fluminis"
            },
            {
                "verse": "Arni, tot te animi compositis diu"
            },
            {
                "verse": "Thesauris, tacitum mori."
            },
            {
                "verse": "Ut navim pelago praecipitans Notus"
            },
            {
                "verse": "Vertit, quae remorans largiter alveum"
            },
            {
                "verse": "Implerat spatiosum: illa Arabum ferens"
            },
            {
                "verse": "Gazas, illa ebur Indicum,"
            },
            {
                "verse": "Et gratum redolens thus Superis ferens,"
            },
            {
                "verse": "Et pexa e foliis vellera sericis,"
            },
            {
                "verse": "Aetnaeae Cereris plenaque frugibus,"
            },
            {
                "verse": "Portus strenua patrios"
            },
            {
                "verse": "Ditaret, populos et procul oppidis"
            },
            {
                "verse": "Effusos studio ad se raperet lucri:"
            },
            {
                "verse": "Nunc saevi arbitrio volvitur Adriae"
            },
            {
                "verse": "Caecis obruta fluctibus."
            },
            {
                "verse": "At tu, progenies aurea fulmine"
            },
            {
                "verse": "Gaudentis Iovis, o desere ne meum"
            },
            {
                "verse": "Carmen, Musa: diu sed vigeat sacri"
            },
            {
                "verse": "Custos pagina nominis."
            },
            {
                "verse": "Hic me Castalii tramitis arduos"
            },
            {
                "verse": "Flexus, Aeoliae hic me docuit Lyrae"
            },
            {
                "verse": "Ictus: o nebulam oblivio, et arceat"
            },
            {
                "verse": "Furvam a nomine splendido"
            },
            {
                "verse": "Noctem! ne volucris filia temporis,"
            },
            {
                "verse": "Ne rubiginis atrae admoveas meis"
            },
            {
                "verse": "Dentem carminibus, neu nigra nubibus"
            },
            {
                "verse": "Condas Italiae decus."
            }
        ],
        [
            {
                "verse": "Mentem blandiciae perdere credulam"
            },
            {
                "verse": "Norunt, non secus ac mortiferas malae"
            },
            {
                "verse": "Multo melle novercae"
            },
            {
                "verse": "Olim cum medicant dapes."
            },
            {
                "verse": "Viro imbuta malo dulcia murmura"
            },
            {
                "verse": "Mendacis fuge linguae, et teneras neque"
            },
            {
                "verse": "Falsis laudibus aures"
            },
            {
                "verse": "Admoris, cupidus puer"
            },
            {
                "verse": "Verarum, bona ni decipit indoles;"
            },
            {
                "verse": "Et tete excutias, tinniet improba"
            },
            {
                "verse": "Nugas cum modulans vox,"
            },
            {
                "verse": "Quas atro rapidi ferent"
            },
            {
                "verse": "Cum fumo boreae, et pulvere sordido;"
            },
            {
                "verse": "Ni quicumque libens dicier audies"
            },
            {
                "verse": "Verbis, te labor illum"
            },
            {
                "verse": "Rebus finxerit arduus."
            },
            {
                "verse": "Sensus ut iuveni pellicit intimos"
            },
            {
                "verse": "Virgo candida, cum turgidulas tegens"
            },
            {
                "verse": "Nulla veste papillas"
            },
            {
                "verse": "Molli illum recipit sinu;"
            },
            {
                "verse": "Sic laudes animum vera ubi concinunt,"
            },
            {
                "verse": "Permulcere solent: nec mulier tamen"
            },
            {
                "verse": "Ut cantu sine dulcis"
            },
            {
                "verse": "Spernit psallere tibiae,"
            },
            {
                "verse": "Sic virtus, populus si taceat, sedens"
            },
            {
                "verse": "Cessabit: nihilo nec minus obsita"
            },
            {
                "verse": "Noctis ferveat umbra,"
            },
            {
                "verse": "Et deserta silentio,"
            },
            {
                "verse": "Quam cum per medias inclyta ducitur"
            },
            {
                "verse": "Urbes, et celebris voce faventium"
            },
            {
                "verse": "Direpta hostibus arma"
            },
            {
                "verse": "Affigit foribus Deum."
            },
            {
                "verse": "Cum laudis faciem sumpserit impudens"
            },
            {
                "verse": "Fraus, affinxerit et cum tibi non tua"
            },
            {
                "verse": "Blanda nomina voce,"
            },
            {
                "verse": "Et dulcem illecebram struet;"
            },
            {
                "verse": "Ne te praecipitem trudat amor tui,"
            },
            {
                "verse": "Ne nugis capiare, ut volucris solet"
            },
            {
                "verse": "Dulci parvula cantu"
            },
            {
                "verse": "Tecti vepribus aucupis."
            }
        ],
        [
            {
                "verse": "Expers consilii, quae pede lubrico"
            },
            {
                "verse": "Incedis, zephyris mobilior Dea,"
            },
            {
                "verse": "Et fluctu Ionii incertior aequoris;"
            },
            {
                "verse": "Te, cum laeta sinum pandis, et uberes"
            },
            {
                "verse": "Fundis divitias, ac miseris ades"
            },
            {
                "verse": "Improvisa, boni progeniem Iovis"
            },
            {
                "verse": "Dicunt. Tu ratio, tu sapientia,"
            },
            {
                "verse": "Servatrix eadem crederis urbium:"
            },
            {
                "verse": "Virtutisque sedens in solio nites."
            },
            {
                "verse": "Sed mox torva domos Regum ubi concutis"
            },
            {
                "verse": "Et congesta diu munera, turribus"
            },
            {
                "verse": "Deiectis, subito turbine dissipas;"
            },
            {
                "verse": "Vanae te comitem stultitiae ferunt"
            },
            {
                "verse": "Deliram. Immeritum tu, titulo bonis"
            },
            {
                "verse": "Dempto, nobilitas; frena superbiae"
            },
            {
                "verse": "Atris tu manibus detrahis ebriae"
            },
            {
                "verse": "Successu, et ruere hanc sic temere ad suum"
            },
            {
                "verse": "Rides arbitrium, mox humilem truces"
            },
            {
                "verse": "Vultus deposituram. O utinam meae"
            },
            {
                "verse": "Oblita ostiolum praetereas domus;"
            },
            {
                "verse": "Seu tu sanguineis oppida territans"
            },
            {
                "verse": "Bellis, ingrederis per Latium fera,"
            },
            {
                "verse": "Seu pacemque gerens, et populus beans"
            },
            {
                "verse": "Pennis involitas versicoloribus!"
            },
            {
                "verse": "Nam sic instabilem visere te meos,"
            },
            {
                "verse": "Vel laetam atque hilarem, pertimeam lares."
            }
        ],
        [
            {
                "verse": "Quo tollor pavidus? quo feror insolens?"
            },
            {
                "verse": "O quae Castaliis fontibus aureos"
            },
            {
                "verse": "Crines, osque lavis virgineum, genus"
            },
            {
                "verse": "Magni Melpomene Iovis,"
            },
            {
                "verse": "Cruri purpureos indue candido"
            },
            {
                "verse": "Soccos; nam iuga transmittimus alpium"
            },
            {
                "verse": "Soli: unus enim est mi comes argui"
            },
            {
                "verse": "Mendaci metuens pudor."
            },
            {
                "verse": "Vatem, Diva, tuum tu moneas viae:"
            },
            {
                "verse": "Si pure colui vestra puer sacra"
            },
            {
                "verse": "Fervens mente nova, si senior tua"
            },
            {
                "verse": "Nunc vestigia persequor"
            },
            {
                "verse": "Quercus umbriferas inter, et ilices"
            },
            {
                "verse": "Quaerens aerias. Non ego divitum"
            },
            {
                "verse": "Vanis edidici perstrepere auribus"
            },
            {
                "verse": "Empto carmine: non ego"
            },
            {
                "verse": "Corruptus pretio nunc meditor parum"
            },
            {
                "verse": "Castae ducere te ad vestibulum domus."
            },
            {
                "verse": "At tu prome, puer, prome age barbiton"
            },
            {
                "verse": "Cessantem nimium diu."
            },
            {
                "verse": "Spartanus veluti, per nemus asperum"
            },
            {
                "verse": "Dumis insidiantem ut pecori lupum"
            },
            {
                "verse": "Egit, cum fremitu et laude faventium"
            },
            {
                "verse": "Pagorum redit ad gregem,"
            },
            {
                "verse": "Villorumque globos sanguine sordidos"
            },
            {
                "verse": "Fert rictu generoso, ex iugulis feri"
            },
            {
                "verse": "Vulsos hostis: aquas sic repetit sui"
            },
            {
                "verse": "Tornunus Rhodani, bene"
            },
            {
                "verse": "Defensa Hesperia clarus, et impigri"
            },
            {
                "verse": "Compresso celeber militis impetu,"
            },
            {
                "verse": "Bellonae ancipitis numina militis"
            },
            {
                "verse": "Horrere immemoris diu."
            },
            {
                "verse": "Alternae sedenim ille admonuit ferum"
            },
            {
                "verse": "Fortunae, celeri vertere turbine"
            },
            {
                "verse": "Gaudentis vacuum corpus, uti choros"
            },
            {
                "verse": "Lascivae iuvenes ubi"
            },
            {
                "verse": "Ducunt, et Zephyris huc agitantibus"
            },
            {
                "verse": "Atque illuc, Phrygio Sidonias acu"
            },
            {
                "verse": "Illusas chlamydes, instabili citae"
            },
            {
                "verse": "Lustrant atria poplite."
            },
            {
                "verse": "Directa ingrediens passibus Aequitas"
            },
            {
                "verse": "Ad normam paribus, nec modulo sibi"
            },
            {
                "verse": "Maiore, atque aliis commoda dividens,"
            },
            {
                "verse": "Quorum non dubia est comes:"
            },
            {
                "verse": "Illos aere micans non peditum cohors,"
            },
            {
                "verse": "Non saevis equitum turma frementium"
            },
            {
                "verse": "Horrens cuspidibus terreat, aut mari"
            },
            {
                "verse": "Vectae caeruleo rates;"
            },
            {
                "verse": "Nam recto favet, et iustitiam bono"
            },
            {
                "verse": "Plerumque aequus alit Iuppiter exitu,"
            },
            {
                "verse": "Obscuram et tonitru et fulmine territans"
            },
            {
                "verse": "Fraudem, atque implicitos dolos"
            },
            {
                "verse": "Nudans. At vigilem fallit amabilis"
            },
            {
                "verse": "Acrem simplicitas, et super aeneas"
            },
            {
                "verse": "Accersita fores, et super ardua"
            },
            {
                "verse": "Pernix maenia transilit."
            },
            {
                "verse": "Hanc puro retinens in gremio fovet,"
            },
            {
                "verse": "Sincere Italiam et diligit hospitam"
            },
            {
                "verse": "Tornunus, patriam civis uti suam,"
            },
            {
                "verse": "Natorum, et memor aureae"
            },
            {
                "verse": "Civis coniugis: hunc purpureus pudor,"
            },
            {
                "verse": "Elutisque fides candida sordibus,"
            },
            {
                "verse": "Et presso digitis ore silentium"
            },
            {
                "verse": "Arcanum insequitur, neque"
            },
            {
                "verse": "Infandumque nefas ense domans Themis"
            },
            {
                "verse": "Districto comitem se negat inclyto"
            },
            {
                "verse": "Impolluta seni, mundave veritas"
            },
            {
                "verse": "Albo lucida pallio."
            },
            {
                "verse": "Ergo permadidos felle animos nigro"
            },
            {
                "verse": "Regum diluere est ausus, et aspera"
            },
            {
                "verse": "Permulcere manu pectora turbidae"
            },
            {
                "verse": "Plena irae, intrepidam struens"
            },
            {
                "verse": "Pacem, quae manibus sanguineis diu"
            },
            {
                "verse": "Attrectata, magis post niteat, velut"
            },
            {
                "verse": "Fulgentes lapides aerave lucida"
            },
            {
                "verse": "Cum tergere volunt, luto"
            },
            {
                "verse": "Conspurcant; id agens egregius senex"
            },
            {
                "verse": "Celtarum procerum sanguis, et oppida"
            },
            {
                "verse": "Firmans obtinuit Marte labantia"
            },
            {
                "verse": "Quassante, et miseris suas"
            },
            {
                "verse": "Urbes restituit civibus, impigram"
            },
            {
                "verse": "Pacem, tela cruenta inter et asperos"
            },
            {
                "verse": "Procudens sonitus ferri: etenim gelu"
            },
            {
                "verse": "Torpens quam peperit timor"
            },
            {
                "verse": "Pacem, serviet illa, horrisoni simul"
            },
            {
                "verse": "Bellonae strepitus ingruerint ferae,"
            },
            {
                "verse": "Imbellis. Sedenim desine fervidos,"
            },
            {
                "verse": "Dulcis Melpomene, modos;"
            },
            {
                "verse": "Nam nec cuncta pudor fert, neque veritas"
            },
            {
                "verse": "Cum lucro alma decorum explicuit caput"
            },
            {
                "verse": "Semper: tum melius tecta silentio"
            },
            {
                "verse": "Virtus invidiam latet."
            }
        ],
        [
            {
                "verse": "Sunt qui versiculo minutiore,"
            },
            {
                "verse": "Verum pernitido, atque perfluenti,"
            },
            {
                "verse": "Tamquam Palladii liquore olivi"
            },
            {
                "verse": "Complures properent linire chartas:"
            },
            {
                "verse": "Atque, araneoli angulos domorum"
            },
            {
                "verse": "Ut tela tenui solent replere"
            },
            {
                "verse": "Quantumvis facile, ore fila parvo"
            },
            {
                "verse": "Nentes longa, ita compleant libellos"
            },
            {
                "verse": "Totos versiculo minutiore:"
            },
            {
                "verse": "Hi vatum in numero anne sint habendi"
            },
            {
                "verse": "Vulgus viderit, atque siqua vulgo"
            },
            {
                "verse": "Pars vatum est similis, quibus Thalia"
            },
            {
                "verse": "Flacci sordeat, optimi poetae,"
            },
            {
                "verse": "Quod is versiculo minutiore,"
            },
            {
                "verse": "Atque perfacili, atque perfluenti"
            },
            {
                "verse": "Totas spreverit occupare chartas."
            }
        ],
        [
            {
                "verse": "Heu mos, ut atris saepe coloribus"
            },
            {
                "verse": "Contaminatus purum animum inquinas"
            },
            {
                "verse": "Vix eluendis sordibus per"
            },
            {
                "verse": "Taedia solliciti laboris!"
            },
            {
                "verse": "Me vitreis et fontibus, et coma"
            },
            {
                "verse": "Silvae virentis laetum, et amabile"
            },
            {
                "verse": "Ruris silentium sequentem"
            },
            {
                "verse": "Aoniae puerum Camoenae"
            },
            {
                "verse": "Mersere sacri gurgite fluminis,"
            },
            {
                "verse": "Intacta ut essem candidior nive:"
            },
            {
                "verse": "Immunda sed mox polluit me"
            },
            {
                "verse": "Roma luto nimium tenaci,"
            },
            {
                "verse": "Quod longa nec dum discutiat dies,"
            },
            {
                "verse": "Sacri nec amnes hactenus abluant;"
            },
            {
                "verse": "Quin horret et me, et ora caeno"
            },
            {
                "verse": "Faeda nigro refugit Thalia."
            },
            {
                "verse": "Vulgus venenis vertere Colchicis"
            },
            {
                "verse": "Plerasque mentes aptius, eripit"
            },
            {
                "verse": "Sensus priores, atque mutat"
            },
            {
                "verse": "Alba nigris, maculisque gaudet:"
            },
            {
                "verse": "Impurus atra quem populus manu"
            },
            {
                "verse": "Tractarit, ille et decolor et niger"
            },
            {
                "verse": "Erit diu, obductamque faecem"
            },
            {
                "verse": "Vix iterans removebit annus,"
            },
            {
                "verse": "Notam relinquens: at mihi candidae"
            },
            {
                "verse": "Mandanda virgo est regia paginae,"
            },
            {
                "verse": "Farnesio iubente, bacca"
            },
            {
                "verse": "Purius illa nitens Eoa,"
            },
            {
                "verse": "Intaminato digna cani, Deae,"
            },
            {
                "verse": "Est ore, Lucis Castaliis Deae"
            },
            {
                "verse": "Quae vulgus arcetis profanum,"
            },
            {
                "verse": "Et nitido prohibetis amne:"
            },
            {
                "verse": "O tetra tandem consilia haec bonae"
            },
            {
                "verse": "Oblivioni tradite turbidae;"
            },
            {
                "verse": "Labemque nobis rore sacro"
            },
            {
                "verse": "Abluite, illuviemque vulgi."
            }
        ],
        [
            {
                "verse": "Te flebimus, flos Hesperiae puer,"
            },
            {
                "verse": "Madente multis carmine lacrimis;"
            },
            {
                "verse": "Et debitam laudi Thaliam"
            },
            {
                "verse": "Naenia lugubris occupabit:"
            },
            {
                "verse": "Ille, ense pectus qui tibi candidum"
            },
            {
                "verse": "Traiecit, iisdem vulneribus Lati"
            },
            {
                "verse": "Cecidit et spes, et virescens"
            },
            {
                "verse": "Italiae decus ense carpsit,"
            },
            {
                "verse": "Horati, eodem. Non ego sauciam"
            },
            {
                "verse": "Ictu Parentem mortifero tuam"
            },
            {
                "verse": "In lacrimas culpem ruentem,"
            },
            {
                "verse": "Nec viduae gemitus puellae"
            },
            {
                "verse": "Compescere ausim carmine: lugeat"
            },
            {
                "verse": "Immo illa dulces funere nuptias"
            },
            {
                "verse": "Miscens amaro, nec sat umquam"
            },
            {
                "verse": "Te misera illacrimata flerit."
            },
            {
                "verse": "Iam nec capillo parcere, nec genis"
            },
            {
                "verse": "Aequum puella est regia: lacrimis"
            },
            {
                "verse": "Efflagita Martem cruentum"
            },
            {
                "verse": "Uberibus, pueri cadentis"
            },
            {
                "verse": "Dulces ocellos, et tua gaudia,"
            },
            {
                "verse": "Quae conciderunt exorientia:"
            },
            {
                "verse": "Ut stella, quae vix dum coorta"
            },
            {
                "verse": "Hesperium occulitur sub aequor."
            },
            {
                "verse": "Non ille avorum, nec soceri immemor,"
            },
            {
                "verse": "Dulcique flagrans igne tui, neci"
            },
            {
                "verse": "Ultro obvios gressus superbos"
            },
            {
                "verse": "Intulit, intrepidumque pectus"
            },
            {
                "verse": "Obiecit hosti, qua violentius"
            },
            {
                "verse": "Bellona nigris faeda cruoribus"
            },
            {
                "verse": "Est visa Martis saevientis"
            },
            {
                "verse": "Sanguineas glomerare turmas."
            },
            {
                "verse": "Nunc laetus umbras vulnera nobiles"
            },
            {
                "verse": "Ostentat inter pulchra, nemus tenens"
            },
            {
                "verse": "Beatum, ubi Hectorque, et Latini"
            },
            {
                "verse": "Sunt veteres, Rutulique Reges."
            },
            {
                "verse": "At, Thespiis o grata sororibus,"
            },
            {
                "verse": "Obliviosi pellere temporis"
            },
            {
                "verse": "Idonea umbram atraeque mortis,"
            },
            {
                "verse": "Gloria, vulneribus mederi;"
            },
            {
                "verse": "O trade Musis, et Polyhymniae"
            },
            {
                "verse": "Custodiendum nomen Horatii"
            },
            {
                "verse": "Clarum, et domum Farnesiorum"
            },
            {
                "verse": "Hanc, Latii Italiaeque lumen."
            }
        ],
        [
            {
                "verse": "Nobis, Calliope, magnum alienum aes superest vetus,"
            },
            {
                "verse": "Nam pridem ratio scripta mihi est pectore in intimo."
            },
            {
                "verse": "Tu quaeso patere a te solvam quidquid id est, Dea."
            },
            {
                "verse": "Non Victorius est exiguis versibus, aut lyrae"
            },
            {
                "verse": "Aptandus tenui: vester amat Phoebus eum, neque"
            },
            {
                "verse": "Ulli plura bonum munifica crediderim manu"
            },
            {
                "verse": "Largitum: uber enim sicut ager ruraque pampino"
            },
            {
                "verse": "Mitis florida Iacchi, et Bromio et frugibus oppida"
            },
            {
                "verse": "Circunt plena hilarant; muneribus dives Apollinis"
            },
            {
                "verse": "Etruscos populos ingenii fruge bona bonus"
            },
            {
                "verse": "Ille enutrit alens. Sic senior vertice Pelii"
            },
            {
                "verse": "Olim Phyllirides frondifero semifer uberi"
            },
            {
                "verse": "Graios nobilium seminio dicitur artium"
            },
            {
                "verse": "Ditasse. Ille dies e medio tollere qui potest"
            },
            {
                "verse": "Ritu Cecropio scripta tibi clara volumina,"
            },
            {
                "verse": "Victori, eripiet roriferis sidera noctibus,"
            },
            {
                "verse": "Idem subtrahet et piscibus, idem aequora nantibus."
            },
            {
                "verse": "Contages populi te tetigit lurida morbidi"
            },
            {
                "verse": "Numquam, te ambitio curriculum praetereuntium"
            },
            {
                "verse": "Obliquis oculis aspiciens nec pepulit; neque"
            },
            {
                "verse": "Illi roboris hoc attribuit Iuppiter, ut sacrum"
            },
            {
                "verse": "Phoebo discutiens commoveat pectus, originem"
            },
            {
                "verse": "A Caeo licet et Porphyrione a valido trahat,"
            },
            {
                "verse": "Conatis solium Coelicolum scandere fratribus."
            },
            {
                "verse": "Non res, cui cumulus semper abest, cunctave metiens"
            },
            {
                "verse": "Aurum te pupugit; te nitidum Musa salubribus"
            },
            {
                "verse": "Fontis, Castalii lavit aquis candida; tu meae"
            },
            {
                "verse": "Es lumen patriae percelebris: sat mihi fructuum"
            },
            {
                "verse": "Ignava haec tulerint exilia in montibus asperis"
            },
            {
                "verse": "Quaesita, argueris desidiae ni tibi debitum"
            },
            {
                "verse": "Carmen, nive inopis quod citharae dinumerem modos,"
            },
            {
                "verse": "Acceptum id mihi te ferre neges, iureque respuas."
            }
        ],
        [
            {
                "verse": "O quae terrificos vicina e turre cietis"
            },
            {
                "verse": "Tot nocte aera sonos tinnula, totque die,"
            },
            {
                "verse": "Si mihi venturae noctis dormire licebit"
            },
            {
                "verse": "Per tot tinnitus particulam misero,"
            },
            {
                "verse": "Nec cum defessos iam iam continget ocellos,"
            },
            {
                "verse": "Vos metuet subito, diffugietque sopor:"
            },
            {
                "verse": "Ipse ego cras vobis ultro tortique rudentis"
            },
            {
                "verse": "Spiras, et firmo e robore fulcra dabo,"
            },
            {
                "verse": "Tutius ut sonitu boreamque lacessere saevo"
            },
            {
                "verse": "Possitis posthac, et maria, et tonitrus."
            }
        ],
        [
            {
                "verse": "Cum cinctum nimbis, et nigra nubem sedentem"
            },
            {
                "verse": "Deficient olim flammea tela Iovem,"
            },
            {
                "verse": "Cum sueta in Pontum plenis decurrere ripis"
            },
            {
                "verse": "Praecipitem sistent flumina prona pedem,"
            },
            {
                "verse": "Fluctibus et raucis Siculum pertundere littus"
            },
            {
                "verse": "Ionii cum iam desinet unda Maris:"
            },
            {
                "verse": "Tunc quoque vicinis suspensa in turribus aera"
            },
            {
                "verse": "Cessabunt bombos edere raucisonos."
            }
        ],
        [
            {
                "verse": "Cum Mare nec fremitus edet, nec sibila venti,"
            },
            {
                "verse": "Nec nimbi, abruptis nubibus igne, sonum;"
            },
            {
                "verse": "Et cum nubigenae Thaumantidis ora sinumque"
            },
            {
                "verse": "Deficiet croceus purpureusque color;"
            },
            {
                "verse": "Cum Pontum nitidi pisces, cum littora pictae"
            },
            {
                "verse": "Conchae, cum densum deseret umbra nemus:"
            },
            {
                "verse": "Turre tua tunc, Corneli dulcissime, raucos"
            },
            {
                "verse": "Tinnula cessabunt aera ciere sonos."
            }
        ],
        [
            {
                "verse": "Quod vos apud, Germaniae humanissima"
            },
            {
                "verse": "Gens, culpor, atque turpioris flagitii"
            },
            {
                "verse": "Ornasse dicor, nescio quid, laudibus,"
            },
            {
                "verse": "Impuro id est ab homine confictum, et levi:"
            },
            {
                "verse": "Testisque tellus omnis est mihi Itala,"
            },
            {
                "verse": "Tantum me ab omni abesse turpitudine,"
            },
            {
                "verse": "Quantum ille ab omni laude semper abfuit."
            },
            {
                "verse": "Annis ab hinc triginta, et amplius, scio,"
            },
            {
                "verse": "Nonnulla me fortasse non castissimis"
            },
            {
                "verse": "Lusisse versibus; quod aetas tunc mea"
            },
            {
                "verse": "Rerum me adegit inscia, et semper iocis"
            },
            {
                "verse": "Licentius gavisa, concessu omnium,"
            },
            {
                "verse": "Iuventa: quod fecere et alii item boni."
            },
            {
                "verse": "At nunc abit iuventa, lusus permanet;"
            },
            {
                "verse": "Et carmini illi nomen adscribunt meum"
            },
            {
                "verse": "Idem, quod ante erat, nec adscribunt diem"
            },
            {
                "verse": "Eandem, erat quae quando id olim lusimus:"
            },
            {
                "verse": "Sed quod puer peccavit, accusant senem."
            },
            {
                "verse": "Verum hoc utut tamen sit, obscaeni nihil"
            },
            {
                "verse": "Scripsisse me scitote: namque tum quoque"
            },
            {
                "verse": "Festiva nos a turpibus secrevimus,"
            },
            {
                "verse": "A mollibusque impura: cumque versibus"
            },
            {
                "verse": "Laudavimus Furnum, haud mares laudavimus"
            },
            {
                "verse": "(Quod ille ait per maximam calumniam)"
            },
            {
                "verse": "Sed faeminas plane, ut videre carmine"
            },
            {
                "verse": "Ex ipso adhuc potestis: atque moribus,"
            },
            {
                "verse": "Industria, pudore, continentia,"
            },
            {
                "verse": "Lasciviam nos carminis correximus"
            },
            {
                "verse": "Illius, emendavimusque seriis"
            },
            {
                "verse": "Iocos, boni quod literis quam plurimi"
            },
            {
                "verse": "Testantur; inter quos senex ille optimus"
            },
            {
                "verse": "Est Bembus: is me versibus lectissimis"
            },
            {
                "verse": "Ornavit, is pedestribus sermonibus,"
            },
            {
                "verse": "Cum maxima esset dignitate praeditus,"
            },
            {
                "verse": "Et splendide habitare in mea dixit domo"
            },
            {
                "verse": "Virtutem, homo gravis, senectute ultima."
            },
            {
                "verse": "Eburnea tu, Flamini, me concinis"
            },
            {
                "verse": "Lyra, et libellos dicis aureos meos."
            },
            {
                "verse": "Victoriusque candidus me laudibus"
            },
            {
                "verse": "Complexus omnibus, vereri vos vetat"
            },
            {
                "verse": "Quid turpe de me. Non ego possum infici"
            },
            {
                "verse": "Calumniae caligine ulla turbidae,"
            },
            {
                "verse": "Quando tuetur fama me consentiens,"
            },
            {
                "verse": "Constansque vatum, totaque testimonio"
            },
            {
                "verse": "Et acta pure vita luce in urbium"
            },
            {
                "verse": "Clarissimarum. Diligit me civitas"
            },
            {
                "verse": "Beata Venetum, ut diligit cives suos."
            },
            {
                "verse": "Quid, clariorem habere quod me neminem"
            },
            {
                "verse": "Se dictitat flos Patria urbium mea?"
            },
            {
                "verse": "Quid nobile oppidum Bononiae, artium"
            },
            {
                "verse": "Caussa bonarum, cognitum vobis quoque?"
            },
            {
                "verse": "Equiritote, amabo vos, quid sentiat"
            },
            {
                "verse": "De me: mea illa civitas nutrix fuit;"
            },
            {
                "verse": "Namque erudivit illa nos a parvulis."
            },
            {
                "verse": "Quid ipsa Roma? praedicanti ignoscite"
            },
            {
                "verse": "De me mihi; non tota nos complectitur"
            },
            {
                "verse": "Amore, mater liberos uti sinu"
            },
            {
                "verse": "Complexa gaudet? quare habere transfugae"
            },
            {
                "verse": "De me fidem nolite perditissimo:"
            },
            {
                "verse": "Sed enecate in dies magis siti,"
            },
            {
                "verse": "Paedoribusque, et esuritionibus:"
            },
            {
                "verse": "Quod belle adhuc fecisse vos existimo,"
            },
            {
                "verse": "Virtute Natio, et fide, atque industria,"
            },
            {
                "verse": "Et literis clara, ingenique gloria."
            }
        ],
        [
            {
                "verse": "Multa tui a se viventi tibi debita cives"
            },
            {
                "verse": "Extincto hoc parvo munere persoluunt."
            },
            {
                "verse": "Accipe ab exilii sociis, fortissime, bustum"
            },
            {
                "verse": "Et scito patriae vulnus id esse tuae."
            },
            {
                "verse": "Quique tuum saxo condunt cinerem hos tua corde"
            },
            {
                "verse": "Condere sub memori fortia facta puta."
            },
            {
                "verse": "Non cives fraenant pro libertate ruentes"
            },
            {
                "verse": "Caedes sanguineae et vulnera sed stimulant."
            }
        ],
        [
            {
                "verse": "O cadavere tabido"
            },
            {
                "verse": "Foetens, Salvage, tetrius,"
            },
            {
                "verse": "Nigris foedior anguibus,"
            },
            {
                "verse": "Obscaena occule te, miser,"
            },
            {
                "verse": "Urbis Romuleae pars."
            },
            {
                "verse": "Cernis! plaustra fimum velut,"
            },
            {
                "verse": "Si gerentia venerint"
            },
            {
                "verse": "Casu civibus obviam,"
            },
            {
                "verse": "Qua tu iter facis, illico os"
            },
            {
                "verse": "Avertunt aliorsum."
            },
            {
                "verse": "Namque est stercoreus tibi,"
            },
            {
                "verse": "Latrinae velut halitus:"
            },
            {
                "verse": "Fundunt quem ora, velut nates"
            },
            {
                "verse": "Aegroti senis, arida,"
            },
            {
                "verse": "Podex dentibus auctus."
            },
            {
                "verse": "Ah prodire die cave:"
            },
            {
                "verse": "Urbis, Salvage, dedecus,"
            },
            {
                "verse": "Gentique opprobrium tuae,"
            },
            {
                "verse": "Obscaena occule te, miser,"
            },
            {
                "verse": "Urbis Romuleae pars:"
            },
            {
                "verse": "Nigra nam velut inguina,"
            },
            {
                "verse": "Deformesque nates palam"
            },
            {
                "verse": "Denudare probos pudet,"
            },
            {
                "verse": "Sic tu, Salvage, de die"
            },
            {
                "verse": "Cum prodis, pudet urbem."
            },
            {
                "verse": "Cum bubonibus ambula,"
            },
            {
                "verse": "Noctuisque ululantibus,"
            },
            {
                "verse": "Vespertilio ubi evolat"
            },
            {
                "verse": "Furvus, umbra ubi manium"
            },
            {
                "verse": "Prodeunt inhumata."
            },
            {
                "verse": "Aversatur enim, mali"
            },
            {
                "verse": "Sicut ominis alitem,"
            },
            {
                "verse": "Occursum populus tuum."
            },
            {
                "verse": "Ah prodire die cave,"
            },
            {
                "verse": "Tantae dedecus urbis."
            }
        ],
        [
            {
                "verse": "Humani vim, Bembe pater, miramur et artem"
            },
            {
                "verse": "Ingenii, cui pene nihil reperitur inausum,"
            },
            {
                "verse": "Nil intentatum. Studuit miracula rerum"
            },
            {
                "verse": "Indagare, genus varium, caussasque latentes"
            },
            {
                "verse": "Quaerere, et aetherei penetrare recondita caeli."
            },
            {
                "verse": "Admiranda nimis sollertia prisca virorum,"
            },
            {
                "verse": "Qui res occultas, certis rationibus acti,"
            },
            {
                "verse": "Explicuere: ac si quondam censoribus illis"
            },
            {
                "verse": "Usa foret natura parens, dum conderet orbes"
            },
            {
                "verse": "Sidereos, Caelique globum suffigeret astris,"
            },
            {
                "verse": "Et circumfuso firmaret in aere terram."
            },
            {
                "verse": "Sed postquam rerum series, quas mistica nobis"
            },
            {
                "verse": "Abdiderat natura, hominum patuere sagaci"
            },
            {
                "verse": "Ingenio, et primae explorata potentia caussae,"
            },
            {
                "verse": "Turpe nefas visum est vili recludere vulgo"
            },
            {
                "verse": "Viscera naturae. Quare prudentibus illa"
            },
            {
                "verse": "Tradentes noscenda viris, texere quibusdam"
            },
            {
                "verse": "Figmentis, vulgusque adyto exclusere profanum."
            },
            {
                "verse": "Hinc Phoebum intonsum crines dixere; sororem"
            },
            {
                "verse": "Phoebi Dianam veloci indagine terras"
            },
            {
                "verse": "Cingentem, nunc per montes, nunc per depressas"
            },
            {
                "verse": "Venantem valles. Hinc et finxere Camoenas"
            },
            {
                "verse": "Esse novem, palmamque uni tribuere canendi"
            },
            {
                "verse": "Calliopae: dicuntque illam superare sorores,"
            },
            {
                "verse": "Et suavi cantu, et dulci modulamine vocis."
            },
            {
                "verse": "Quid memorem ulterius, Divosque, Iovemque vocatos"
            },
            {
                "verse": "Oceani cultoribus ad convivia? amatam"
            },
            {
                "verse": "Diti Persephonem, Pani Siringa? catenam"
            },
            {
                "verse": "Caelitus in terras iussam pendere; Minervam,"
            },
            {
                "verse": "Iam sterili Iunone, Iovis de vertice natam,"
            },
            {
                "verse": "Aegide Gorgonio munitam pectus; inanes"
            },
            {
                "verse": "Aeolidum insultus, et semiambusta Typhoei"
            },
            {
                "verse": "Membra sub Inarimes aeterna mole sepulti;"
            },
            {
                "verse": "Proiectos Pyrrhae lapides; simulacra Promethei"
            },
            {
                "verse": "Molli ficta luto; Saturnum parva vorantem"
            },
            {
                "verse": "Corpora natorum; succisa virilia Caeli,"
            },
            {
                "verse": "Et quae plura manent vatum figmenta, latentes"
            },
            {
                "verse": "Naturae caussas simili servantia nodo?"
            },
            {
                "verse": "Nimirum prout haec rerum miracula prorsus"
            },
            {
                "verse": "Divini fuit ingenii reperisse; figuris"
            },
            {
                "verse": "Sic eadem variis texisse fatebimur artis"
            },
            {
                "verse": "Eximiae. Hinc priscos vates meruisse putandum est"
            },
            {
                "verse": "Iure hominum laudes, et conciliasse favorem"
            },
            {
                "verse": "Naturae, tecta quae gestit imagine cerni."
            },
            {
                "verse": "Nescio quos vates haec tempora nostra protervos"
            },
            {
                "verse": "Educunt, Latii qui haud argumenta leporis"
            },
            {
                "verse": "Vulgantes, recti sermonis dogmata fraudant;"
            },
            {
                "verse": "Pierios laniant numeros; sacrasque Camoenas"
            },
            {
                "verse": "Foedant, prostituunt, nudantque: Numenius olim"
            },
            {
                "verse": "Sicut Eleusinas nimio temerarius ausu."
            },
            {
                "verse": "Hi plumis tentant pavi vestire coracem;"
            },
            {
                "verse": "Anseris et crepitosa imitari voce canori"
            },
            {
                "verse": "Concentum cycni; suibusque reponere gemmas"
            },
            {
                "verse": "Immundis satagunt, et ludicra carmina condunt,"
            },
            {
                "verse": "Quae canat ad limen iuvenis malesanus amicae,"
            },
            {
                "verse": "Aut magis in mensa referat parasitus herili,"
            },
            {
                "verse": "Et recitent mimi, scurrae custosque tabernae."
            },
            {
                "verse": "Forsitan inquires quid nos iuvet esse Latinos,"
            },
            {
                "verse": "Quid iuvet ampullas et sesquipedalia verba"
            },
            {
                "verse": "Cogere carminibus Latiis, et claudere sensus"
            },
            {
                "verse": "Arcanos paribus numeris, cum qui legat ista"
            },
            {
                "verse": "Vix unus, aut alter erit? Sed aperta Poesis"
            },
            {
                "verse": "Illorum rudibus dominis plebique placebit,"
            },
            {
                "verse": "Illorum et magnas volitabit fama per urbes."
            },
            {
                "verse": "Malim vel segni mentem torpere veterno,"
            },
            {
                "verse": "Aut mea deformes tunicas dare carmina scombris,"
            },
            {
                "verse": "Quam laudes umquam vulgi captare laborem;"
            },
            {
                "verse": "Aut scribam, indoctas aliquid quod mulceat aures."
            },
            {
                "verse": "Tonsorum, et nugis lippos delectet Etruscis."
            },
            {
                "verse": "Laudentur vulgo, signentur et indice: verum"
            },
            {
                "verse": "Hectoris exemplo (ut memorat, dum scenica ludit,"
            },
            {
                "verse": "Ennius) optarim potius de classe proborum"
            },
            {
                "verse": "Contingat nobis rarus laudator. Habere"
            },
            {
                "verse": "Quod si contigerit nullum, tunc conscia recti"
            },
            {
                "verse": "Mens aderit saltem sibimet pulcherrima merces."
            },
            {
                "verse": "Id sedet in primis animo felicis Olympi"
            },
            {
                "verse": "Affectare viam, et rupto de carcere currum"
            },
            {
                "verse": "Quadriiugum ad spatii summas impellere metas,"
            },
            {
                "verse": "Et prohibere, iecur viva ne tondeat ales"
            },
            {
                "verse": "Terrigenae; neu Sysiphii fallacia saxi"
            },
            {
                "verse": "Torqueat; aut lapsura silex, similisque cadenti"
            },
            {
                "verse": "Immineat; mensaeque negent alimenta paratae;"
            },
            {
                "verse": "Neu rota praecipitet; neu fusilis unda fatiget."
            },
            {
                "verse": "Cui dabitur vitare sinus Acherontis amaros,"
            },
            {
                "verse": "Stagnantem Styga Cocyti lacrimabilis undam,"
            },
            {
                "verse": "Ardentes Phlegetontis aquas, oblivia Lethes,"
            },
            {
                "verse": "Is vivens meritis Divorum aequabit honores."
            }
        ],
        [
            {
                "verse": "Vernantem errabat mea Thespia comta per hortum,"
            },
            {
                "verse": "Ut daret ornatis florida serta comis."
            },
            {
                "verse": "Narcissi florem floremque legebat acanthi,"
            },
            {
                "verse": "Albaque purpureis lilia cum violis."
            },
            {
                "verse": "Sed dum forte rosas pulcri decerpit Adonis,"
            },
            {
                "verse": "Spina repercussam laesit acuta manum."
            },
            {
                "verse": "Hinc lacrimis suffusa oculos, alimenta malignis"
            },
            {
                "verse": "Non dabis ulterius, prodiga terra, rosis,"
            },
            {
                "verse": "Dixit, et excisas imo de stipite plantas"
            },
            {
                "verse": "Exussit, flammis sedula suppositis."
            }
        ],
        [
            {
                "verse": "Quintia Romanae mulier bene cognita plebi"
            },
            {
                "verse": "Haec, quam custodem fornicis esse ferunt,"
            },
            {
                "verse": "In quam vicinis tentigine concita ab agris"
            },
            {
                "verse": "Exercet validum rustica turba latus:"
            },
            {
                "verse": "Quamvis nec longum arguitur cessare per aevum,"
            },
            {
                "verse": "Sedulaque in lustris nunc quoque praestat anus:"
            },
            {
                "verse": "Victa tamen Salio concedit; et ut videt una"
            },
            {
                "verse": "Tot nocte hunc cupidos emeruisse viros,"
            },
            {
                "verse": "Hunc lectum, hanc (ait) exiguo cum lumine sellam,"
            },
            {
                "verse": "Arma meae melior, tu puer, artis habe."
            }
        ],
        [
            {
                "verse": "Plaude, Anime, Domino. Quam Tua est, Deus meus,"
            },
            {
                "verse": "Evecta in altum gloria!"
            },
            {
                "verse": "Laudem, et decorem indutus, et clarissimo es,"
            },
            {
                "verse": "Ut veste, amictus lumine."
            },
            {
                "verse": "Tu extendis, ut tentorium, Coeli plagas;"
            },
            {
                "verse": "Aquisque summa eius tegis."
            },
            {
                "verse": "Tu nube, ceu curru, uteris. Tu praepetes"
            },
            {
                "verse": "Inambulas ventos super."
            },
            {
                "verse": "Mentes solutas, igne radiantes choros"
            },
            {
                "verse": "Tibi administros comparas."
            },
            {
                "verse": "Tu brutam humum firmissimas super bases"
            },
            {
                "verse": "In tempus aeternum locas."
            },
            {
                "verse": "Hanc vastus humor, tamquam amictus, obtegit."
            },
            {
                "verse": "Insederint iugis aquae;"
            },
            {
                "verse": "Si tu increpes, refugerint, vocis tuae"
            },
            {
                "verse": "Tonitruo perterritae."
            },
            {
                "verse": "Montes supini, concavae valles, eo,"
            },
            {
                "verse": "Quem statuis, haeserunt loco."
            },
            {
                "verse": "Tu terminos immobiles figis Mari,"
            },
            {
                "verse": "Ne fluctibus Terram obruat."
            },
            {
                "verse": "Tu emittis in convallibus fontes vagos"
            },
            {
                "verse": "Media inter ima montium."
            },
            {
                "verse": "Huc sese agrestes conferunt potum ferae:"
            },
            {
                "verse": "Sitim hinc onagri temperant."
            },
            {
                "verse": "Aeriae aves in editis agunt locis,"
            },
            {
                "verse": "Per saxa, qua rivi strepunt."
            },
            {
                "verse": "Superne montes irrigas. Opera Tua,"
            },
            {
                "verse": "Tellus repletur ubere."
            },
            {
                "verse": "Foenum pecoribus, multiplex herbae genus,"
            },
            {
                "verse": "Obsequium ad humanum, creas."
            },
            {
                "verse": "Frumenta terra educis, et mortalia"
            },
            {
                "verse": "Quod corda vinum mulceat."
            },
            {
                "verse": "Et ora olivum laeta reddens unguine,"
            },
            {
                "verse": "Ut panis intus roborat."
            },
            {
                "verse": "Alis alta campis robora, et Libani arduas,"
            },
            {
                "verse": "Quas ipse sevisti, cedros;"
            },
            {
                "verse": "Passerculi illic nidulantur: et vagae"
            },
            {
                "verse": "Abies domus ciconiae est."
            },
            {
                "verse": "Dant tuta cervis lustra montes editi;"
            },
            {
                "verse": "Cuniculis cavi specus."
            },
            {
                "verse": "Dirimenda Lunam Tu creasti ad tempora:"
            },
            {
                "verse": "Sol novit occasum suum."
            },
            {
                "verse": "Tenebras parasti, unde extitit nox, confragas"
            },
            {
                "verse": "Qua permeant sylvas ferae,"
            },
            {
                "verse": "Scymni leonum in praedam hiantes, ut suam"
            },
            {
                "verse": "Sibi a Deo escam quaeritent."
            },
            {
                "verse": "Orto vicissim sole, turmatim sua"
            },
            {
                "verse": "Conduntur in cubilia."
            },
            {
                "verse": "Tum vero ad artes, atque culturam soli"
            },
            {
                "verse": "Homines diurnam prodeunt."
            },
            {
                "verse": "Quanta opera, Domine, sunt tua! omnia affabre."
            },
            {
                "verse": "Plena opibus est Tellus tuis."
            },
            {
                "verse": "Magnum hoc Mare, immensisque tractibus patens,"
            },
            {
                "verse": "Vi piscium innumera scatet:"
            },
            {
                "verse": "Insunt pusilla animantia, insunt grandia;"
            },
            {
                "verse": "Illac carinae permeant."
            },
            {
                "verse": "Inusitata vastitate Belluam,"
            },
            {
                "verse": "Finxisti, ut illic luderet."
            },
            {
                "verse": "Haec cuncta ab uno Te expetunt, suo sibi"
            },
            {
                "verse": "Ut tempore escam praebeas."
            },
            {
                "verse": "Te dante capiunt: Te manum ditem Tuam"
            },
            {
                "verse": "Laxante, complentur bonis."
            },
            {
                "verse": "Vultum Tuum si avertis, haerent; spiritum"
            },
            {
                "verse": "Si iis adimis, in cinerem fluunt."
            },
            {
                "verse": "Afflante rursum spiritu existent Tuo;"
            },
            {
                "verse": "Faciemque renovabis soli."
            },
            {
                "verse": "Domini perennet gloria: Ipse fabrica"
            },
            {
                "verse": "Se Dominus oblectet sua."
            },
            {
                "verse": "Labefacta cuius Terra conspectu tremit,"
            },
            {
                "verse": "Montesque tacti fumigant."
            },
            {
                "verse": "Cantabo Domino vitam in omnem; quandiu"
            },
            {
                "verse": "Fuero, Deo psallam meo."
            },
            {
                "verse": "Oratio illi grata sit quaeso mea."
            },
            {
                "verse": "Dominus meum sit gaudium."
            },
            {
                "verse": "Tollantur e terra impii, ut ne sint quidem."
            },
            {
                "verse": "At tu, Anime, Domino plaudito."
            }
        ],
        [
            {
                "verse": "Ante alias, quas Terra colit, quas alluit Aequor,"
            },
            {
                "verse": "Quasque Polo videt ex alto Sol aureus Urbes,"
            },
            {
                "verse": "Urbs Venetum mediis pulcherrima surgit ab undis,"
            },
            {
                "verse": "Regia Neptuni, statio dulcissima Nymphis,"
            },
            {
                "verse": "Humida cui Thetys assurgit, et arida Tellus."
            },
            {
                "verse": "Illa cavo fundata Mari, caput ardua Coelo"
            },
            {
                "verse": "Molibus insanis, et celsis turribus aequat"
            },
            {
                "verse": "Moenia, quae tutos, et propugnacula reddant"
            },
            {
                "verse": "Indigenas: stant Templa Urbem cingentia circum,"
            },
            {
                "verse": "Summo erecta Deo, Divumque hominumque Parenti,"
            },
            {
                "verse": "Omnia, et una omnes sub relligione per annos."
            },
            {
                "verse": "Illa loci munita situ, Terraeque Marique"
            },
            {
                "verse": "Imminet, et lentis Orbem moderatur habenis:"
            },
            {
                "verse": "Namque opibus pollens terrestribus, imperat undis;"
            },
            {
                "verse": "Undarumque animos mollit, Pelagique furorem;"
            },
            {
                "verse": "Et stans mole sua, suspenso caerula nutu"
            },
            {
                "verse": "Regna premit, Pontique immensum temperat aequor."
            },
            {
                "verse": "Classe potens, Nerei coniux, Regina profundi"
            },
            {
                "verse": "Puppe sedet celsa, et ventorum flamina longe"
            },
            {
                "verse": "Observans, summa cum maiestate minatur"
            },
            {
                "verse": "Gentibus, et trepida formidine littora complet,"
            },
            {
                "verse": "Et quatit assiduis totum terroribus Orbem;"
            },
            {
                "verse": "Fortunata, Deumque Italis data Numine Regnis."
            },
            {
                "verse": "Illa eadem se laude nova super aethera tollit."
            },
            {
                "verse": "Ex illo, quo Terra die septa aere pendet,"
            },
            {
                "verse": "Non fuit in latis Res unquam publica terris,"
            },
            {
                "verse": "Nec Regnum, quod perpetua ditione tot annos"
            },
            {
                "verse": "Floruerit, dederitque suas sua iura per Urbes:"
            },
            {
                "verse": "Iam tempestates, iam dura pericula passa est;"
            },
            {
                "verse": "Non unquam summersa tamen; nunc altior auras"
            },
            {
                "verse": "Carpit, et invicta sulcat freta vasta carina,"
            },
            {
                "verse": "Contemnens imbres pariter, ventosque furentes."
            },
            {
                "verse": "Et iam tempus erit, tantae quo viribus Urbis"
            },
            {
                "verse": "Parebunt Terraeque omnes Undaeque repostae:"
            },
            {
                "verse": "Sic Genius, sic Fata loci, sic Numina mandant,"
            },
            {
                "verse": "Sic et bellandi poscunt, populosque regendi,"
            },
            {
                "verse": "Quas clari retinent artes Patresque Civesque,"
            },
            {
                "verse": "Ipsis ingenio Diis immortalibus aequi."
            }
        ],
        [
            {
                "verse": "Ne tu immerentes, ne muliebribus"
            },
            {
                "verse": "Manes paternos urge ululatibus,"
            },
            {
                "verse": "Neu tinge dulcem, qua fruuntur,"
            },
            {
                "verse": "Ambrosiam lacrymis amaris,"
            },
            {
                "verse": "Amice: Vixit non ita Romulus,"
            },
            {
                "verse": "Ut iure luctus, vel querimonia"
            },
            {
                "verse": "Post funus illum subsequatur,"
            },
            {
                "verse": "Dura velut mala contigissent"
            },
            {
                "verse": "Vita cadenti. Respice, respice,"
            },
            {
                "verse": "Qua mente virtus sit Patris inclyta"
            },
            {
                "verse": "Latura natum sic remissum, et"
            },
            {
                "verse": "Turpiter in lacrimis iacentem."
            },
            {
                "verse": "Idem tribunal nos manet, urnaque"
            },
            {
                "verse": "Omnes; beatus quem minimae premunt"
            },
            {
                "verse": "Culpae; absolutum et rite Iudex"
            },
            {
                "verse": "Mittit ad Elysiam quietem:"
            },
            {
                "verse": "Qua dum ille laetus perfruitur, Deos"
            },
            {
                "verse": "Frustra lacessis fractus et impotens;"
            },
            {
                "verse": "Et voce compellas acerba"
            },
            {
                "verse": "Fata tuis inimica votis."
            },
            {
                "verse": "Non Diis amicum est, optime Pompili,"
            },
            {
                "verse": "Ut quidquid illis est placitum semel"
            },
            {
                "verse": "Nos improbemus; non ea nos"
            },
            {
                "verse": "Lege putres capit ima Tellus."
            },
            {
                "verse": "Scelus nefandum caeca Promethei"
            },
            {
                "verse": "Aggressa mens est, dum nova corpora"
            },
            {
                "verse": "Effingit ex limo, minaci"
            },
            {
                "verse": "Iuppiter ore, fremensque dixit:"
            },
            {
                "verse": "At non inultum: dira necessitas"
            },
            {
                "verse": "Armata vinclis, et iugo aheneo"
            },
            {
                "verse": "Instabit illis, sive sceptra,"
            },
            {
                "verse": "Sive graves tulerint ligones:"
            },
            {
                "verse": "Nec Lethi aduncas effugient manus"
            },
            {
                "verse": "Collo imminentis, sive perambulent"
            },
            {
                "verse": "Telluris oras, sive turgens"
            },
            {
                "verse": "Per mare, navim agitante vento."
            },
            {
                "verse": "Haec Ille, iurans per Stygios lacus,"
            },
            {
                "verse": "Futura dixit: frustra igitur fero"
            },
            {
                "verse": "Quaeris reluctari Deorum,"
            },
            {
                "verse": "Quae melius patiare, iussis."
            }
        ],
        [
            {
                "verse": "Non marmor Parium, non ebur Indicum,"
            },
            {
                "verse": "Nec quidquid Lybicis conditur horreis,"
            },
            {
                "verse": "Non auri rutilans lamina, clavibus"
            },
            {
                "verse": "Asservata tenacibus,"
            },
            {
                "verse": "Corneli, Superum nos rapit ad Choros,"
            },
            {
                "verse": "Aut miscet liquidi pocula nectaris,"
            },
            {
                "verse": "Idaeus iuvenis qualia dat Iovi,"
            },
            {
                "verse": "Flavescente nitens coma."
            },
            {
                "verse": "Fortunae siquidem munera barbarae,"
            },
            {
                "verse": "Ut gliscens Pelago Carpatio Notus,"
            },
            {
                "verse": "Ignavos animos ocyus obruunt,"
            },
            {
                "verse": "Fortes disiiciunt ita,"
            },
            {
                "verse": "Ut nunquam a tumidis fluctibus enatent:"
            },
            {
                "verse": "Non si Peliacae praesidio ratis"
            },
            {
                "verse": "Nitantur, potuit quae Mare turgidum et"
            },
            {
                "verse": "Robur vincere Colchicum."
            },
            {
                "verse": "Sed quae nos beat, est divitis ingeni"
            },
            {
                "verse": "Vena, et posse graves pectoris edere"
            },
            {
                "verse": "Partus, Mercurio dextro, et in omnium"
            },
            {
                "verse": "Mentes, non sine Gratiis,"
            },
            {
                "verse": "Furtim mellifluos serpere rivulos."
            },
            {
                "verse": "His olim rigidos artibus Orpheus"
            },
            {
                "verse": "Demulsit lapides, et docuit feras"
            },
            {
                "verse": "Iunctas ludere quercubus."
            },
            {
                "verse": "His et Thebaicae conditor arcis est"
            },
            {
                "verse": "Dictus, qui ad strepitum ducere tibiae,"
            },
            {
                "verse": "Atque Urbis potuit saxa sequentia"
            },
            {
                "verse": "Circumponere moenia."
            },
            {
                "verse": "His Heros Pylius corda potentium"
            },
            {
                "verse": "Inflammata Ducum, fata sub Ilii,"
            },
            {
                "verse": "Sedabat quoties dissidio gravi"
            },
            {
                "verse": "Inter se, ut maris aequora,"
            },
            {
                "verse": "Certabant, Zephiris acta, reflantibus"
            },
            {
                "verse": "Euris. His te, ut olorem prope cernimus,"
            },
            {
                "verse": "Linquentem fluvii prata Caystrii,"
            },
            {
                "verse": "Verno tempore, lucida"
            },
            {
                "verse": "Pennis praepetibus tangere sidera,"
            },
            {
                "verse": "Et dulci sonitu magna palatia"
            },
            {
                "verse": "Perreptare Deum, sive tu ab arduis"
            },
            {
                "verse": "Vibras fulmina pulpitis"
            },
            {
                "verse": "Verborum, et stupidis auribus ingeris"
            },
            {
                "verse": "Temet, sive agili mente sacros choros"
            },
            {
                "verse": "Divorum penetras, sanctaque numina,"
            },
            {
                "verse": "Et mysteria non prius"
            },
            {
                "verse": "Sic expressa, stylo non homini dato,"
            },
            {
                "verse": "Nec quali manus est usa Promethei,"
            },
            {
                "verse": "Ignem quae aetheriis sedibus abstulit,"
            },
            {
                "verse": "Hic mortalibus exprimis:"
            },
            {
                "verse": "Tanti est vis animi, et spiritus igneus,"
            },
            {
                "verse": "Quo nil Di melius, nilque salubrius"
            },
            {
                "verse": "Concessere homini; stet modo, nec nimis"
            },
            {
                "verse": "Auda mole ruat sua."
            }
        ],
        [
            {
                "verse": "Ex animo, Galataee, tuis, suavissime, chartis"
            },
            {
                "verse": "Gratulor, et longum victuras auguror aevum:"
            },
            {
                "verse": "Nam tractant de virtute, et de moribus almis,"
            },
            {
                "verse": "Sermone egregio, ampullis nugisque relictis,"
            },
            {
                "verse": "Queis aliquis fretus, tumidusque audaxque iuventa"
            },
            {
                "verse": "Pervolitat titulos veterumque excerpta Sophorum;"
            },
            {
                "verse": "Cumque haud percipiat quicquam, improbat omnia demens,"
            },
            {
                "verse": "Et libros facit ipse novos opprobria saecli."
            },
            {
                "verse": "Tu vero, Galataee alba venerande senecta,"
            },
            {
                "verse": "Quae tecum ipse diu versasti pectore in imo,"
            },
            {
                "verse": "Assiduo studio prisca exemplaria volvens,"
            },
            {
                "verse": "Nunc promis tandem, atque in librum digeris aureum:"
            },
            {
                "verse": "Quem docti plausu excipiunt releguntque libenter;"
            },
            {
                "verse": "Praecipue magnus Polus, quo doctior alter"
            },
            {
                "verse": "Non est, aut melior, nec erit [...] tempore longo."
            },
            {
                "verse": "Ipse tuo Polus iusso, Galataea, libello"
            },
            {
                "verse": "Ad mensam recitari, in coelum laudibus effert."
            },
            {
                "verse": "Ergo iure tibi, atque tuis, Pater optime, chartis"
            },
            {
                "verse": "Gratulor, et longum victuras auguror aevum:"
            },
            {
                "verse": "Cumque illis nomenque tuum, et tua gloria vivet."
            }
        ],
        [
            {
                "verse": "Si quis, Olimpiacae miratus dona palestrae,"
            },
            {
                "verse": "Alipedi contendat equo, celerique quadriga"
            },
            {
                "verse": "Declinet metae compendia doctus habenis;"
            },
            {
                "verse": "Vel iuvet immani potius decernere caestu;"
            },
            {
                "verse": "Vel collimet avi; rapidis vel cursibus Euros"
            },
            {
                "verse": "Provocet; aut volucri spumantia marmora cymba"
            },
            {
                "verse": "Pervolet; aut audax fulva luctetur arena:"
            },
            {
                "verse": "Dulce illi est viridi redimitum tempora oliva"
            },
            {
                "verse": "Efferri populi tergis, plenoque theatro"
            },
            {
                "verse": "Si victor super astra volet rumore secundo."
            },
            {
                "verse": "Si clypeos tractare libet; si Martis amore"
            },
            {
                "verse": "Incensus, rapiaris equo per tela, per ignes,"
            },
            {
                "verse": "Per densas acies, Getulis qualis in arvis"
            },
            {
                "verse": "Impavidus fremit ore leo, ferrataque vasto"
            },
            {
                "verse": "Agmina venantum aggreditur, frangitque cruentus,"
            },
            {
                "verse": "Excutiens cervice comas, hostilia tela:"
            },
            {
                "verse": "Dulce est post caedes, capitis post mille pericla,"
            },
            {
                "verse": "Post ferro domitas acies, populosque rebelles,"
            },
            {
                "verse": "Quadriiugo curru gemmis spectandus et ostro,"
            },
            {
                "verse": "Per populi plausum roratis undique nimbis"
            },
            {
                "verse": "Florum, si scandas Tarpeias victor in arces;"
            },
            {
                "verse": "Si videas duci, demissa fronte, Tyrannos"
            },
            {
                "verse": "Ante tuum currum, populoque undante, quadrigae"
            },
            {
                "verse": "Segnius ire rotas, et equos consistere turba,"
            },
            {
                "verse": "Armorumque strues, victoque ex hoste trophaea."
            },
            {
                "verse": "Si cui pacato risit Sapientia vultu,"
            },
            {
                "verse": "Illius et doctos si non expalluit haustus:"
            },
            {
                "verse": "Dulce est occultas rerum cognoscere causas;"
            },
            {
                "verse": "Qua coeant elementa fide, qua sidera lege"
            },
            {
                "verse": "Aeternis defixa globis immota pererrent;"
            },
            {
                "verse": "Quae vigil aethereos concinnet cura rotatus,"
            },
            {
                "verse": "Temperet assiduis et decedentia certis"
            },
            {
                "verse": "Tempora momentis, Solis Lunaeque labores;"
            },
            {
                "verse": "Quo latices veniant fonte, et cur flamina volvant"
            },
            {
                "verse": "In mare praecipites undas; quo carcere clausa"
            },
            {
                "verse": "Sollicitent Pontum; teretes qua grandinis orbes"
            },
            {
                "verse": "Parte Poli crescant, rores, gelidaeque pruinae."
            },
            {
                "verse": "Quid referam quantos accendit laudis amores,"
            },
            {
                "verse": "Palladias rixas ubi miscuit aemulus ardor?"
            },
            {
                "verse": "Si quem blanda iuvat docilis facundia linguae,"
            },
            {
                "verse": "Magna parens Latiaeque Togae mitisque Senatus;"
            },
            {
                "verse": "Seu libet aetherei laude extollere civis;"
            },
            {
                "verse": "Seu libet audentes lingua terrere minaci,"
            },
            {
                "verse": "Et rapidas, fonti puroque simillimus amni,"
            },
            {
                "verse": "Mulcere eloquio commoti pectoris iras:"
            },
            {
                "verse": "Dulce est suspensas mentes, lacrimisque rigantum"
            },
            {
                "verse": "Ora videre virum, fixumque in corde dolorem:"
            },
            {
                "verse": "Aut si Pegaseis liquidas e fontibus undas"
            },
            {
                "verse": "Hauriat, et plenum Dircaei flumen Oloris"
            },
            {
                "verse": "Ebibat, aut latices melior qua Mincius errat ..."
            }
        ],
        [
            {
                "verse": "O Iovis Magni soboles decusque,"
            },
            {
                "verse": "Crineque intonso et pharetra superbe,"
            },
            {
                "verse": "Applices aures precibus benignas,"
            },
            {
                "verse": "Pulcher Apollo."
            },
            {
                "verse": "Arte tu sanas medicus salubri"
            },
            {
                "verse": "Corporum morbos; tibi nota quaeque est"
            },
            {
                "verse": "Herba; tu sortes regis, ac futura"
            },
            {
                "verse": "Praecinis Augur."
            },
            {
                "verse": "Tuque dum longe iacularis arcu,"
            },
            {
                "verse": "Territas Divos hominumque caetus,"
            },
            {
                "verse": "At tuae Matris tacitam pererrant"
            },
            {
                "verse": "Gaudia mentem."
            },
            {
                "verse": "Tu novem Caeli moderaris orbes,"
            },
            {
                "verse": "Syderum Princeps, obiensque circum"
            },
            {
                "verse": "Et mare, et terras, nitidoque Olympum"
            },
            {
                "verse": "Lumine lustras."
            },
            {
                "verse": "Sic novem praestans cithara Camaenis,"
            },
            {
                "verse": "Dum vagis plaudunt pedibus choreas,"
            },
            {
                "verse": "Dulcia aeterno modulata plectro"
            },
            {
                "verse": "Carmina dicis."
            },
            {
                "verse": "Sic refers, nigraque diem relatum"
            },
            {
                "verse": "Nocte celas, scilicet ut quiescat"
            },
            {
                "verse": "Fessa mens curis hominum, et diurno."
            },
            {
                "verse": "Membra labore."
            },
            {
                "verse": "Tum tuis contra radiis refulgens,"
            },
            {
                "verse": "Candidam lunam mediis tenebris"
            },
            {
                "verse": "Luce perfundis; nitet illa gaudens,"
            },
            {
                "verse": "Splendet et una."
            },
            {
                "verse": "Lenta per te pampineis racemis"
            },
            {
                "verse": "Uva dependens coquitur, rubetque"
            },
            {
                "verse": "Purpurae certans; tibi plurimum ipse"
            },
            {
                "verse": "Debet Iacchus."
            },
            {
                "verse": "Quaeque mortales miseros aratro"
            },
            {
                "verse": "Prima defixo docuit movere"
            },
            {
                "verse": "Arva, et immensi dare spem laboris"
            },
            {
                "verse": "Semina sulcis."
            },
            {
                "verse": "Concipit per te genitale semen"
            },
            {
                "verse": "Terra, mox alvum gravidam relaxans"
            },
            {
                "verse": "Parturit fruges, variosque flores"
            },
            {
                "verse": "Faeta ministrat."
            },
            {
                "verse": "Hoc sciens a te gravidas aristas"
            },
            {
                "verse": "Expetit multis precibus colonus,"
            },
            {
                "verse": "Ut queat natos teneros, senemque"
            },
            {
                "verse": "Pascere matrem."
            },
            {
                "verse": "Supplices audi miseros agrestes,"
            },
            {
                "verse": "Ne fame heu dira pereant, situque"
            },
            {
                "verse": "Horreat campus, penitusque cesset"
            },
            {
                "verse": "Fructus aratri."
            },
            {
                "verse": "Tu quoque in Thracas metuendus arcu"
            },
            {
                "verse": "Bella age, et morbos procul hac ab Urbe,"
            },
            {
                "verse": "Ut malis rursus redeant fugatis"
            },
            {
                "verse": "Tempora in aurum."
            },
            {
                "verse": "Imminet pestis Latio, et ruina;"
            },
            {
                "verse": "En ferus Mavors ruit huc cruore"
            },
            {
                "verse": "Italo aspersus, nisi nos ab alto"
            },
            {
                "verse": "Aspicis aequus."
            },
            {
                "verse": "Eripe e tanto Italiam periclo;"
            },
            {
                "verse": "Iulium serva innumeros in annos,"
            },
            {
                "verse": "Cui data est rerum merito sacrarum"
            },
            {
                "verse": "Summa potestas."
            },
            {
                "verse": "Huc ades lauro caput implicatus;"
            },
            {
                "verse": "Nos tibi sacras statuemus aras"
            },
            {
                "verse": "Compotes voti, dabimusque sanctos"
            },
            {
                "verse": "Thuris honores."
            },
            {
                "verse": "Taurus et lento redimitus auro,"
            },
            {
                "verse": "Cui modo erumpit tibi fronte cornu,"
            },
            {
                "verse": "Pastus et campis Latiis nitentes"
            },
            {
                "verse": "Imbuet aras."
            }
        ],
        [
            {
                "verse": "Tyranne saeve, proditor nequissime,"
            },
            {
                "verse": "Invise Tuscis, Italis et omnibus,"
            },
            {
                "verse": "Quis te furor modo impulit, iacentia"
            },
            {
                "verse": "Silente membra dum sopor nocte occupat,"
            },
            {
                "verse": "Senam evocatis aggredi cohortibus?"
            },
            {
                "verse": "Num posse fraudibus capi hanc putaveras"
            },
            {
                "verse": "Pro qua vigil fidusque Gallus excubat"
            },
            {
                "verse": "Massylus ut tuens draco mala aurea?"
            },
            {
                "verse": "Non te parantem proelia haec deterruit,"
            },
            {
                "verse": "Quod maximus suam recepit in fidem"
            },
            {
                "verse": "Servatque liberam, fugato Caesare,"
            },
            {
                "verse": "Tremendus omnibus potenti dextera"
            },
            {
                "verse": "Henricus? ausus tu hunc lacessere insolens"
            },
            {
                "verse": "Velut Gigantes, improbum Genus, Iovem,"
            },
            {
                "verse": "Disiecti ut illius corusco fulmine"
            },
            {
                "verse": "Poenas darent immanis olim audaciae?"
            },
            {
                "verse": "Non te tuorum dira clades admonet?"
            },
            {
                "verse": "Quos stringis enses et struis dolos, tibi"
            },
            {
                "verse": "Moesta esse funera et triumphos hostibus"
            },
            {
                "verse": "Exosis fastus impiae tyrannidis"
            },
            {
                "verse": "Non cernis? Heu prorsus tibi (auguror sciens)"
            },
            {
                "verse": "Mentem eripit Rhamnusia, ut turpissime"
            },
            {
                "verse": "Depulsus ex regno tuisque sedibus"
            },
            {
                "verse": "Abiectus exules, inopsque limina"
            },
            {
                "verse": "Superba lustrans, sicut ille, flagites"
            },
            {
                "verse": "Stipem Corinthi, qui auro abundarat prius,"
            },
            {
                "verse": "Aut, ne tot aerumnas diu feras graves,"
            },
            {
                "verse": "Mortem furens tibi ipse consciscas miser"
            },
            {
                "verse": "Placesque eorum umbras tepenti sanguine"
            },
            {
                "verse": "Quos nunc premunt per te interemptos Tartara."
            }
        ],
        [
            {
                "verse": "Dum Venus et Veneri positis Mars gratior armis"
            },
            {
                "verse": "Gramineo fessus dormit uterque solo;"
            },
            {
                "verse": "Irrepsit tunicas divae formica labentes,"
            },
            {
                "verse": "Et teneras rigido vellicat ore nates."
            },
            {
                "verse": "Icta Venus clamat, somno Mars excitus arma"
            },
            {
                "verse": "Corripit, et nudo nescius ense micat."
            },
            {
                "verse": "Adspiciens caelo qui conspicit omnia Phoebus"
            },
            {
                "verse": "Est ratus in Venerem stringere tela deum."
            },
            {
                "verse": "Advocat auxilio Superos, descendit Olimpo"
            },
            {
                "verse": "Iuppiter armatus, Pallas et alma Ceres."
            },
            {
                "verse": "Territa securo formica reconditur ano,"
            },
            {
                "verse": "Atque iterans morsus spernit ab arce Deos."
            },
            {
                "verse": "Flet Venus, abducit morsu formica cruorem;"
            },
            {
                "verse": "Viscera purpureo sanguine tincta rubent."
            },
            {
                "verse": "Quid facient Superi? Sunt ignea tela Tonantis"
            },
            {
                "verse": "Irrita, gradivi nil opus ense Dei."
            },
            {
                "verse": "Ecce Priapus adest, solus tulit ipse salutem,"
            },
            {
                "verse": "Apta ministerio mentula tenta fuit,"
            },
            {
                "verse": "Quam Deus hortorum Veneris confixit in anum,"
            },
            {
                "verse": "Et telo haerentem traxit ab arce feram!"
            },
            {
                "verse": "Nigra cruore suum mutat formica colorem."
            },
            {
                "verse": "Hinc rubet, et generi permanet ille color."
            },
            {
                "verse": "Candida quae fuerat, Veneris madefacta cruore"
            },
            {
                "verse": "Mentula purpuream servat in ore notam."
            },
            {
                "verse": "Hinc prius ignotam sedem tentasse Priapum"
            },
            {
                "verse": "Fertur et aversae grandia foeda Deae."
            },
            {
                "verse": "Antraque nunc edam tacitas formica latebras"
            },
            {
                "verse": "Intrat, et intactas non sinit esse nates."
            }
        ],
        [],
        [
            {
                "verse": "Margherita"
            },
            {
                "verse": "Quid facis, o coniux? num dormis? Surge, marite,"
            },
            {
                "verse": "Surge inquam, siquidem nimia tentugine rumpor."
            },
            {
                "verse": "Veh mihi non audis? Sic das medicamina cunno?"
            },
            {
                "verse": "Vah pereat, coniux, Paulus pereantque parentes,"
            },
            {
                "verse": "Qui me tam parvo puero iunxere misellam."
            },
            {
                "verse": "Experiar, potero: moriar nisi adultera fiam:"
            },
            {
                "verse": "Flagitium facio, fiat: violentia cogit"
            },
            {
                "verse": "Me Veneris; sed rursus vellam ante ungue puellum."
            },
            {
                "verse": "Octavius"
            },
            {
                "verse": "Eheu quid patior? numquid me vellicat uxor?"
            },
            {
                "verse": "Margherita"
            },
            {
                "verse": "Ne timeas, mi vir, mea lux, mea sola voluptas:"
            },
            {
                "verse": "Oscula trade mihi, collo tua brachia necte."
            },
            {
                "verse": "Ostendas faciem: non est mihi mentula, culo"
            },
            {
                "verse": "Ut sit opus: clunes averte, ac tende priapum,"
            },
            {
                "verse": "Et quamquam est parvus, forsan depellere amoris"
            },
            {
                "verse": "Vim poterit."
            },
            {
                "verse": "Octavius"
            },
            {
                "verse": "Maneas: sine me requiescere, somnus"
            },
            {
                "verse": "(Non parcis misero?) nostros dum detinet artus?"
            },
            {
                "verse": "Margherita"
            },
            {
                "verse": "Nondum surgis, iners?"
            },
            {
                "verse": "Octavius"
            },
            {
                "verse": "Nisi desinis esse molesta"
            },
            {
                "verse": "Cras referam matri."
            },
            {
                "verse": "Margherita"
            },
            {
                "verse": "Cave."
            },
            {
                "verse": "Octavius"
            },
            {
                "verse": "Non, mihi crede, cavebo,"
            },
            {
                "verse": "Ni cesses stimulare."
            },
            {
                "verse": "Margherita"
            },
            {
                "verse": "Precor, miserere, marite,"
            },
            {
                "verse": "Cum tibi nil noceam: nostras en tange papillas,"
            },
            {
                "verse": "Tange manu vulvam: paulatim dirige verpam:"
            },
            {
                "verse": "Incipe amoris opus, Venerisque agnoscere fructus."
            },
            {
                "verse": "Octavius"
            },
            {
                "verse": "Vicisti tandem: faciam quodcumque iubebis:"
            },
            {
                "verse": "Volve mihi culum, si vis, vel prona iaceto."
            },
            {
                "verse": "Margherita"
            },
            {
                "verse": "Nolo sic facias."
            },
            {
                "verse": "Octavius"
            },
            {
                "verse": "Sic me docuere parentes."
            },
            {
                "verse": "Margherita"
            },
            {
                "verse": "Absit id. Ecce locus, quem dicunt nomine Vulvam,"
            },
            {
                "verse": "Et quo tu debes optatam ducere verpam."
            },
            {
                "verse": "Octavius"
            },
            {
                "verse": "Ergo velim doceas, quoniam tibi posse placere"
            },
            {
                "verse": "Exopto."
            },
            {
                "verse": "Margherita"
            },
            {
                "verse": "Me ineas sic; sed prius arrige membrum."
            },
            {
                "verse": "Octavius"
            },
            {
                "verse": "Arrexi."
            },
            {
                "verse": "Margherita"
            },
            {
                "verse": "Intromitte ergo."
            },
            {
                "verse": "Octavius"
            },
            {
                "verse": "Intromissus ad usque"
            },
            {
                "verse": "En testes ambos."
            },
            {
                "verse": "Margherita"
            },
            {
                "verse": "Cur nullum sentio vulnus?"
            },
            {
                "verse": "Hanc equidem credo nondum tetigisse priapum."
            },
            {
                "verse": "Sed stringam vulvam. Cepi sentire parumper,"
            },
            {
                "verse": "Nunc demum, sed tu cave, dum crisso, voluptas"
            },
            {
                "verse": "Nam tua maior erit."
            },
            {
                "verse": "Octavius"
            },
            {
                "verse": "Faciam quod iusseris ipsa,"
            },
            {
                "verse": "Dum valeam."
            },
            {
                "verse": "Margherita"
            },
            {
                "verse": "Mi vir, praebe oscula mutua nobis,"
            },
            {
                "verse": "Exerce clunes, res est dulcissima rerum!"
            },
            {
                "verse": "Si maior verpa esset, opus quam dulcius istud!"
            },
            {
                "verse": "Octavius"
            },
            {
                "verse": "Descendam, nam fessa mihi sunt membra labore."
            },
            {
                "verse": "Margherita"
            },
            {
                "verse": "Desine, quaeso, prius dulcem me tangere metam:"
            },
            {
                "verse": "Iamiam perficiam; validus labor ultimus esto."
            },
            {
                "verse": "Octavius"
            },
            {
                "verse": "Heu heu, me miserum: iam nobis ilia rumpis."
            },
            {
                "verse": "Parce viro tenero, strictos iam solve lacertos:"
            },
            {
                "verse": "Collides miserum totum, nisi brachia tollas."
            },
            {
                "verse": "Margherita"
            },
            {
                "verse": "Ne timeas: opus est quam nunc mihi dulce peractum."
            }
        ]
    ]
}