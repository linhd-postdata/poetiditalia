{
    "author": "Matteo Maria Boiardo",
    "title": "carmina in Herculem",
    "url": "http://www.poetiditalia.it/texts/BOIARDO|carm|001",
    "text": [
        [
            {
                "verse": "Praefatio"
            },
            {
                "verse": "Qui legis imbelli cantatum carmine robur"
            },
            {
                "verse": "Herculis, imparibus verba notata modis,"
            },
            {
                "verse": "Miraris tenui quam grandia gesta libello"
            },
            {
                "verse": "Praeteream clari principis haud merito."
            },
            {
                "verse": "Sed prior Alcides parvi dum poma Molorchi"
            },
            {
                "verse": "Accipit, edocuit parva decere deos."
            }
        ],
        [
            {
                "verse": "Non tulit torvi spolium leonis"
            },
            {
                "verse": "Magnus Alcides modo natus infans"
            },
            {
                "verse": "Et Libym terra genitum necavit"
            },
            {
                "verse": "Integer aevi."
            },
            {
                "verse": "Non fuit primo iuvenis labore"
            },
            {
                "verse": "Caestiger Pollux pugil atque victor:"
            },
            {
                "verse": "Non fuit Castor puer in Eleo"
            },
            {
                "verse": "Pulvere primus,"
            },
            {
                "verse": "Orphei primo memoranda cantu"
            },
            {
                "verse": "Possumus nec nos fera bella nostri"
            },
            {
                "verse": "Herculis: sed quae capiat fidelis"
            },
            {
                "verse": "Pignora mentis,"
            },
            {
                "verse": "\u00e3\u0080\u0094...\u00e3\u0080\u0095"
            }
        ],
        [
            {
                "verse": "\u00e3\u0080\u0094...\u00e3\u0080\u0095"
            },
            {
                "verse": "Tandem semideos priscis heroas in annis"
            },
            {
                "verse": "Auxilium fessis gentibus ille tulit."
            },
            {
                "verse": "Tunc dedit anguicomae frangentem colla Medusae,"
            },
            {
                "verse": "Sidera tunc geminos lucida Tyndaridas,"
            },
            {
                "verse": "Tunc datus informes thyrso qui perculit Indos"
            },
            {
                "verse": "Thraciaque edomuit Euhius arma puer."
            },
            {
                "verse": "Editus Alcides qui terras, aequora, Ditem"
            },
            {
                "verse": "Magnanimus monstris exuit horrificis"
            },
            {
                "verse": "Thesea quid referam torvum fudisse Procusten,"
            },
            {
                "verse": "Et labyrintheae Cresia monstra domus?"
            },
            {
                "verse": "Quid referam Phrygias quassantem cuspide turres"
            },
            {
                "verse": "Peleos Aeacidem Nereidumque genus?"
            },
            {
                "verse": "Quantus et Iliacis steterit pro moenibus Hector"
            },
            {
                "verse": "Et cum Deiphobo Troilus atque Paris?"
            },
            {
                "verse": "Hoc pius Aeneas genitus de sanguine quondam"
            },
            {
                "verse": "Condidit Ausoniis moenia littoribus,"
            },
            {
                "verse": "Qui virtute sua Latii post bella furentis"
            },
            {
                "verse": "Indigetis meruit nomen habere dei."
            },
            {
                "verse": "Hinc geniti indomitae lambentes ubera matris"
            },
            {
                "verse": "Iliadae gemini, Martia progenies,"
            },
            {
                "verse": "Iulius et magni genitus de semine Iuli"
            },
            {
                "verse": "Qui bene martigenas exuperavit avos,"
            },
            {
                "verse": "Gallia quem sensit bello superata bilustri,"
            },
            {
                "verse": "Sensit et invictum Thessalis ora ducem."
            },
            {
                "verse": "Hinc Hispana datus premeret qui littora Caesar"
            },
            {
                "verse": "Carolus a magno Caesare nomen habens,"
            },
            {
                "verse": "Illius at soboles tot iam deducta per annos"
            },
            {
                "verse": "Edidit Aestensi sanguine Nicoleon;"
            },
            {
                "verse": "Auspice quo rerum crudelis concidit Otho"
            },
            {
                "verse": "Boiorum populis horrida pernicies."
            },
            {
                "verse": "Aemiliae gentes antiquaque moenia Regi"
            },
            {
                "verse": "Perdidit: hocque malum gallica Parma dedit."
            },
            {
                "verse": "Illum sed terrae pariter superisque minantem,"
            },
            {
                "verse": "Nam bellum terrae dixerat et superis,"
            },
            {
                "verse": "Inclytus Aestensi generoso a sanguine princeps"
            },
            {
                "verse": "Victor ad infernos compulit ire lacus."
            },
            {
                "verse": "Singula bellorum memorem si gesta togaeque,"
            },
            {
                "verse": "Non satis a toto mens Helicone foret."
            },
            {
                "verse": "Non mihi vel proprio referat si carmina cantu"
            },
            {
                "verse": "Phoebus seu Phoebo proxima Calliope,"
            },
            {
                "verse": "Non canerem totum tamen ut peragraverit orbem"
            },
            {
                "verse": "Rosida purpureum qua tegit ora iubar,"
            },
            {
                "verse": "Aequoris aut Indi radiat qua littora Phoebus"
            },
            {
                "verse": "Et surgens nigros inficit Aethiopas"
            },
            {
                "verse": "Namque et Caroleas moderantem vidit habenas,"
            },
            {
                "verse": "Vidit et auriferi ditia regna Tagi\u00cd\u00be"
            },
            {
                "verse": "Nec minus a nostro positos procul orbe Britannos\u00e2\u0080\u009a"
            },
            {
                "verse": "Cimbrorumque arces Teutonicasque manus\u00cd\u00be"
            },
            {
                "verse": "Parte alia populos Arabum Carasque potentes"
            },
            {
                "verse": "Et veterum vidit ditia regna Syrum."
            },
            {
                "verse": "Sed postquam terras ingens compleverat omnes"
            },
            {
                "verse": "Gloria iam caelum mens generosa cupit."
            },
            {
                "verse": "Invidisse deos nobis, si talia curant,"
            },
            {
                "verse": "Crediderim, tantum cum rapuere decus."
            },
            {
                "verse": "Percussis graviter sonuit super aethera palmis"
            },
            {
                "verse": "Moesta sibi erepto principe Ferraria\u00cd\u00be"
            },
            {
                "verse": "Laetus in astrifero plausus geminatus Olympo"
            },
            {
                "verse": "Cum caperet caeli regia celsa suum."
            }
        ],
        [
            {
                "verse": "Optima primis fata tulerunt"
            },
            {
                "verse": "Semper in annis, Funera vidit"
            },
            {
                "verse": "Hectoris altae qui dedit igni"
            },
            {
                "verse": "Moenia Troiae\u00cd\u00be vidit et acris"
            },
            {
                "verse": "Herculis ustos perfidus artus,"
            },
            {
                "verse": "Qui male iussit monstra tyrannus"
            },
            {
                "verse": "Horrida vinci\u00cd\u00be concidit ille,"
            },
            {
                "verse": "Unica terris edita virtus,"
            },
            {
                "verse": "Quem fera flevit turba Britannum,"
            },
            {
                "verse": "Flevit et ater pulvere Medus,"
            },
            {
                "verse": "Torridus illum flevit et Hammon"
            },
            {
                "verse": "Strictaque bruma zona rigenti."
            }
        ],
        [
            {
                "verse": "Orbatas superi tam claro sidere terras"
            },
            {
                "verse": "Non tamen Ausonias destituisse parant:"
            },
            {
                "verse": "Tu datus Herculeo meritus qui nomine fulges"
            },
            {
                "verse": "Divi progenies inclyta Nicolei."
            },
            {
                "verse": "Incipe, Pierio quas primum carmine laudes,"
            },
            {
                "verse": "Incipe, Calliope, qualia gesta canam?"
            },
            {
                "verse": "Horrida sanguinei memorem seu praelia Martis"
            },
            {
                "verse": "Seu placidae referam mitia iura togae\u00cd\u00be"
            },
            {
                "verse": "An prius antiquae gentis repetatur origo"
            },
            {
                "verse": "Regibus a proavis edita progenies,"
            },
            {
                "verse": "Aurea saphyreo quis fulgent lilia campo"
            },
            {
                "verse": "Et Iovis Idaei candida lucet avis?"
            },
            {
                "verse": "Splendida seu fratris memoretur gloria Borsi,"
            },
            {
                "verse": "Indorum populis cognita et Hesperiis,"
            },
            {
                "verse": "Cognita qua latum pelagus circumfluit orbem"
            },
            {
                "verse": "Et qua lucifero prospicit ore deus?"
            },
            {
                "verse": "Illius egregias cupiat qui dicere laudes"
            },
            {
                "verse": "Smyrnaei vatis pectus habere decet."
            },
            {
                "verse": "Nam genus Aestense et maiorum ingentia facta"
            },
            {
                "verse": "Et tantum veteres exuperavit avos,"
            },
            {
                "verse": "Quantum sideribus praefulget lucida Phoebe,"
            },
            {
                "verse": "Et quantum colles despicit altus Athos"
            },
            {
                "verse": "Sed licet haec eadem posset te Borsia virtus"
            },
            {
                "verse": "Aequalem celsis reddere principibus\u00e2\u0080\u009a"
            },
            {
                "verse": "Ipse tuum propriis nomen virtutibus ornas,"
            },
            {
                "verse": "Nomen quod mites contribuere dei."
            },
            {
                "verse": "Herculeum terras monstris aequorque levavit"
            },
            {
                "verse": "Nomen et astrigeros cum Phlegethonte polos"
            },
            {
                "verse": "Namque Cleonaeo detraxit terga leoni"
            },
            {
                "verse": "Et peltam Scythicae perculit Hippolytae\u00cd\u00be"
            },
            {
                "verse": "Terrigenamque Libym vetuit contingere matrem"
            },
            {
                "verse": "Et levis aethereo Stymphalis icta polo est\u00cd\u00be"
            },
            {
                "verse": "Fumida fundentem nequicquam incendia Cacum"
            },
            {
                "verse": "Sternit et Arcadiae robora sensit aper\u00cd\u00be"
            },
            {
                "verse": "Aureaque Hesperiis detraxit mala puellis,"
            },
            {
                "verse": "Charchesio cecidit littore tergeminus."
            },
            {
                "verse": "Nil iuvat Argolicam reparari caedibus Hydram,"
            },
            {
                "verse": "Nil iuvat aeripedem terga dedisse feram\u00cd\u00be"
            },
            {
                "verse": "Praelia miscentem trepidi sensere bimembres,"
            },
            {
                "verse": "Sensit et implacidi ianua nigra dei."
            },
            {
                "verse": "Ille tulit caelum facili cervice volantes,"
            },
            {
                "verse": "Perculit et Zetum perculit et Calaim\u00cd\u00be"
            },
            {
                "verse": "Ardua fatales male rursum experta pharetras"
            },
            {
                "verse": "Troia cadit, claram diruit Oechaliam\u00cd\u00be"
            },
            {
                "verse": "Stravit et humano placantem sanguine divos"
            },
            {
                "verse": "Et dominum Ismariis pabula facit equis."
            },
            {
                "verse": "Haec prior Alcides, crudelia monstra novercae"
            },
            {
                "verse": "Dum necat, et miseros tollit ab orbe metus\u00cd\u00be"
            },
            {
                "verse": "Addidit haec stimulos insignis gloria tanti"
            },
            {
                "verse": "Nominis et similem te dedit illa deo."
            },
            {
                "verse": "Exhibet id teneros virtus spectata per annos"
            },
            {
                "verse": "Dum procul Alphonsi regia tecta colis"
            },
            {
                "verse": "Alphonsus Celtis hic tunc regnabat Hiberis"
            },
            {
                "verse": "Et rex Pyreneis montibus unus erat."
            },
            {
                "verse": "Et tenuit sevae qua fluctuat unda Charybdis"
            },
            {
                "verse": "Quaque tegit rabidos inguine Scylla canes\u00cd\u00be"
            },
            {
                "verse": "Quin et Parthenopen propria virtute subegit,"
            },
            {
                "verse": "Et tenuit Calabri iugera lata soli:"
            },
            {
                "verse": "Tyrrhenumque tulit victricia signa per aequor"
            },
            {
                "verse": "Et Lygures vinci contudit insolitos."
            },
            {
                "verse": "Hic fuit intrepidus si quando bella vocarent\u00cd\u00be"
            },
            {
                "verse": "Casside sed posita pacis amator erat."
            },
            {
                "verse": "Ausus item Phoebum doctas et adire sorores,"
            },
            {
                "verse": "Regali inseruit bacchica serta comae:"
            },
            {
                "verse": "Condidit et patriis Romana poemata verbis,"
            },
            {
                "verse": "Atque cothurnati nobile vatis opus,"
            },
            {
                "verse": "Quid mirum tali divum excrevisse magistro,"
            },
            {
                "verse": "Atque iterum Alciden si mea saecla vident?"
            },
            {
                "verse": "Ille rudes propriis compleverat artibus annos,"
            },
            {
                "verse": "Nam te vix puerum regia cura tulit."
            },
            {
                "verse": "Qualis semiferi gelido Chironis in antro"
            },
            {
                "verse": "Trux puer et qualis Parthenopaeus erat,"
            },
            {
                "verse": "Talis eras: niveo pendebat vertice crinis"
            },
            {
                "verse": "Candidus et placido stabat in ore vigor."
            },
            {
                "verse": "Tunc etiam ardenti doctus contendere cursu,"
            },
            {
                "verse": "Doctus et aerei carpere montis iter\u00cd\u00be"
            },
            {
                "verse": "Doctus equum tritis mandentem frena lupatis"
            },
            {
                "verse": "Castorea melior sollicitare manu."
            },
            {
                "verse": "Lusus erat celsum saltu consurgere in ensem"
            },
            {
                "verse": "Et celerem volucri corpore ferre fugam."
            },
            {
                "verse": "Ast ubi floruerant tenera lanugine malae"
            },
            {
                "verse": "Iunctaque ter lustro tertia messis erat,"
            },
            {
                "verse": "Caestiger hinc ludens, quae bello proxima virtus,"
            },
            {
                "verse": "Et dare et assuescis verbera dura pati."
            },
            {
                "verse": "Testis Parthenope, testis fera turba Sicambrum"
            },
            {
                "verse": "Et celeres Numidae Celtiberique duces\u00cd\u00be"
            },
            {
                "verse": "Testis et Alphonso Morinus quoque subditus acri"
            },
            {
                "verse": "Et Maurus nigro concolor Aethiopi,"
            },
            {
                "verse": "Te nihil in terris praestantius ulla tulisse"
            },
            {
                "verse": "Saecula quae fuerint, quaeque futura forent."
            },
            {
                "verse": "Florida si placeat praestanti in corpore forma,"
            },
            {
                "verse": "Naturae hanc donis annumerare decet:"
            },
            {
                "verse": "Egregius forma longe cedebat Iason,"
            },
            {
                "verse": "Cedebat longe pulchrior Hippolytus."
            },
            {
                "verse": "Sensimus ardentis iuvenili aetate vigores"
            },
            {
                "verse": "Et virtus animi quam fuit ampla tui:"
            },
            {
                "verse": "Threicio poteras melior contendere Marti"
            },
            {
                "verse": "Et fera Thessalici frangere tela ducis."
            },
            {
                "verse": "Non ignota loquor: iuvenis Pandonia proles"
            },
            {
                "verse": "Praebuit Herculei pectoris indicium,"
            },
            {
                "verse": "Cum rigidum contra iuvenem contendere es ausus,"
            },
            {
                "verse": "Ex quo sunt ipso vulnera pulchra loco"
            },
            {
                "verse": "\u00e3\u0080\u0094...................................."
            },
            {
                "verse": ".....................................\u00e3\u0080\u0095"
            },
            {
                "verse": "Terga dedit versis acies contraria frenis"
            },
            {
                "verse": "Et campo turpes cedere iussit equos."
            }
        ],
        [
            {
                "verse": "Non capit aequoreo genitum de semine tellus"
            },
            {
                "verse": "Thessalis et torvo dudum parere magistro"
            },
            {
                "verse": "Dedidicit, postquam iuveni iam vivida virtus"
            },
            {
                "verse": "Ardenti incubuit: pudet hospita saxa ferocem"
            },
            {
                "verse": "Degeneresque pati latebras. Nunc ille ruentes"
            },
            {
                "verse": "Centauros agitat, nunc illum suscipit ingens"
            },
            {
                "verse": "Pelion aut rapido Pholoes de rupe bimembri"
            },
            {
                "verse": "Spicula contorquet\u00cd\u00be nunc Thessala rura superbus"
            },
            {
                "verse": "Transmittit cursu, nunc celsum surgit in Ossam:"
            },
            {
                "verse": "Donec apud Xanthum prima sublimis in hasta"
            },
            {
                "verse": "Barbara Dardaniis impingeret agmina portis"
            },
            {
                "verse": "Terribilis: primo iam tum metuendus in aevo."
            }
        ],
        [
            {
                "verse": "Credite, semideum generoso in pectore virtus"
            },
            {
                "verse": "Eminet ac primum germinat ante diem."
            },
            {
                "verse": "Terruit et viridi Phoebus Pythona iuventa"
            },
            {
                "verse": "Et iuvenem Lapithae contremuere deum\u00cd\u00be"
            },
            {
                "verse": "Vix puer Aethiopas subdit sibi candidus Euhan"
            },
            {
                "verse": "Atque securigeri Thracia regna senis,"
            },
            {
                "verse": "Amphitryoniades primis vagitibus horrens"
            },
            {
                "verse": "Serpentum elisit squamea colla manu\u00cd\u00be"
            },
            {
                "verse": "Herculis et tenero Pandon superatus in aevo"
            },
            {
                "verse": "Convertit turpi pectora foeda fuga."
            },
            {
                "verse": "Hunc ego Phoebeis componere viribus ausim,"
            },
            {
                "verse": "Atque parem Tyrio robore ferre deo\u00cd\u00be"
            },
            {
                "verse": "Herculeis credam non esse simillima gestis"
            },
            {
                "verse": "Quae prius Herculea monstra subacta manu?"
            },
            {
                "verse": "Ille puer geminos pressit iuveniliter angues\u00cd\u00be"
            },
            {
                "verse": "Ad Styga flammivomum compulit ire deum."
            },
            {
                "verse": "Cornua nodosque Acheloia robore fregit,"
            },
            {
                "verse": "Et caestus valido Verbere fusus Eryx\u00cd\u00be"
            },
            {
                "verse": "Stravit et innumeros varia cum caede tyrannos,"
            },
            {
                "verse": "Tartara terribilem iussit adire Lycum."
            },
            {
                "verse": "Gnosia terrificis quatiens mugitibus arva"
            },
            {
                "verse": "Corniger immani vulnere fixus obit,"
            },
            {
                "verse": "Atque venenata transmissus cuspide pectus\u00e2\u0080\u009a"
            },
            {
                "verse": "Perfidus Oenydae praemia raptor habet\u00cd\u00be"
            },
            {
                "verse": "Ille Lycam forti libravit in aethera dextra"
            },
            {
                "verse": "Quem medio perhibent diriguisse salo,"
            },
            {
                "verse": "Viribus at nostri validae cessere cohortes"
            },
            {
                "verse": "Herculis, et Scythici barbara terra ducis,"
            },
            {
                "verse": "Perpetuos late qua despicit arida campos"
            },
            {
                "verse": "Fogia non ullis obsita fluminibus\u00cd\u00be"
            },
            {
                "verse": "Hic male confisos iaculis et praepete cursu"
            },
            {
                "verse": "Intrepidus celeres proteris Illyridas."
            },
            {
                "verse": "Quid referam Siculi quo fuderis agmina regis"
            },
            {
                "verse": "Robore, quo Calabros Celtiberamque manum?"
            },
            {
                "verse": "Ecce Tarentinus Siculo dat terga sequaci,"
            },
            {
                "verse": "Et Sarnum trepidi principis ala petit."
            },
            {
                "verse": "Tunc adamantigenas agitans in proelia turmas"
            },
            {
                "verse": "Advenis et fusos cogis abire duces."
            },
            {
                "verse": "Qualis Amazonidum niveas dare terga phalanges"
            },
            {
                "verse": "Impiger Alcides cogit et Hippolytem,"
            },
            {
                "verse": "Dissipat infectas dominarum sanguine peltas"
            },
            {
                "verse": "Turbidus et pharetras truncaque tela rapit,"
            },
            {
                "verse": "Haud aliter Siculis victor fugientibus instas"
            },
            {
                "verse": "Oraque cornipedum versa retundis equum."
            },
            {
                "verse": "Nunc Calabrum cuneos splendenti cuspide frangis,"
            },
            {
                "verse": "Agmina nunc alacri barbara fundis equo"
            },
            {
                "verse": "Haec ego non ausim tenui comprendere versu,"
            },
            {
                "verse": "Tanta leves elegi pondera ferre negant."
            },
            {
                "verse": "Sunt tua Maeonio qui carmine proelia dicent"
            },
            {
                "verse": "Tribrachus et longam qui canit Herculeam:"
            },
            {
                "verse": "Herculeo ille tuis praelusit nomine gestis,"
            },
            {
                "verse": "Doctus Apollineae fila movere lyrae\u00cd\u00be"
            },
            {
                "verse": "Ille decus Mutinae, sanctorum gloria vatum,"
            },
            {
                "verse": "Qualem non ullum saecula nostra ferunt,"
            },
            {
                "verse": "Talia componet tibi carmina, qualia dicunt"
            },
            {
                "verse": "Orphea Bistoniis concinuisse iugis:"
            },
            {
                "verse": "Hunc ego silvicomas rupes et corda ferarum"
            },
            {
                "verse": "Crediderim molli posse movere sono."
            },
            {
                "verse": "Hi longe Herculeas divino carmine laudes,"
            },
            {
                "verse": "Bella cothurnatis versibus alta canent."
            },
            {
                "verse": "Nos satis est placidam tenues resonantia pacem"
            },
            {
                "verse": "Dicere et Herculea carmina digna toga."
            }
        ],
        [
            {
                "verse": "Saturno celeres cohibente caelos"
            },
            {
                "verse": "Et terras refugum aequoris littus et"
            },
            {
                "verse": "Nullum terribiles agitabat iras"
            },
            {
                "verse": "Cornu, nec strepitus classica diro tunc"
            },
            {
                "verse": "Edebant sonitu, nec immitis arsit"
            },
            {
                "verse": "Ensis. Non levibus texerat vel hamis"
            },
            {
                "verse": "Lorica tumidos\u00cd\u00be sceleratum crimen"
            },
            {
                "verse": "Caedis non fuerat: aurea saecula"
            },
            {
                "verse": "Egere populos per amoena puri"
            },
            {
                "verse": "Fontis, perpetua fronde latentes, et"
            },
            {
                "verse": "Molles ad choreas Philomena cantu"
            },
            {
                "verse": "Traxit, seu crepitans sibilus arbuti."
            }
        ],
        [
            {
                "verse": "Sit procul a nobis foedatus sanguine Mavors,"
            },
            {
                "verse": "Strymoniis bellum misceat ille suis:"
            },
            {
                "verse": "Candida Pax foveat populos et Borsia regna,"
            },
            {
                "verse": "Et comes in pompa Copia dives eat."
            },
            {
                "verse": "Formosum viridi caput innectatur oliva"
            },
            {
                "verse": "Et manibus culmos, spicea serta ferat\u00cd\u00be"
            },
            {
                "verse": "Iaspidibus fulvo gradiatur splendida curru,"
            },
            {
                "verse": "Hesperis insignem sentiat ora deam."
            },
            {
                "verse": "Nunc genus italicum positis mitescat ab armis,"
            },
            {
                "verse": "Non durus peragat tristia fata chalybs."
            },
            {
                "verse": "Horrida sed Scythicas spargantur bella per urbes\u00cd\u00be"
            },
            {
                "verse": "In solas nobis tela gerenda feras."
            },
            {
                "verse": "Proelia diffugiant pariter telluris et undae\u00cd\u00be"
            },
            {
                "verse": "Alcides posuit tristia bella meus,"
            },
            {
                "verse": "Horrisonos strepitus, stridentia signa tubarum"
            },
            {
                "verse": "Deserit, et dulci redditus est patriae."
            },
            {
                "verse": "Oetaeis quondam veluti flagrantia flammis"
            },
            {
                "verse": "Membra dedit caelo redditus ille deus\u00cd\u00be"
            },
            {
                "verse": "Tunc Phoebus pharetris atque horrida Gorgone Pallas"
            },
            {
                "verse": "Obvia surgenti fit sua turba deo:"
            },
            {
                "verse": "Diva novercales posuit Saturnia fastus,"
            },
            {
                "verse": "Sic magni suadent mitia iussa Iovis."
            },
            {
                "verse": "Splendida formosi laetantur numina caeli"
            },
            {
                "verse": "Et Superis festus ducitur ille dies."
            },
            {
                "verse": "Talis ades patriae, circum te, florida, fratres"
            },
            {
                "verse": "Corpora stant, animi pignora cara tui,"
            },
            {
                "verse": "Quos inter radiat divino vertice fulgens"
            },
            {
                "verse": "Grata Sigismundi corporis effigies\u00cd\u00be"
            },
            {
                "verse": "Cuius ab aurato fundantur spicula cornu,"
            },
            {
                "verse": "Haereat et capiti laurea: Phoebus erit."
            },
            {
                "verse": "Nunc me, Pierides, iuvat"
            },
            {
                "verse": "Lusus dicere candidos,"
            },
            {
                "verse": "Nobis et patriae decus"
            },
            {
                "verse": "Advenit Herculeum."
            },
            {
                "verse": "Aurea Mercurio ridet coniuncta Dione,"
            },
            {
                "verse": "Et micat aetherei stella benigna Iovis\u00cd\u00be"
            },
            {
                "verse": "Iam grave Saturni mortalibus occidit astrum,"
            },
            {
                "verse": "Sidus et invisi flebile Martis abest."
            },
            {
                "verse": "Mollia cum Nymphis Charites nunc carmina dicunt,"
            },
            {
                "verse": "Exsultant Dryades Nereidumque chori."
            },
            {
                "verse": "Omnia nunc gaudent\u00cd\u00be caeli laetantur et undae"
            },
            {
                "verse": "Et vario tellus picta colore nitet."
            },
            {
                "verse": "Namque exoptati felicia gaudia vultus"
            },
            {
                "verse": "Borsius Alcidae suscipit ecce sui."
            },
            {
                "verse": "Noverat hic veteres, ardentia bella, triumphos,"
            },
            {
                "verse": "Noverat et placidi pectoris ingenium\u00cd\u00be"
            },
            {
                "verse": "Fallere quae possint magnum secreta Tonantem"
            },
            {
                "verse": "Obstrusas mentes inspicit ille deus:"
            },
            {
                "verse": "Haud equidem ignotis manibus pulcherrima regni"
            },
            {
                "verse": "Crediderim nostrum claustra dedisse ducem."
            },
            {
                "verse": "Nam veluti superos quo rerum iura manerent"
            },
            {
                "verse": "Praefecit variis Iuppiter officiis:"
            },
            {
                "verse": "Ut mandata deum referat Cyllenia proles,"
            },
            {
                "verse": "Terribilis Mavors ut sua bella gerat,"
            },
            {
                "verse": "Lucida purpureus diffundat lumina Titan,"
            },
            {
                "verse": "Informet Siculus tela trisulca Faber\u00cd\u00be"
            },
            {
                "verse": "Sic tibi nubiferas Alpes et Gallica rura"
            },
            {
                "verse": "Et celebris Mutinae Borsius arva dedit,"
            },
            {
                "verse": "Sic etiam Lepidi felicia moenia Regi"
            },
            {
                "verse": "Sigismundeis subdidit auspiciis."
            },
            {
                "verse": "Ille hinc Sfortiadae nostris disterminat arva"
            },
            {
                "verse": "Finibus et campos, Mantua clara, tuos\u00cd\u00be"
            },
            {
                "verse": "Te Lygur et Thuscus discorsque Bononia cingunt"
            },
            {
                "verse": "Et sunt imperii meta suprema tui."
            },
            {
                "verse": "O nunc ultima floridis"
            },
            {
                "verse": "Verbis fundite carmina,"
            },
            {
                "verse": "Laudes Herculeas tuba"
            },
            {
                "verse": "Dicite, Pierides."
            },
            {
                "verse": "Verticis Aonii si fas sit adire sorores,"
            },
            {
                "verse": "Millenas voces oraque mille petam\u00cd\u00be"
            },
            {
                "verse": "Scilicet Estensis canerem quae viribus acta,"
            },
            {
                "verse": "Herculis invicti fortia gesta ducis"
            },
            {
                "verse": "Et canerem Hesperiae quam sit gratissimus et quam"
            },
            {
                "verse": "Hunc placido populi, quos regit, ore colant."
            },
            {
                "verse": "Et merito: quid enim pretiosius attulit aetas"
            },
            {
                "verse": "Nostra? quid aut veterum saecula prisca patrum?"
            },
            {
                "verse": "Ille colit superos\u00cd\u00be sanctissima verba Tonanti"
            },
            {
                "verse": "Ore pios proprio concinit ille modos"
            },
            {
                "verse": "Ille colit sacrae veneranda volumina legis,"
            },
            {
                "verse": "Nec minus Astreae virginis haeret honos"
            },
            {
                "verse": "Adde quod et gestis et nomine clarus avorum"
            },
            {
                "verse": "Cum sit et arguto nobilis ingenio,"
            },
            {
                "verse": "Non illum tumido levat aita superbia fastu,"
            },
            {
                "verse": "Quae solet ingentis sollicitare viros\u00cd\u00be"
            },
            {
                "verse": "Non illum fulvi torquet mala cura metalli,"
            },
            {
                "verse": "Et stimulos dirae spernit avaritiae."
            },
            {
                "verse": "Hunc igitur Latiae gentes mirantur et omne"
            },
            {
                "verse": "Personat Ausonium gloria vera latus:"
            },
            {
                "verse": "Quacumque Adriaco contunditur aequore tellus,"
            },
            {
                "verse": "Quacumque et superi verberat unda maris,"
            },
            {
                "verse": "Hunc colit attrito pariter cum paupere dives,"
            },
            {
                "verse": "Et iuvenum populo cum seniore chorus\u00cd\u00be"
            },
            {
                "verse": "Quos ego nunc inter te, praestantissime rerum,"
            },
            {
                "verse": "Pectore et imbelli, quo licet, ore colo."
            },
            {
                "verse": "Teque colam suberunt solis dum sidera Marti,"
            },
            {
                "verse": "Dum Scytha terribilis, India mollis erit,"
            },
            {
                "verse": "Flumina dumque suo labentur in aequora cursu"
            },
            {
                "verse": "Et vitreus liquidas pontus habebit aquas"
            },
            {
                "verse": "Movens aurea Pieri"
            },
            {
                "verse": "Carmen, cithara, versibus"
            },
            {
                "verse": "Parcendum: ruit igneo"
            },
            {
                "verse": "Aethere frigida nox."
            }
        ],
        [
            {
                "verse": "CANTUS LAUDATIVUS ILLUSTRISSIMI ET EXCELLENTISSIMI DOMINI HERCULIS ESTENSIS ETC."
            },
            {
                "verse": "Sunt quibus Herculei memoretur pectoris ingens"
            },
            {
                "verse": "Robur, et horrendis viduatae"
            },
            {
                "verse": "Tot monstris urbes\u00cd\u00be alii fera bella gigantum,"
            },
            {
                "verse": "Fulmine deiectos Briarea et"
            },
            {
                "verse": "Enceladum memorant iaculatoremque Mimanta."
            },
            {
                "verse": "Cantabunt alii fraternas"
            },
            {
                "verse": "Aonidum vires et caesis impia bella"
            },
            {
                "verse": "Fratribus et quanto dirumpat"
            },
            {
                "verse": "Turbine Labdacidas stridens Capaneia pinus"
            },
            {
                "verse": "Solus Maeonio cantetur"
            },
            {
                "verse": "Carmine Troianos perfundens sanguine campos"
            },
            {
                "verse": "Iliaco clarus Pelides\u00cd\u00be"
            },
            {
                "verse": "At Macedum vires Indorumque horrida regis"
            },
            {
                "verse": "Proelia commemorent alii\u00cd\u00be vel"
            },
            {
                "verse": "Biscentena canant Tomyris sub milite caesa"
            },
            {
                "verse": "Millia Persarum: simul atque"
            },
            {
                "verse": "Addant humano saturatum sanguine Cyrum."
            },
            {
                "verse": "Sed me nec tam Sfortia virtus"
            },
            {
                "verse": "Nec Venetum classes\u00e2\u0080\u009a Scythici quos contudit ingens"
            },
            {
                "verse": "Maumethis rabies\u00cd\u00be nec tam me"
            },
            {
                "verse": "Alphonsi illustres oblectant Marte triumphi,"
            },
            {
                "verse": "Quam decus Herculeae percussit"
            },
            {
                "verse": "Laudis et egregius praeclari nominis haeres\u00cd\u00be"
            },
            {
                "verse": "Quo melius terris tribuere"
            },
            {
                "verse": "Nil superi: geminos quamquam duo sidera caeli"
            },
            {
                "verse": "Tyndaridas dederint et Martis"
            },
            {
                "verse": "Progeniem Latiis quae subderet arcibus orbem,"
            },
            {
                "verse": "Torquatos Fabiosque, et altum"
            },
            {
                "verse": "Caesarei generis decus, et fortissima bello"
            },
            {
                "verse": "Pectora Scipiadas tulerint, et"
            },
            {
                "verse": "Immotos iactent terris tribuisse Catones"
            },
            {
                "verse": "Hos nostri superant Estensis"
            },
            {
                "verse": "Herculis egregiae laudes atque inclyta gesta:"
            },
            {
                "verse": "Seu iuvet in Calabro pugnantem"
            },
            {
                "verse": "Pulvere terribilesque agitantem dicere turmas"
            },
            {
                "verse": "Deiectasque manus Siculorum,"
            },
            {
                "verse": "Cum Sarnum pavidae regis liquere cohortes"
            },
            {
                "verse": "Turbatae Aragonumque phalanges\u00cd\u00be"
            },
            {
                "verse": "Seu iuvet horrisono cedentem dicere Marti"
            },
            {
                "verse": "Quando truces lituum strepitus et"
            },
            {
                "verse": "Deserit immites pacato pectore pugnas,"
            },
            {
                "verse": "Pacificus tandem patriae cum"
            },
            {
                "verse": "Redditus est dulci, votis iam mille petitus."
            },
            {
                "verse": "Sed pacis placidae quae gessit"
            },
            {
                "verse": "Nullus Apollineo cantabit carmine gesta:"
            },
            {
                "verse": "Ille liceat redeat Smyrnaeus"
            },
            {
                "verse": "Vates\u00e2\u0080\u009a Iliacos doctus cantare tumultus,"
            },
            {
                "verse": "Et licet ad superos iterum nunc"
            },
            {
                "verse": "Virgilium mittant et carmina dulcis Horati"
            },
            {
                "verse": "Elysium quis claudere cura est."
            }
        ],
        [
            {
                "verse": "EXCELLENTISSIMI PRINCIPIS HERCULIS ESTENSIS CANTICA LAUDATORIA ETC."
            },
            {
                "verse": "Impia Dictaei turbarunt saecula regis"
            },
            {
                "verse": "Aurea regna prius,"
            },
            {
                "verse": "Ante nec ad Phasym tulerat Phoebeia puppis"
            },
            {
                "verse": "Semideos proceres\u00cd\u00be"
            },
            {
                "verse": "Quisque suos fines sua littora noverat, orbis"
            },
            {
                "verse": "Inscius alterius."
            },
            {
                "verse": "Non Gangem viridi potaverat ore Britannus,"
            },
            {
                "verse": "Non Rhodanum Assyrius\u00cd\u00be"
            },
            {
                "verse": "Poma sed in rigidis iam tum mitissima tellus"
            },
            {
                "verse": "Praebuit arboribus,"
            },
            {
                "verse": "Tunc lac in liquidis et dulcia mella merumque"
            },
            {
                "verse": "Fluminibus genuit."
            },
            {
                "verse": "Sed postquam Latia Saturnus conditus ora est"
            },
            {
                "verse": "Arma senex fugiens,"
            },
            {
                "verse": "Tunc Iovis ardenti cesserunt aurea regno"
            },
            {
                "verse": "Saecula septrigeri."
            },
            {
                "verse": "Acrior hinc aetas, subiitque argentea proles,"
            },
            {
                "verse": "Inscia sed scelerum\u00cd\u00be"
            },
            {
                "verse": "Quis volucri cursu cervos agitare fugaces"
            },
            {
                "verse": "Mens fuit et iaculis"
            },
            {
                "verse": "Et viridi fortes campo exercere palaestras,"
            },
            {
                "verse": "Et tenues choreas"
            },
            {
                "verse": "Paulatim longis successit saevior annis"
            },
            {
                "verse": "Aenea progenies\u00cd\u00be"
            },
            {
                "verse": "Tunc venae Chalybum, chalybe atque nocentius aurum"
            },
            {
                "verse": "Rupibus eruitur\u00cd\u00be"
            },
            {
                "verse": "Tunc primum domiti Lapithae sensere ferocis"
            },
            {
                "verse": "Verbera cornipedes\u00cd\u00be"
            },
            {
                "verse": "Navita tunc sollers ventos et sidera novit,"
            },
            {
                "verse": "Nominaque imposuit,"
            },
            {
                "verse": "Ferrea mox aetas\u00cd\u00be longis mutare diebus"
            },
            {
                "verse": "Tempora quid nequeant?"
            },
            {
                "verse": "Haec primum nigris totas effudit habenas"
            },
            {
                "verse": "Criminibus soboles\u00cd\u00be"
            },
            {
                "verse": "Tunc prius infidum facinusque et bella cruenti"
            },
            {
                "verse": "Infremuere duces\u00cd\u00be"
            },
            {
                "verse": "Hippomanesque truces gelidumque aconita novercae"
            },
            {
                "verse": "Miscuerunt epulis:"
            },
            {
                "verse": "Ilicet humano pollutas sanguine terras"
            },
            {
                "verse": "Deserit Erigone,"
            },
            {
                "verse": "Sanctaque cum miti subierunt aethera purum"
            },
            {
                "verse": "Relligione Fides"
            },
            {
                "verse": "At nunc sidereis rursum de sedibus omnes"
            },
            {
                "verse": "Exsiluere deae:"
            },
            {
                "verse": "Namque iterum Estensis sub pectore tuta resedit"
            },
            {
                "verse": "Herculis alma Fides,"
            },
            {
                "verse": "Iustitiaeque decus simul isdem sedibus alba"
            },
            {
                "verse": "Relligio subiit,"
            },
            {
                "verse": "Aureaque Estensi rursus sub principe saecla"
            },
            {
                "verse": "Reddita sunt populis."
            }
        ]
    ]
}