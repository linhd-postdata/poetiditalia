{
    "author": "Battista Mantovano",
    "title": "Blasius Cappadox",
    "url": "http://www.poetiditalia.it/texts/SPAGNOLI|blas|001",
    "text": [
        [],
        [
            {
                "verse": "Praecipua in divos qui relligione feruntur"
            },
            {
                "verse": "Non satis esse putat illis impedere mensem,"
            },
            {
                "verse": "Atque animum: sed signa dicant, altaris, ludos"
            },
            {
                "verse": "Pyramides, sacras vestes, sublimia templa."
            },
            {
                "verse": "Ast ego quem fecit Christo devota voluntas."
            },
            {
                "verse": "Non fortuna inopem cum sim indigus aeris et auri."
            },
            {
                "verse": "E sine fortunis, quid agam? Neque promere carmen"
            },
            {
                "verse": "Fas mihi Coelitibus dignum: non est mea tanti"
            },
            {
                "verse": "Barbitos, ut moveat silvas et marmora: non sum"
            },
            {
                "verse": "Amphion Dircaeus ego, non Thracius Orpheus,"
            },
            {
                "verse": "Quos traxisse feras memorant, et flumina cantu."
            },
            {
                "verse": "Quid faciam? Praestare potens si grandia non sum,"
            },
            {
                "verse": "Nulla feram? Non sic mater sanctissima rerum"
            },
            {
                "verse": "Me natura docet: quae fusa per omnia mundi"
            },
            {
                "verse": "Membra suas iuxta vires operatur ubique,"
            },
            {
                "verse": "Semper iners metuens atque infoecunda videri."
            },
            {
                "verse": "Surge igitur mea parva chelys, si tollere in altum"
            },
            {
                "verse": "Non poteris vocem, tenui modulabere cantu."
            },
            {
                "verse": "Iste labor, quamquam vulgo videatur inanis,"
            },
            {
                "verse": "Non parvi tamen ante Deum, cui cognita corda,"
            },
            {
                "verse": "Qui videt affectus, et voce carentia vota,"
            },
            {
                "verse": "Est meriti. Laudes curat Deus: ista litantur"
            },
            {
                "verse": "A superis holocausta: nec est praestantior ulla"
            },
            {
                "verse": "Hostia in Elysiis pietas ubi maxima campis."
            },
            {
                "verse": "Nulla Deo domus est illic sacrata, nec ara:"
            },
            {
                "verse": "Coelum ipsum templum est ingens, sunt lampades astra:"
            },
            {
                "verse": "Victima, Coelituum cantus hosiah-na sonantes."
            },
            {
                "verse": "Sicut enim poean Phoebo, dithyrambus Iaccho"
            },
            {
                "verse": "Carmen erat quondam; sic usque ab origine rerum"
            },
            {
                "verse": "Est Hallelu-ia Deo, nec non hosiah-na per altos"
            },
            {
                "verse": "Elysii campos, et per mortalia regna."
            },
            {
                "verse": "Ergo mihi monumento aliquo celebrare volenti"
            },
            {
                "verse": "Cappadocum te sancte pater, recitanda videtur"
            },
            {
                "verse": "In primis tua contemtrix Regumque, Deumque,"
            },
            {
                "verse": "Quos vetus a larvis aetas delusa colebat,"
            },
            {
                "verse": "Relligio, saevisque fides animosior armis."
            },
            {
                "verse": "Nostra igitur Zephyris venias ad vela secundis,"
            },
            {
                "verse": "Et rege per fluctus cymbam nova dona ferentem."
            },
            {
                "verse": "Cappadocum populis urbs est antiqua: Latini"
            },
            {
                "verse": "Dicimus Augustam, Graeci dixere Sebastem"
            },
            {
                "verse": "Cui bene consultum cupiens Deus optimus, illi"
            },
            {
                "verse": "Tradidit in patrem sanctum, mitemque, piumque,"
            },
            {
                "verse": "Ingenio vultuque virum, Cui nomen avitum"
            },
            {
                "verse": "Blasius quondam tribuere parentes."
            },
            {
                "verse": "Illa sub hoc paucis urbs incrementa diebus"
            },
            {
                "verse": "Magna tulit, tanquam si mox ex marmore in aurum"
            },
            {
                "verse": "Transisset: fortuna fuit prospera genti."
            },
            {
                "verse": "Illis Barbaries campis altissima quondam,"
            },
            {
                "verse": "Ac ferias immanis erat: nam Sole remoto,"
            },
            {
                "verse": "Et regnante gelu, mortalia corpora fiunt"
            },
            {
                "verse": "Cruda nimis, digesta minus: transfusa per artus"
            },
            {
                "verse": "Mens male conditos contagia corporis haurit,"
            },
            {
                "verse": "Et fit dura, ferox, praeceps, immanis, et atrox."
            },
            {
                "verse": "Non aliter, quam sinuosa vina, in olentia vasa"
            },
            {
                "verse": "Id vitium Miseris, subeunt, et rancidae fiunt."
            },
            {
                "verse": "Sed mutata sub hoc hominum natura magistro est"
            },
            {
                "verse": "Quod facit in terras magni Sol gloria mundi."
            },
            {
                "verse": "Hoc egit bonus in populi praecordia pastor."
            },
            {
                "verse": "Sol etenim terras radiis illuminat, annum"
            },
            {
                "verse": "Digerit in partes, nobis alimenta ministrat,"
            },
            {
                "verse": "Et quasi curator vigilans ascendit in altas"
            },
            {
                "verse": "Lanigeri, Libraeque domos, descendit ad axes"
            },
            {
                "verse": "Eternum per iter: nec tempora perdit eundo."
            },
            {
                "verse": "Nam fruges maturat iens, non negligit Indos,"
            },
            {
                "verse": "Non fugit Aethiopes, Scythicis illabitur oris,"
            },
            {
                "verse": "Et, quantum natura sinit, communicat orbi"
            },
            {
                "verse": "Officium, viresque suas: et more paterno"
            },
            {
                "verse": "Quae loca cumque tenet fuso circum aequore Nereus"
            },
            {
                "verse": "Oceano in magno, nostraeque in Tethyos amplis"
            },
            {
                "verse": "Gurgitibus fovet ad moto splendore quotannis."
            },
            {
                "verse": "Non aliter, quam saeva diu fortuna quievit,"
            },
            {
                "verse": "Noctes arque dies prae sollicitudine pastor"
            },
            {
                "verse": "Anxius impendit gregibus curamque, operamque,"
            },
            {
                "verse": "Et satis officio fecit pro viribus omni."
            },
            {
                "verse": "Omnia quae legum lator, morumque magister"
            },
            {
                "verse": "Instituit Christus, populique resonabat in aures."
            },
            {
                "verse": "Semper, et exemplo plus quam sermone docebat."
            },
            {
                "verse": "Hinc veluti virtutum alto de gurgite fluxit"
            },
            {
                "verse": "In populorum animos, et in intima pectora plebis"
            },
            {
                "verse": "Proventus genus omne boni: crescebat in horas"
            },
            {
                "verse": "Fertilitas, frugumque ferax cultura bonarum."
            },
            {
                "verse": "Venerat huc et merce sua ditaverat urbem"
            },
            {
                "verse": "Caeca fides, audita sequens, incognita credens:"
            },
            {
                "verse": "Et casus animante Deo ridebat acerbos."
            },
            {
                "verse": "Spes quoque semper inops, semper sitibunda futuri."
            },
            {
                "verse": "Quae velut expectans aliquia sedet ope supino."
            },
            {
                "verse": "Venit et invidiae Caritas inimica suarum"
            },
            {
                "verse": "Prodiga opum, nec non custos malus aeris et auri"
            },
            {
                "verse": "Oblitusque sui rapidis amor affuit alis:"
            },
            {
                "verse": "Affuit et virtus, qua fortia temperat undis"
            },
            {
                "verse": "Vina superfusis, luxum cohibere gulamque"
            },
            {
                "verse": "Et fraenare potens vesani incendia sensus."
            },
            {
                "verse": "Venit et armipotens Virgo, quae amplexa columnam"
            },
            {
                "verse": "Palladium robur vultu praetendit et ausum."
            },
            {
                "verse": "Tu quoque praeterit memor, et praesaga futuri"
            },
            {
                "verse": "Temporis, et Iani duplicem vestita figuram"
            },
            {
                "verse": "Tunc aderas, aderat lances quae portat, et ensem"
            },
            {
                "verse": "Osa malas Astraea manus, inimica rapinis."
            },
            {
                "verse": "His pater hospitibus tantam formaverat urbem,"
            },
            {
                "verse": "Affectusque omnis populus veniebat in istos,"
            },
            {
                "verse": "Sicut ad una omnes concurrunt pascua tauri."
            },
            {
                "verse": "Corda, manus, oculos, plantas, linguamque movebat"
            },
            {
                "verse": "Christus, et in cunctis (ita conciliaverat illos"
            },
            {
                "verse": "Disciplina vigil, sanctique industria patris)"
            },
            {
                "verse": "Spiritus unus erat, quotiens ad templa vocabat"
            },
            {
                "verse": "Festa dies, aderant curis civilibus omnes"
            },
            {
                "verse": "Protinus exclusis, tota cum plebe senatus,"
            },
            {
                "verse": "Matronae cum virginibus, cum pube senectus."
            },
            {
                "verse": "Non illos ut nunc quando incestata facessit"
            },
            {
                "verse": "Relligio, Veneris proles in templa trahebat:"
            },
            {
                "verse": "Sed pietas, et sancta Deus praecordia pulsans."
            },
            {
                "verse": "At quae divini poscit reverentia cultus"
            },
            {
                "verse": "Cum patrata forent, omnes in tecta redibant"
            },
            {
                "verse": "Sancti oculos, animum sancti, sancti ora manusque."
            },
            {
                "verse": "Incestus tum nullus erat, tum nullus adulter,"
            },
            {
                "verse": "Non raptor, non sacrilegus, non insidiator."
            },
            {
                "verse": "Tutus erat pudor in thalamis, in ovilibus agni,"
            },
            {
                "verse": "Armentum in caulis: omnes via tuta per agros."
            },
            {
                "verse": "Tutum aes in loculis: sine lite silentia toto"
            },
            {
                "verse": "Muta foro: Caritas melior custodia rerum"
            },
            {
                "verse": "Quam leges, ubi vivit amor, peccata facessunt"
            },
            {
                "verse": "Omnia: nil opus est praetore: superflua lex est."
            },
            {
                "verse": "Ut solet ad numerum tactis symphonia chordis"
            },
            {
                "verse": "Surgere: sic animis innoxia vita per urbes"
            },
            {
                "verse": "Compositis oritur, qualis fui ante, parentum"
            },
            {
                "verse": "Quam vetus improbitas divinam accenderet iram."
            },
            {
                "verse": "Affectus si lege carent: in bella ferarum"
            },
            {
                "verse": "More ruunt. Virus pacem qui quaeritis, istud"
            },
            {
                "verse": "Exturbate: istas animorum extinguite flammas."
            },
            {
                "verse": "Hoc veri pastoris, qui pascere curat,"
            },
            {
                "verse": "Non morbo incestare pecus, quae pessima totas"
            },
            {
                "verse": "Implicuit terras hac tempestate libido."
            },
            {
                "verse": "Noxia si proferre caput vidisset in agro"
            },
            {
                "verse": "Gramina, doctrinae, rastris et vomere linguae"
            },
            {
                "verse": "Mox aderat steriles prohibens inolescere plantas."
            },
            {
                "verse": "Blasius his studiis, hac sedulitate solebat"
            },
            {
                "verse": "Custodire greges, atque exercere talentum."
            },
            {
                "verse": "Ut miseris afferret opem, quos aere alieno"
            },
            {
                "verse": "Audierat morbove premi vel pauperis anni"
            },
            {
                "verse": "Damna pati, vel fortem aliam tristem atque malignam:"
            },
            {
                "verse": "Ibat ad insignes aulas, et ad horrea Ditum,"
            },
            {
                "verse": "Res quibus est opulenta domi et cellaria plena,"
            },
            {
                "verse": "Suadebatque aliquid grandi depromere acervo,"
            },
            {
                "verse": "Atque inopum patronus erat. Saepe aurea vasa"
            },
            {
                "verse": "Ex templorum adytis cum res reposceret, istos"
            },
            {
                "verse": "(Sic accensa vito pietas) vertebat in usus."
            },
            {
                "verse": "Saepe loquens turbis, Christi patrimonia claudi"
            },
            {
                "verse": "Non debere inopi, Christumque dicasse trientem"
            },
            {
                "verse": "Mendicis ex asse suo memorare solebat."
            },
            {
                "verse": "Istud idem sancti patres sanxere, volentes"
            },
            {
                "verse": "In tres divitias Christi discindere partes:"
            },
            {
                "verse": "Quarum prima sacri fluat in collegia templi,"
            },
            {
                "verse": "Unde habebant mensas, medicos, habitumque ministri:"
            },
            {
                "verse": "Altera restituat labentia templa, domosque,"
            },
            {
                "verse": "Quas habitat sacer antistes, mystaeque minores."
            },
            {
                "verse": "Cetera distribuat pietas, alimenta ministret"
            },
            {
                "verse": "Plebi inopum, iuvet aegrotos et debile vulgus."
            },
            {
                "verse": "At quia qui leges aliis dare cogitat, ipsum"
            },
            {
                "verse": "Est opus in primis sibi legem imponere, numquam"
            },
            {
                "verse": "Indulsit Genio. Genius convivia, somnos,"
            },
            {
                "verse": "Otia, laetitiamque petit: quae singula pastor"
            },
            {
                "verse": "Optimus aufugit doctus tolerare laborem,"
            },
            {
                "verse": "Tomentum Circense pati, quod arundine trita,"
            },
            {
                "verse": "Non levibus plumis, nec molli vellere fartum,"
            },
            {
                "verse": "Difficiles etiam curas, aestumque, geluque"
            },
            {
                "verse": "Spirituumque dolos, at tentamenta malorum."
            },
            {
                "verse": "Nam sine larvarum insidiis, et pseudo Deorum"
            },
            {
                "verse": "Vulnere fas nulli mortalem evadere vitam."
            },
            {
                "verse": "Dum pius in terris divina negocia pastor"
            },
            {
                "verse": "Ista gerit, duce Marte Deum convenerat omne"
            },
            {
                "verse": "Consilium subter cautes Trinacridos Aetnae:"
            },
            {
                "verse": "Regnat ubi flammarum opifex, qui fulmina cudit."
            },
            {
                "verse": "Haec lemurum proceres ultro citroque locuti"
            },
            {
                "verse": "Plurima pro imperio pro maiestate Deorum"
            },
            {
                "verse": "Decrevere aelium Latio praeponere Regem."
            },
            {
                "verse": "Carus enim qui tunc bellis molimine magno"
            },
            {
                "verse": "Vexabat Persas, quod erat mansuetus et insons"
            },
            {
                "verse": "Christigenis, genus est visus nescire Deorum:"
            },
            {
                "verse": "Propterea statuere illo violenter abacto"
            },
            {
                "verse": "Vestigare novum, cui mens atrocior esset,"
            },
            {
                "verse": "Atque magis crudum ingenium, quod perderet omnes"
            },
            {
                "verse": "Relliquias Christi, veteresque reduceret aras."
            },
            {
                "verse": "Lectus ad excidium Cari Vulcanus ab Aetna"
            },
            {
                "verse": "Devolat in Lybiam, piceasque ex aequore nubes"
            },
            {
                "verse": "Cogit, et excitis per coelum immurmurat auris."
            },
            {
                "verse": "Nec mora, per Lybiae campos cum fulgore fulmen"
            },
            {
                "verse": "Intonuit, nova tempestas nigrescit ab Austro."
            },
            {
                "verse": "Iam pluit, et crebris ardet coelum ignibus omne,"
            },
            {
                "verse": "Intentatque freto et terris horrentia bella."
            },
            {
                "verse": "Mortales miseri quid agant in turbine tanto."
            },
            {
                "verse": "Ignari tanquam pecudes indagine clausae"
            },
            {
                "verse": "Corda tremunt, animosque levant ad Numina tristes."
            },
            {
                "verse": "Ecce super Persas ventis agitata coruscant"
            },
            {
                "verse": "Nubila, et in nebulis animae Phlegethontides ardent:"
            },
            {
                "verse": "Nam Stygii Manes immiscebantur opacis"
            },
            {
                "verse": "Nubibus et ventis, tempestatemque fragosam"
            },
            {
                "verse": "Ad loca patrando sceleri oportuna ferebant."
            },
            {
                "verse": "Mulciber nimbis formaverat igne coacto"
            },
            {
                "verse": "Fulmen, et in gravibus Cocyti exstinxerat undis"
            },
            {
                "verse": "Saepius, adiiciens sulfur Phlegethonte petitum."
            },
            {
                "verse": "Iam furit, impatiensque morae retinacula fraugit"
            },
            {
                "verse": "Ignis, et ingenti fugit extra nubilae bombo."
            },
            {
                "verse": "Dum trepidant omnes, dum sanguis in intima corda"
            },
            {
                "verse": "Proripitur; fragor irradians tentoria Regis"
            },
            {
                "verse": "Intrat, et includens animam pulmone sub imo"
            },
            {
                "verse": "Respirare negat, vitamque a pectore solvit."
            },
            {
                "verse": "Rex iacet exanimus, tristisque per omnia castra"
            },
            {
                "verse": "Fama volat casus, tenditque per aera Romam."
            },
            {
                "verse": "Officio functus redit Vulcanus in Aetnam."
            },
            {
                "verse": "At cui cura novi Pallas Tritonia Regis"
            },
            {
                "verse": "Qua lemures norunt facinus conglutinat arte:"
            },
            {
                "verse": "Se insinuat primorum animis, totamque subornat"
            },
            {
                "verse": "Militiam: plebis palpat praecordia: blando"
            },
            {
                "verse": "Adversos operi mollit popismate: festos"
            },
            {
                "verse": "Commemorat turbis ludos, mensasque dapales:"
            },
            {
                "verse": "Quas Caesar praebere novus consuevit, et omnem"
            },
            {
                "verse": "Lautitiam, vota incendit popularia, voces"
            },
            {
                "verse": "Clamoremque ciens it castra per omnia. Tandem"
            },
            {
                "verse": "Delegit castrensem hominem torvo imperiosum"
            },
            {
                "verse": "Lumine: cui nomen veniens a voce Diocles."
            },
            {
                "verse": "Exsultavit, ubi scelus id crudele peractum"
            },
            {
                "verse": "Vidit, et invento risit laetata Tyranno."
            },
            {
                "verse": "Caesar hic imbutus Phoebo, Iove, Marte, Minerva,"
            },
            {
                "verse": "Disque aliis, Saturnae tuae qui nomina gentis"
            },
            {
                "verse": "Accipiunt, Christi populum depellere toto"
            },
            {
                "verse": "Orbe parat, fierique iubet prisco omnia ritu,"
            },
            {
                "verse": "Ut Numa et antiqui reges docuere Latini."
            },
            {
                "verse": "Aeneas etenim quando ad Lavinia venit"
            },
            {
                "verse": "Litora: sacra tulit secum victosque Penates,"
            },
            {
                "verse": "Et dedit indigenis, docuitque arcana Deorum"
            },
            {
                "verse": "Orgia, quae aeternos ea gens servaret in annos."
            },
            {
                "verse": "Multa quoque Evander prius et Carmenta sacerdos"
            },
            {
                "verse": "Arcadiis olim tulerant libamina ab oris"
            },
            {
                "verse": "In Latium: quae post observare nepotes."
            },
            {
                "verse": "Tusci etiam quaedam deliramenta tenebant,"
            },
            {
                "verse": "Quae genitus tellure Tages invexerat olim:"
            },
            {
                "verse": "Haec igitur Caesar non quae de litore Ianus"
            },
            {
                "verse": "Attulit Assyrio, postquam servanda per omnes"
            },
            {
                "verse": "Vulgavit populos, odio stimulata Deorum"
            },
            {
                "verse": "Indocilis cepit saevire licentia Vulgi:"
            },
            {
                "verse": "Christigenae tamquam genus exsecrabile passim"
            },
            {
                "verse": "Diripiuntur, opes fisco addicuntur, et ipsi,"
            },
            {
                "verse": "Si dare sacra negant, vinclis, ferro, ignibus, undis."
            },
            {
                "verse": "Tantaque mox facta est Ceritae insania turbae,"
            },
            {
                "verse": "Ut sine iudiciis homines, sine legis et aequi"
            },
            {
                "verse": "Ordine inauditos nudato invaderet ense"
            },
            {
                "verse": "Publice, et in templis Divum, totamque per urbem"
            },
            {
                "verse": "(Rex horrenda, ipsoque etiam damnata sub Orco)"
            },
            {
                "verse": "Frustatim concisa hominum tellure iacebant"
            },
            {
                "verse": "Corpora, quae tumuli non dignabantur honore"
            },
            {
                "verse": "Sacrilegae gentes, ne, quod funesta docebat,"
            },
            {
                "verse": "Relligio, requies animis errantibus esset."
            },
            {
                "verse": "Namque animas, quarum iaceant sine honore sepulcri"
            },
            {
                "verse": "Corpora, posse negant Stygias transire paludes."
            },
            {
                "verse": "Caedibus (auditu triste ac miserabile) tellus"
            },
            {
                "verse": "Ebria sanguineas nubes tollebat in altum:"
            },
            {
                "verse": "Ut cum vere novo proscissis vomere campis,"
            },
            {
                "verse": "In fumum se solvit hiems ia Sole sub altum"
            },
            {
                "verse": "Immittente solum radios, almumque teporem:"
            },
            {
                "verse": "Uda humus exhalat bibitos in nubila nimbos."
            },
            {
                "verse": "Tum plerique patres sancti cum tale viderent"
            },
            {
                "verse": "Excidium, fugere urbes, et more ferarum"
            },
            {
                "verse": "Per deserta vagi caecis latuere cavernis."
            },
            {
                "verse": "Ista ego crediderim per Noxia tempora Paulum"
            },
            {
                "verse": "Niligenam, Sole ardentem qui primus Eremum"
            },
            {
                "verse": "Incoluit, liquisse urbes patriosque penates,"
            },
            {
                "verse": "Et didicisse togas textis componere palmis."
            },
            {
                "verse": "Tum Caius, qui praesul erat Romanus, in altis"
            },
            {
                "verse": "Delituit cryptis, tunc Marcellinus et ipse"
            },
            {
                "verse": "Romulidum pastor victus formidine Christum"
            },
            {
                "verse": "Prodidit, et plena Marti libavit acerra."
            },
            {
                "verse": "At scelus id mox erubuit, sensuque recepto"
            },
            {
                "verse": "Incepit damnare Deos, extollere Christum."
            },
            {
                "verse": "Nec mors horribilis visa est; sed sponte cucurrit"
            },
            {
                "verse": "In medios hostes, iugulumque tetendit ad ensem."
            },
            {
                "verse": "Fortior in pugnam post signa amissa reversus,"
            },
            {
                "verse": "Victor et ornatus viridi discessit oliva."
            },
            {
                "verse": "At cum Christigenae, quia sic peccaverat, eius"
            },
            {
                "verse": "Membra vererentur tellure includere: Olympi"
            },
            {
                "verse": "Ianitor in somnis monuit, cum spiritus arces"
            },
            {
                "verse": "In paradisiacas isset, non esset verendum"
            },
            {
                "verse": "Corpus honorato patris insignire sepulchro."
            },
            {
                "verse": "Iverat haec pestis lemurum teterrima ad urbes"
            },
            {
                "verse": "Thraicias, ad Cappadoces, Bebricia ad arva,"
            },
            {
                "verse": "Atque Albana, cruor iam Thermodontidas undas,"
            },
            {
                "verse": "Iam Phasis macularat aquas, macularat Araxem,"
            },
            {
                "verse": "Littoraque Hyrcani maris, Armeniasque, Syrasque"
            },
            {
                "verse": "Medorumque domos, niveique cacumina Tauri."
            },
            {
                "verse": "Albanis canibus, qui dilaniare feroces"
            },
            {
                "verse": "Sunt soliti tauros, et debellare leones,"
            },
            {
                "verse": "Obiiciendi hominum viventia corpora postquam"
            },
            {
                "verse": "Esuriem tulerant, iam mos inoleverat atrox."
            },
            {
                "verse": "Blasius hanc rabiem fugiens de more volucrum,"
            },
            {
                "verse": "Quae, quotiens nova tempestas consurgere visa est,"
            },
            {
                "verse": "In loca tuta volant, et sese in tempora servans"
            },
            {
                "verse": "Opportuna magis populi curae atque saluti,"
            },
            {
                "verse": "In densos abiit saltus stabula alta ferarum."
            },
            {
                "verse": "Cum regnante tenet sceptrum vis sola Tyranno,"
            },
            {
                "verse": "Et lex muta silet, quid agant qui vivere vitam"
            },
            {
                "verse": "Insontem sanctamque velint? Aequissima tali"
            },
            {
                "verse": "Tempestate fuga est, donec bona sidera surgant."
            },
            {
                "verse": "Qui fugiunt iterum possunt pugnare: sepulti,"
            },
            {
                "verse": "Non redeunt in pugnam iterum, spes magna salutis"
            },
            {
                "verse": "Est gregibus, cum pastor adhuc vitalibus auris"
            },
            {
                "verse": "Vescitur, atque eius reditus speratur in horas."
            },
            {
                "verse": "Cum potis est servare gregem, si fugerit, atrox"
            },
            {
                "verse": "Incurrit facinus: sed cum violentia vincit,"
            },
            {
                "verse": "Et pastor prodesse nequit, sibi consulat ipsi."
            },
            {
                "verse": "Qui servare alios cupiunt, servare se ipsos"
            },
            {
                "verse": "Est opus, atque suam in primis curare salutem."
            },
            {
                "verse": "Tunc igitur pastor lachrymans magalia linquat,"
            },
            {
                "verse": "Et Superis commendet oves, qui vincere soli"
            },
            {
                "verse": "Horribiles casus, atque infortunia possunt."
            },
            {
                "verse": "Altior Aemonio mons est Argaeus Olympo"
            },
            {
                "verse": "Semper habens hiemem, semper nive candidus alta"
            },
            {
                "verse": "Vertice in excelso, tantumque ascendit in auras,"
            },
            {
                "verse": "Ut supremus apex videat duo maxima utrinque,"
            },
            {
                "verse": "Aequora, quae claudunt Asiam: vestitur opaco."
            },
            {
                "verse": "Rupibus a summis usque ad vestigia saltu:"
            },
            {
                "verse": "Per devexa cadunt fontes, quibus humida tellus"
            },
            {
                "verse": "Graminibus vernat, medicisque se induit herbis."
            },
            {
                "verse": "Saepius a Ponto sese Medea ferebat"
            },
            {
                "verse": "Montis in amfractus altos, praebente Diana"
            },
            {
                "verse": "Nocturno splendore viam, plenisque canistris"
            },
            {
                "verse": "Mille venenorum species in tecta ferebat."
            },
            {
                "verse": "Venit in haec profugus deserta silentia pastor,"
            },
            {
                "verse": "Vestigansque locum tutas ubi ponent sedes"
            },
            {
                "verse": "Posse: in adsensu montis Titanis ad ortum"
            },
            {
                "verse": "Repperit exciso loca subterranea saxo:"
            },
            {
                "verse": "Quae natura, vel ars, vel utraque potentior ipse"
            },
            {
                "verse": "Coeli et terrae opifex iam longo extuderat aevo:"
            },
            {
                "verse": "Repperit et grandem muscoso in marmore puppim,"
            },
            {
                "verse": "Priscum opus, insculptam ferro: miratus et alta"
            },
            {
                "verse": "Mente putans, meminit iactatam fluctibus arcam,"
            },
            {
                "verse": "Tempore quo totum Nereus se effudit in orbem,"
            },
            {
                "verse": "In summo sedisse iugo (sic fama ferebat)"
            },
            {
                "verse": "Ut quodam in scopulo, cum vix foret aequore mersum,"
            },
            {
                "verse": "Et patrem humani generis timuisse carinae"
            },
            {
                "verse": "Naufragium: sed mox pelago adsurgente levatam"
            },
            {
                "verse": "Nasse per immensam nec habentem litora Tethym,"
            },
            {
                "verse": "Qua flantes egere animae, fluit istius ergo"
            },
            {
                "verse": "Iudicium casus signat in marmore puppis."
            },
            {
                "verse": "Fecerunt inventa fidem conchylia passim"
            },
            {
                "verse": "Per nemora in montes fusos testantia fluctus."
            },
            {
                "verse": "Ante fores sese latum effundebat in orbem"
            },
            {
                "verse": "Area, et in medio florenti margine septus"
            },
            {
                "verse": "Fons vitreis manabat aquis sub tegmine grandis"
            },
            {
                "verse": "Castaneae, quae tunc frugem incipiebat echino"
            },
            {
                "verse": "Maturare gravis, fetumque aperire recentem."
            },
            {
                "verse": "Ecce Deus, dixit senior, Deus ecce suorum"
            },
            {
                "verse": "Patronus, pastorque bonus dedit omnia nobis,"
            },
            {
                "verse": "Hospitium victumque simul, mihi porrigit arbor"
            },
            {
                "verse": "Unde famem, fons unde sitim restringere fas fit,"
            },
            {
                "verse": "Et dubitant homines Superis se credere? Qui vult"
            },
            {
                "verse": "Quod satis est vita non inservire palato,"
            },
            {
                "verse": "Inveniet passim silvas alimenta per omnes."
            },
            {
                "verse": "Haec felix est vita hominum scelus ante parentum,"
            },
            {
                "verse": "Dum pia simplicitas vitiata libidine nulla"
            },
            {
                "verse": "Non sitiebat opes, sed erant communia cunctis"
            },
            {
                "verse": "Omnia, dum purae passim et sine sanguine mensae."
            },
            {
                "verse": "Salve sancta domus, sancti saluete recessus"
            },
            {
                "verse": "Sacrorum nemorum, salvete silentia curis"
            },
            {
                "verse": "Opportuna piis: ad quae, velut ad sua Tempe,"
            },
            {
                "verse": "Urbibus antiqui patres fugere relictis."
            },
            {
                "verse": "Heic mihi mons Carmelus erit: mihi Numina faxint"
            },
            {
                "verse": "Succendi Eliae sanctis praecordia flammis."
            },
            {
                "verse": "Sic fatus senior, caeco de vimine cratem"
            },
            {
                "verse": "Incipit ordiri, multaque intexere fronde,"
            },
            {
                "verse": "Arceat ut gelidam speluncae a limine noctem:"
            },
            {
                "verse": "Et foliis stratum accumulans arentibus antrum"
            },
            {
                "verse": "Dividit in partes geminas: pars intima somno,"
            },
            {
                "verse": "Altera quae luci magis est vicina dicatur"
            },
            {
                "verse": "Excubiis, et psallendos servatur ad hymnos,"
            },
            {
                "verse": "Temporis haec ratio: noctes insomnis agebat"
            },
            {
                "verse": "Usque ad Luciferum: noctu adscendebat Olympum"
            },
            {
                "verse": "Mente legens exempla patrum: noctu omnis Divum"
            },
            {
                "verse": "Tecta revisebat meditans. Sed pronus ad aram"
            },
            {
                "verse": "Lucida cum mediam duxissent sidera noctem"
            },
            {
                "verse": "Psallebat tenui Davidica carmina cantu,"
            },
            {
                "verse": "Quae pietas patrum septem digessit in horas."
            },
            {
                "verse": "Cum Venus extulerat faciem, mox lumine presso"
            },
            {
                "verse": "Matutina quies lassos infusa per artus"
            },
            {
                "verse": "Ibat in Eoi surgentia lumina Phoebi."
            },
            {
                "verse": "Tunc ibi iam primae laudes exsolverat horae,"
            },
            {
                "verse": "Ad ruris transibat opus ne lenta nocentes"
            },
            {
                "verse": "Otia nutrirent curas, deducere rivos,"
            },
            {
                "verse": "Florentem riguis adaquare canalibus hortum,"
            },
            {
                "verse": "Vertere tellurem, committere femina sulcis,"
            },
            {
                "verse": "Exercere solum, teneras depangere plantas"
            },
            {
                "verse": "Cura erat, et totam sulando absumere lucem."
            },
            {
                "verse": "Fiscellas etiam virgis, vel cortice secto"
            },
            {
                "verse": "Texere et in grandes silvam proscindere acervos,"
            },
            {
                "verse": "Unde focis daret hibernis alimenta solebat."
            },
            {
                "verse": "Denique Thebaei quae per loca Sole propinquo"
            },
            {
                "verse": "Desolata patres gessere negocia: sanctus"
            },
            {
                "verse": "Segnitiem fugiens exercuit omnia Pastor."
            },
            {
                "verse": "Non vinum libare Deo, non frangere panem"
            },
            {
                "verse": "Tunc poterat: fortuna viris praestantibus atrox"
            },
            {
                "verse": "Haec quae sunt etiam miseris alimenta negabat:"
            },
            {
                "verse": "Propterea umbrosas rupes, qua Sole putabat"
            },
            {
                "verse": "Austrino nemus esse ferax, aliquando peragrans,"
            },
            {
                "verse": "Silvestres corylos, et saxea corna legebat,"
            },
            {
                "verse": "Fagineasque nuces, barbataque mespila: nec non,"
            },
            {
                "verse": "Mala comis iam deciduis tamen acria, et ista"
            },
            {
                "verse": "In sua vectabat festis epulanda diebus"
            },
            {
                "verse": "Horrea: coenandum vero si lautius esset,"
            },
            {
                "verse": "Arida de calatho promebat fraga colurno,"
            },
            {
                "verse": "Consuetum finire acidis convivia sorbis."
            },
            {
                "verse": "Cum Sol pronus erat iam descensurus in undas"
            },
            {
                "verse": "Antipodum curru rediens ad regna cadenti,"
            },
            {
                "verse": "Vesperaque aeternos stellarum accenderet ignes,"
            },
            {
                "verse": "Moris erat laudes cantu recitare diurnas,"
            },
            {
                "verse": "Et post corporeos animo indulgere labores."
            },
            {
                "verse": "Non aderant illic hominum consortia: verum"
            },
            {
                "verse": "Silvestres, res mira, feraeque horrescere vultus"
            },
            {
                "verse": "Sunt solitae humanos, patris ad spelaea cubabant"
            },
            {
                "verse": "More ovium, media quoties aestate sub alta"
            },
            {
                "verse": "Ilice pallentis armentum ruminat herbas."
            },
            {
                "verse": "Huc armata gerens falcatis dentibus ora"
            },
            {
                "verse": "Sus ferus, et canibus iaculis bicoloribus hystrix"
            },
            {
                "verse": "Noxia ducebant catulos, et longa trahebant"
            },
            {
                "verse": "Otia ludentes: nec non et meiere lynces"
            },
            {
                "verse": "Purpureas soliti, dicunt lyncuria, gemmas."
            },
            {
                "verse": "Nec panthera ferox aberat, nec tergore panther"
            },
            {
                "verse": "Multicolor vario, nec quae praevertere cursu"
            },
            {
                "verse": "Fertur aves Tigris, solitusque attollere sese"
            },
            {
                "verse": "Ursus in amplexus, et aperto alludere rictu:"
            },
            {
                "verse": "Quique solet villos cum vult mutare Tarandus."
            },
            {
                "verse": "Damarum, leporumque greges post prandia facto"
            },
            {
                "verse": "Cum cervis, cum dorcadibus, cum vulpibus illuc"
            },
            {
                "verse": "Agmine tendebant velut ad solemnia quaedam"
            },
            {
                "verse": "Festa, lupi quoque, et obliti feritatis onagri,"
            },
            {
                "verse": "Innumeraeque aliae pecudes sic mansuefactae,"
            },
            {
                "verse": "Ut senior manibus missis ad guttura, ad armos"
            },
            {
                "verse": "Contrectaret, velut armentarius ipsa"
            },
            {
                "verse": "Quae pascit iumenta, boves, domitasque iuvencas."
            },
            {
                "verse": "Discite mortales quid vita innoxia possis,"
            },
            {
                "verse": "Et quantum imperii, si peccasset, habebat"
            },
            {
                "verse": "Ille hominum primus pater in genus omne animantum."
            },
            {
                "verse": "Nec pecudes manibus solum tractare solebat:"
            },
            {
                "verse": "Sed curare etiam si quam vel vulnera passam,"
            },
            {
                "verse": "Vel morbo correptam aliquo fortasse videbat."
            },
            {
                "verse": "Nec prius innocui patris de limine abibant,"
            },
            {
                "verse": "Quam crucis in formam ducta dimitteret illas"
            },
            {
                "verse": "Ad sua tecta manu. Volucres mirabile visu,"
            },
            {
                "verse": "Sic curat divina pias clementia mentes,"
            },
            {
                "verse": "Assiduae fruges aliquas, et certa ferebant"
            },
            {
                "verse": "Pabula, ut Eliae sicco in torrente, superbum"
            },
            {
                "verse": "Dum fugeret Reginae odium, deferre solebant."
            },
            {
                "verse": "Contigit ut quaerens dictas a Paeone frondes,"
            },
            {
                "verse": "Atque salutares magnis languoribus herbas"
            },
            {
                "verse": "Montis in Argaei summam devenerit arcem."
            },
            {
                "verse": "Heic ubi deterso frontis sudore levavit"
            },
            {
                "verse": "Lumina, se niveo quedam de marmore molis"
            },
            {
                "verse": "Obtulit, adspectu structura insignis amoeno"
            },
            {
                "verse": "Delectatus adit propius, monumentaque, priscae"
            },
            {
                "verse": "Militiae agnoscens visum per singula versat."
            },
            {
                "verse": "Illic scriptus erat Tiphys Pegasaeus, et Argo"
            },
            {
                "verse": "Prima ratis, ventoque sinus laxabat Iason,"
            },
            {
                "verse": "Orpheus, et fratres Helenae Ledae propago."
            },
            {
                "verse": "Heic etiam patrem fugiens Medea, puerque,"
            },
            {
                "verse": "Quem memorant populis fecisse vocabula Medis."
            },
            {
                "verse": "Regis Alexandri pugnas, et Amazonas armis"
            },
            {
                "verse": "Argolicis victas, vastataque litora longe"
            },
            {
                "verse": "Euxini Hyrcanique maris monstrabat imago"
            },
            {
                "verse": "Saxea, et atroci victos certamine Colchos."
            },
            {
                "verse": "Heic Lucullus erat ventosa per aequora vectus"
            },
            {
                "verse": "Utribus inflatis, toto admirante profundo:"
            },
            {
                "verse": "Sculptus erat Nereus: sculpto cum Doride Nymphae,"
            },
            {
                "verse": "Spectantes sine ducem transmittere Pontum."
            },
            {
                "verse": "Heic disiecta mari classis Mithridatica toto,"
            },
            {
                "verse": "Remigibus partim caesis, partim aequore mersis."
            },
            {
                "verse": "Heic Pompeius adhuc felix vestigia pronum"
            },
            {
                "verse": "Ad sua Tigranem posito diademate, rursum"
            },
            {
                "verse": "Instituit regem, iuga per sublimia Tauri"
            },
            {
                "verse": "Tendit in Assyriam, Solymasque adscendit in arces."
            },
            {
                "verse": "Tu quoque Caesar eras his annumeratus Ibero"
            },
            {
                "verse": "Victor ab Oceano veniens per Gallica regna,"
            },
            {
                "verse": "Atque per Italiam, per rura Philippica, et omnes"
            },
            {
                "verse": "Aemathiae campos, per Mareotidis agros."
            },
            {
                "verse": "Nam tu Cappadocum populos, et Pontica longe"
            },
            {
                "verse": "Litora pacasti, terras Meotidos ultra"
            },
            {
                "verse": "Usque ad Hyperboreae gentis deserta fugato"
            },
            {
                "verse": "Pharnace perpetuo Romani nominis hoste."
            },
            {
                "verse": "Heic muliebre genus mammis bellatur adustis."
            },
            {
                "verse": "Militat ad Troiam, profert confinia regni"
            },
            {
                "verse": "In Liciam, ponitque Ephesum: magni Herculis arma"
            },
            {
                "verse": "Sustinet, et totis fit gens celeberrima terris."
            },
            {
                "verse": "Multa super Persis, qui regnavere per oras"
            },
            {
                "verse": "Cappadocum, super antiquo rege Ariarate"
            },
            {
                "verse": "Multa legi poterant: se nomina plurima tempus"
            },
            {
                "verse": "Laeserat, et tenebram titulis, iniecerat aetas."
            },
            {
                "verse": "His ita decursis procul apparentia regna,"
            },
            {
                "verse": "Et positos sub monte locos speculatur ab alto,"
            },
            {
                "verse": "Euphratemque tuens, lapsum de montibus altis"
            },
            {
                "verse": "Armeniae versus Syriam se volvere magnis"
            },
            {
                "verse": "Molibus undarum, quondam descendere pacto"
            },
            {
                "verse": "Possit ad Eois secum considerat hortis."
            },
            {
                "verse": "Trermodoonta videt, qui praeterlabitur oras"
            },
            {
                "verse": "Cappadocum versus Colchos: videt aequora Ponti,"
            },
            {
                "verse": "Tua pezunta mari appositam, Cerasuntaque notam"
            },
            {
                "verse": "Arbore, quam gelidis vexit Lucullus ab arvis"
            },
            {
                "verse": "Magnopolim, quae in monte sedens cognomina magni"
            },
            {
                "verse": "Pompei servabat adhuc, claramque Sebastem,"
            },
            {
                "verse": "Cuius agros longo cursu disterminat Iris"
            },
            {
                "verse": "Amnis in Euxinum veniens, et Caesaris urbem,"
            },
            {
                "verse": "Et quam Graiuginae prisci dixere Comana,"
            },
            {
                "verse": "Quod cum crudeles aras fugisse Orestes"
            },
            {
                "verse": "Et germana, comas illic posuisse feruntur,"
            },
            {
                "verse": "Et gravis exsilii longum finisse dolorem."
            },
            {
                "verse": "Ecce Tyanenses agri, quos magna celebrant"
            },
            {
                "verse": "Nomina Apolloni, Boream qui vidit et Austrum,"
            },
            {
                "verse": "Eoasque domos, et Iberi fluminis ortum."
            },
            {
                "verse": "Ecce Sinopaeum, Milaesia gens hac"
            },
            {
                "verse": "Cyaneis olim multos dominata per annos."
            },
            {
                "verse": "Pyramus apparet, nec non Cydnusque Sarusque"
            },
            {
                "verse": "Qui Cilices adeunt campos, et in aequora currunt,"
            },
            {
                "verse": "Quae tenuit varia famosus imagine Proteus."
            },
            {
                "verse": "Ecce Melas subit Euphratem Boreamque perosis"
            },
            {
                "verse": "Tendit in Austrino terras ardore calentes."
            },
            {
                "verse": "Caetra per campos, et per montana notatu"
            },
            {
                "verse": "Digna sequebatur visu: sed proxima iam nox"
            },
            {
                "verse": "Ablatura diem coelum ascendebat ab ortu:"
            },
            {
                "verse": "Ergo in teca redit oneratus, et herbis."
            },
            {
                "verse": "Urbs sub monte sedet, veteres dixere Pelasgi"
            },
            {
                "verse": "Eusebiam, quo tunc praeses cum milite multo"
            },
            {
                "verse": "Venerat, et cives magna ambitione parabant"
            },
            {
                "verse": "Quae oblectare solent oculos, et pectora regum."
            },
            {
                "verse": "Venatum iuvat ire, canes et retia et arma"
            },
            {
                "verse": "Expediunt sternuntur equi, succincta iuventus"
            },
            {
                "verse": "It letis in pugnam animis: hi cantibus instant"
            },
            {
                "verse": "Cornua raucisonis: hi spicula lucida vibrant,"
            },
            {
                "verse": "Hi millos ad colla canum contra ora luporum"
            },
            {
                "verse": "Saeva ligant, et ferratis collaribus armant."
            },
            {
                "verse": "Itur in Argaei silvas, ubi tanta ferarum"
            },
            {
                "verse": "Copia, quanta avium levibus secat aera pennis,"
            },
            {
                "verse": "Quanta gregum piscose se tibi Benace natantum."
            },
            {
                "verse": "Nam quamvis saevire hiems asperrima, nondum"
            },
            {
                "verse": "Nix tamen istius montis consperserat armos."
            },
            {
                "verse": "Ut ventum in saltus, nemorum per opaca silentum"
            },
            {
                "verse": "Lustra: procul fragor auditus fugere volucres,"
            },
            {
                "verse": "Fagicolae tanto somno abigente tumultu"
            },
            {
                "verse": "Desertis trepidi glires abiere cavernis,"
            },
            {
                "verse": "Quique solent humeros caudis umbrare sciuri"
            },
            {
                "verse": "Evasere pedum volucri levitate per alta"
            },
            {
                "verse": "Ramorum tabulata tonat mons omnis equorum"
            },
            {
                "verse": "Hinnitu, clamore virum, mugitibus altis"
            },
            {
                "verse": "Cornicinum, crebrisque canum latratibus, Echo"
            },
            {
                "verse": "Errat, et auditas dum vult effingere voces"
            },
            {
                "verse": "Ore facit fremitum, quem dant freta concita ventis,"
            },
            {
                "verse": "Cum salit ad cautes, vel cum percurrit arenam"
            },
            {
                "verse": "Litoris, et spumans voluit conchylia Nereus."
            },
            {
                "verse": "Perculsae hac novitate ferae pastoris ad antrum"
            },
            {
                "verse": "Agmine conveniunt magno, loca tuta putantes,"
            },
            {
                "verse": "Et sine vi, quaecunque senex incanus habebat."
            },
            {
                "verse": "In nuda tellure cubant, maiore tumultu"
            },
            {
                "verse": "Silva sonat semper, strepitusque adolescit in horas."
            },
            {
                "verse": "Nec mora ne requies, aditus indagine claudunt,"
            },
            {
                "verse": "Et vacua exspectant silvestrem retia praedam."
            },
            {
                "verse": "Cum labor incassum fieret, mirata iuventus"
            },
            {
                "verse": "Castra movet, magis alta petunt, penetralia saltus"
            },
            {
                "verse": "Aspera vestigant: eadem fortuna laborem"
            },
            {
                "verse": "Ludit, et in ventos aufert studiumque operasque."
            },
            {
                "verse": "Castra iterum transferre parant: sed pronus ab alto"
            },
            {
                "verse": "Praecipites currus premeret cum Phoebus Olympo,"
            },
            {
                "verse": "Spe frustratus iter princeps convertit in urbem,"
            },
            {
                "verse": "Atque venandi tristes posuere laborem."
            },
            {
                "verse": "At iuvenum quidam graviter commune ferentes"
            },
            {
                "verse": "Dedecus: instituunt saltus per omnes,"
            },
            {
                "verse": "Ac suscepto operi totas impendere vires,"
            },
            {
                "verse": "Eventuque ignominiam delere secundo."
            },
            {
                "verse": "Ergo per anfractus, spineta per invia montis"
            },
            {
                "verse": "Cum catulis abeunt, plenis tum cornibus ibat"
            },
            {
                "verse": "Cynthia, et albenti radiabat lumine terras."
            },
            {
                "verse": "Hac duce perlustrant surdum nemus, et gradientes"
            },
            {
                "verse": "In sua vota vocant, Hecaten, et Oreades omnes,"
            },
            {
                "verse": "Silvanum et Dryades, Satyros et Pana Lycaeum."
            },
            {
                "verse": "Luna sequens rapida Solis vestigia biga"
            },
            {
                "verse": "Stelliferae noctis medium transiverat axem."
            },
            {
                "verse": "Fessi omnes cubuere solo, grandemque repente"
            },
            {
                "verse": "Incendere rogum ductis de marmore flammis."
            },
            {
                "verse": "Mox tenui dape vescuntur: prostrata subinde."
            },
            {
                "verse": "Soluit membra sopor, requiesque simillima morti."
            },
            {
                "verse": "Continuo Pan in somnis occurrere visus,"
            },
            {
                "verse": "Cornua fronte gerens, flammanti lucidus ore,"
            },
            {
                "verse": "Pectora stellatus, talo tenus hispidus, octo"
            },
            {
                "verse": "Fistula disparibus calamis compacta sonabat"
            },
            {
                "verse": "Carmen in auditum nobis, coelestia quale"
            },
            {
                "verse": "Sidera perpetuo reddunt labentia cursu,"
            },
            {
                "verse": "Itaque seposito paulum modulamine fatus."
            },
            {
                "verse": "Cynthia quae curat silvas irata, quod istos"
            },
            {
                "verse": "Se tulit in saltus novus advena, qui Iovis odit"
            },
            {
                "verse": "Progeniem totam, vobis hoc dedecus infert."
            },
            {
                "verse": "Ipsi opus est prisco sacrum persolvere ritu,"
            },
            {
                "verse": "Quem tulit huc fugiens Tauros Argivus Orestes."
            },
            {
                "verse": "Advena qui primus vobis occurret in isto"
            },
            {
                "verse": "Monte, sit iratae placabilis hostia Divae."
            },
            {
                "verse": "Nomine praefecto, neu sit mora, dicite nostro,"
            },
            {
                "verse": "Ne faciat triviae parvi mandata Dianae."
            },
            {
                "verse": "Sic ait, adiungitque minas nisi iussa facessant."
            },
            {
                "verse": "Evigilant, et clara dies iam solverat umbram"
            },
            {
                "verse": "Noctis ad Antipodes nostro fugientis ab orbe."
            },
            {
                "verse": "Arma manu capiunt, et iter per devia coeptum"
            },
            {
                "verse": "Somnia narrantes peragunt, ac visa volutant."
            },
            {
                "verse": "Ecce senis patefacta domus, circumque cubantum"
            },
            {
                "verse": "Omne genus pecudum: stabatque in limine Pastor"
            },
            {
                "verse": "Horridus attritis tunicis, barba hispidus alba"
            },
            {
                "verse": "Ventre tenus, qui canities de vertice lapsa"
            },
            {
                "verse": "Sublimes humeros impexo umbrabat amictu."
            },
            {
                "verse": "Ipse novis laetus radiis, et Sole reverso"
            },
            {
                "verse": "Supplicibus palmis orabat, et ore supino."
            },
            {
                "verse": "Maiestate viri iuvenes, tantoque ferarum"
            },
            {
                "verse": "Conventu attoniti retro vestigia vertunt,"
            },
            {
                "verse": "Praefectumque adeunt. Qui mox oracula Fauni"
            },
            {
                "verse": "Observare volens iuvenes cum milite multo"
            },
            {
                "verse": "Mittit, ut adducant pastorem in vincula missum."
            },
            {
                "verse": "Ite ait, atque hominem coeloque Ereboque odiosum"
            },
            {
                "verse": "Ducite, qui Triviae sacras caede imbuat aras."
            },
            {
                "verse": "Romanis igitur sunt qui regnantibus ausint"
            },
            {
                "verse": "Antiquos damnare Deos? Audacia tantum"
            },
            {
                "verse": "Erigitur? Sic sunt hominum temeraria corda?"
            },
            {
                "verse": "Dissimulare nefas tantum clementia non est:"
            },
            {
                "verse": "Sed gravis impietas ferro faciemus, et igni"
            },
            {
                "verse": "Protinus agnoscant, quid fit contemnere coelum,"
            },
            {
                "verse": "Atque Deos, quos Roma colit. Crudelis, et irae"
            },
            {
                "verse": "Impatiens turbam sic vociferatus in omnem."
            },
            {
                "verse": "Interea sumtis caeco delabitur alis"
            },
            {
                "verse": "Nuntius ora gerens hominis, sed sideris instar"
            },
            {
                "verse": "Lucida, et ad sancti venit gurgustia patris."
            },
            {
                "verse": "Obstupuit senior, cum mox resplenduit antrum"
            },
            {
                "verse": "Praepetibus radiis, et talis imagine vultus:"
            },
            {
                "verse": "Qualis erat Mosi facies de monte reverso:"
            },
            {
                "verse": "Qualis erat Christo, cum transformata repente"
            },
            {
                "verse": "Frons fulgore, chlamys splendore incanduit albo:"
            },
            {
                "verse": "Atque hominem paucis sic est affarier orsus."
            },
            {
                "verse": "Cappadocum princeps hominum mitissime qualis"
            },
            {
                "verse": "Magnus erat Moses, qui per maris aequora rubri"
            },
            {
                "verse": "Sicca tulit fugiens Nilum vestigia, salve,"
            },
            {
                "verse": "Pone metum: Deus huc summo me misit Olympo,"
            },
            {
                "verse": "Ut te praemoneam quantas tibi tendat Avernus"
            },
            {
                "verse": "Insidias, ut sim tecum certamine in isto."
            },
            {
                "verse": "Pone metum: nam victor eris. Plutone subacto,"
            },
            {
                "verse": "Sidera cum magno mecum ingrediere triumpho,"
            },
            {
                "verse": "Et tibi ductor ero: nec te, pater, ante relinquam,"
            },
            {
                "verse": "Quam videas magni ora Dei, quam sidera calces."
            },
            {
                "verse": "Iupiter, et Stygii Manes concorditer armant"
            },
            {
                "verse": "In te Romulidas, qui nunc dominantur, aguntque"
            },
            {
                "verse": "Arbitrio tot regna suo: sed iam Deus istud"
            },
            {
                "verse": "Incipit imperium gravibus contundere bellis,"
            },
            {
                "verse": "Et iam trans Istrum Dacos amovit ab Arcto:"
            },
            {
                "verse": "Tempestas oritur gentem ruitura Latinam."
            },
            {
                "verse": "Sed super hoc alias. A praeside missa propinquat"
            },
            {
                "verse": "Magna cohors, quae te victum ad praetoria sistat,"
            },
            {
                "verse": "Quo des sacra Iovi: quo detestabile Numen"
            },
            {
                "verse": "Mavortis Triviaeque colas. Ne horresce catenas,"
            },
            {
                "verse": "Et contemne minas, et parvi pende Tyrannos."
            },
            {
                "verse": "Audivisse potes quantos Laurentius ignes"
            },
            {
                "verse": "Vicerit, et quibus obstiterit Vincentius armis."
            },
            {
                "verse": "Scis antiqua domus Christi quo tramite sursum"
            },
            {
                "verse": "Venerit: hac iter est Divis ad Olympica tecta."
            },
            {
                "verse": "Istud Christus iter primus peragravit, et exstant"
            },
            {
                "verse": "Quae vestras moneant eius vestigia mentes."
            },
            {
                "verse": "Pone metus igitur, sanctoque accinge labori"
            },
            {
                "verse": "Fortiter, inceptis aderit regnator Olympi,"
            },
            {
                "verse": "Divi aderunt omnes: nec poena videbitur atrox,"
            },
            {
                "verse": "Perpetuam sudore brevi mercare quietem."
            },
            {
                "verse": "Pugna det aeternam tibi momentanea pacem"
            },
            {
                "verse": "Coelestes eme morte domos, opprobria vitae"
            },
            {
                "verse": "Exue mortalis superasque enitere ad arces"
            },
            {
                "verse": "Ocyus: immundis tandem de sordibus exi."
            },
            {
                "verse": "Nunc habitas inter pecudes: habitabis in altis"
            },
            {
                "verse": "Coelituum domibus. Fractis iam desine vinclis"
            },
            {
                "verse": "Esse miser: vera pro libertate cruorem"
            },
            {
                "verse": "Magno animo quotiens opus est impendere pulebrum."
            },
            {
                "verse": "Incipe de magnis mundi rectoribus esse"
            },
            {
                "verse": "Unus, et hoc tandem corpus mortale relinquas,"
            },
            {
                "verse": "Quod facit aerumnis homines succumbere tantis."
            },
            {
                "verse": "Sic ait, et posita se traxit ia aera forma."
            },
            {
                "verse": "Ipsum etiam Christum noctem venisse per illam"
            },
            {
                "verse": "Ter memorant, et sic hominem monuisse, litandum est."
            },
            {
                "verse": "Surge, veni: fer sacra mihi: panemque merumque"
            },
            {
                "verse": "In cratere brevi subito conspexit ad ignem,"
            },
            {
                "verse": "Unde sacrum faceret, fecitque ex tempore sacrum:"
            },
            {
                "verse": "Dum pater haec meditans totum se colligit, ecce"
            },
            {
                "verse": "Apparet Romana cohors, quae murmure magno"
            },
            {
                "verse": "Atria circumstans hominem vocat: ille repente"
            },
            {
                "verse": "Prodit, et in medios mittit se comiter hostes"
            },
            {
                "verse": "Nil trepidans sentit sibi sanctum adsistere Numen,"
            },
            {
                "verse": "Et sua delabi divinum in corda vigorem."
            },
            {
                "verse": "Constrinxere manus manicis tum, atque catenis"
            },
            {
                "verse": "Ad iugulum missis hominem sine fraude doloque"
            },
            {
                "verse": "Innocuum ducunt cinctum stipante caterva."
            },
            {
                "verse": "Desolata suo multos spelaea colono"
            },
            {
                "verse": "Ploravere dies, horti flevere relicti,"
            },
            {
                "verse": "Fleverunt et aves. Illuc, velut ante, redibant"
            },
            {
                "verse": "Quotidie pecudes coetu post prandia facto,"
            },
            {
                "verse": "Et non inuento longum doluere magistro."
            },
            {
                "verse": "Ille animi compos, ne quid perdatur eundo"
            },
            {
                "verse": "Temporis, armatam monet hoc sermone cohortem."
            },
            {
                "verse": "O clari virtute viri: sic namque Latinos"
            },
            {
                "verse": "Compellare decet: quoniam victricibus armis"
            },
            {
                "verse": "Mortales alios terris domuistis, et alto:"
            },
            {
                "verse": "Vos decet aeternum non ignorare Parentem,"
            },
            {
                "verse": "Qui mare, qui terras, magnum qui condidit orbem."
            },
            {
                "verse": "Ordior hinc ideo: quod vos est fama putare"
            },
            {
                "verse": "Istud opus, quod nos mundum appellare solemus"
            },
            {
                "verse": "A Iove formatum, qui cum mortalibus olim"
            },
            {
                "verse": "Vixit, et Idaeis fertur nutricis in antris"
            },
            {
                "verse": "Clam patre Saturno, qui conspirabat in eius"
            },
            {
                "verse": "Interitum: fuit in prolem tanta ira parenti."
            },
            {
                "verse": "Quo pacto vestris unquam maioribus istud"
            },
            {
                "verse": "Suaderi potuit, stellas ut nocte micantes,"
            },
            {
                "verse": "Et tantos coelorum orbes, Solemque putaret"
            },
            {
                "verse": "Esse hominis mortalis opus? Si caeca vetustas"
            },
            {
                "verse": "Usque adeo fuit illa, Deos ut fecerit ipsos"
            },
            {
                "verse": "Mortales homines: cur resipiscitis ipsi,"
            },
            {
                "verse": "Ad quos vera Dei proles oracula Christus"
            },
            {
                "verse": "Attulit expulsis post saecula longa tenebris."
            },
            {
                "verse": "Nam miserans homines istis erroribus actos"
            },
            {
                "verse": "Ipse Deus fractis statuit succurrere rebus,"
            },
            {
                "verse": "Et falsos auferre Deos, ac tollere cultus"
            },
            {
                "verse": "Sacrilegos a Tartareo Phlegetonte profectos."
            },
            {
                "verse": "Haec ea sunt, quae vos cupiunt agnoscere nostris"
            },
            {
                "verse": "Christigenae: qui dum vestram curare salutem"
            },
            {
                "verse": "Noctes atque dies pergunt, quod caelitus ipsi"
            },
            {
                "verse": "Accepere, volunt animis infundere vestris."
            },
            {
                "verse": "Hoc amor officium, pietas opus excitat istud."
            },
            {
                "verse": "Vos colitis Divos, qui sunt sine numine: at ipsi"
            },
            {
                "verse": "Numina vera colunt. Vos longi temporis usum"
            },
            {
                "verse": "Praefertis novitati isti, quae venit Olympo:"
            },
            {
                "verse": "Quam regnare Deo vires praebente necesse est."
            },
            {
                "verse": "Talia dum memorat Pater admirante caterna"
            },
            {
                "verse": "Ex tecto nurus irrumpit cum pignore parvo,"
            },
            {
                "verse": "Cuius erat, dum prae ingluvie se ingurgitat esca"
            },
            {
                "verse": "Faucibus impacto praeclusus anhelitus osse:"
            },
            {
                "verse": "Ore rubens, timidisque oculis et guttur hiulco"
            },
            {
                "verse": "Vix poterat spirare anima in pulmone sepulta."
            },
            {
                "verse": "Ergo exclamabat mulier, cui cognita sancti"
            },
            {
                "verse": "Patris erat virtus. Nati miserere, meique"
            },
            {
                "verse": "Sancte Pater: sucurre inopi: vestigia siste."
            },
            {
                "verse": "Cerne infelicem casum: medicamine nullo"
            },
            {
                "verse": "Sanari nulla arte potest: opis indiga tes est"
            },
            {
                "verse": "Ista tuae. Dignare manus extendere sanctas"
            },
            {
                "verse": "In puerum, tactuque gulam curare salubri."
            },
            {
                "verse": "Continuit gressum miles, cupidique videns"
            },
            {
                "verse": "Ad nova converso stabant miracula visu."
            },
            {
                "verse": "Stabant et medici circum, quos illa vocarat"
            },
            {
                "verse": "Usque a Caesarea subito, morbi istius ego:"
            },
            {
                "verse": "Stabat et a Colchis mulier, quae venerat illuc"
            },
            {
                "verse": "Docta Cyteinos cantus, et Phasidas herbas."
            },
            {
                "verse": "Ipse incurvatus pueri super anxia pastor"
            },
            {
                "verse": "Ora implorabat magni omnipotentia Christi"
            },
            {
                "verse": "Numina: tum facili nixu de gutture vulsum"
            },
            {
                "verse": "Exspuit os puer, et iugulis spiravit apertis."
            },
            {
                "verse": "Contemplati omnes opus admirabile fixa"
            },
            {
                "verse": "Fronte tuebantur taciti puerumque senemque."
            },
            {
                "verse": "I puer, i: dixit senior, discrimine tanto"
            },
            {
                "verse": "Liber abi, tuque o mulier defuncta dolore hoc"
            },
            {
                "verse": "In tua tecta redi, Christoque adscribite factum."
            },
            {
                "verse": "Post mea venturum est extemplo funera tempus:"
            },
            {
                "verse": "Quo si quos angina premet, vel gutturis ulla"
            },
            {
                "verse": "Altera pernicies, nostras sanentur ad aras."
            },
            {
                "verse": "Afferet auxilium per me mortalibus istud"
            },
            {
                "verse": "Christus, ad umbroso qui nos exemit Averno."
            },
            {
                "verse": "Vix ea finierat, cum protinus altera sese"
            },
            {
                "verse": "Femina proripiens sancti ad vestigia patris"
            },
            {
                "verse": "Se prosternit, opem obsecrans tristi anxia casu:"
            },
            {
                "verse": "Tum senior lacrymas eius miseratus, et ora"
            },
            {
                "verse": "Moesta rogat, quid opus fieri? Quae tanta doloris"
            },
            {
                "verse": "Caussa novi? Cur nam in luctus devenerit istos?"
            },
            {
                "verse": "Illa trahens crebros gemitus, contraria dixit"
            },
            {
                "verse": "Sors mihi sancte rapuit, domus unde per annum"
            },
            {
                "verse": "Nostra fuit victura, suem paupercula tali"
            },
            {
                "verse": "Mensa ope nutrisset longum natosque, virumque,"
            },
            {
                "verse": "Qui assidue presso in campis incumbit aratro."
            },
            {
                "verse": "Sancte pater fer opem nobis. Lupus improbus auctor"
            },
            {
                "verse": "Criminis infandi furtum hoc nostra reportet"
            },
            {
                "verse": "Septa rogo, imploro obtestor: tibi namque ferarum"
            },
            {
                "verse": "Ius Hecace, sic fama dedit: commota repente"
            },
            {
                "verse": "Risit tota cohors, curamque irrisit anilem:"
            },
            {
                "verse": "Miles enim, quoniam solet indulgere rapinis,"
            },
            {
                "verse": "Exstimat altilium fieri sine crimine praedam."
            },
            {
                "verse": "Simplicitate nurus igitur laetatus, habebis"
            },
            {
                "verse": "O mulier quod quaeris, ait: tua damna rependet"
            },
            {
                "verse": "Lucro aliquo meliore Deus. Vix talia fari"
            },
            {
                "verse": "Finierat, cum furta rapax ablata reportans"
            },
            {
                "verse": "Intrat tecta lupus, positaque in limine praeda,"
            },
            {
                "verse": "Allatrante canum turba, per rura citato"
            },
            {
                "verse": "Proripitur cursu, silvisque absconditur altis."
            },
            {
                "verse": "Rem miram Romana cohors temeraria, et audax"
            },
            {
                "verse": "Transtulit in risum clamans. Credebat opimam"
            },
            {
                "verse": "Se rapuisse dapem lupus: ut male pinguia sensit,"
            },
            {
                "verse": "Praedam restituit. Docet hoc fera Martia casu"
            },
            {
                "verse": "Nos, qui Martigenae sumus, et versamur in armis,"
            },
            {
                "verse": "Reddere quae mala sunt, quae sunt bona furta tenere."
            },
            {
                "verse": "Sed iam Sole diem secum rapiente monentur"
            },
            {
                "verse": "Ire vias, tandemque suos cum nocte Penates"
            },
            {
                "verse": "Advenere: senex nigri sub carceris umbram"
            },
            {
                "verse": "Truditur, et conto valuae clauduntur aheno."
            }
        ]
    ]
}