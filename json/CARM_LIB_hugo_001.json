{
    "author": "carmina libraria",
    "title": "Hugo Cardinalis, repertorium postillarum veteris seu novi Testamenti",
    "url": "http://www.poetiditalia.it/texts/CARM_LIB|hugo|001",
    "text": [
        [
            {
                "verse": "Conradi Leontorii carmen"
            }
        ],
        [
            {
                "verse": "Daedaleos quicumque cupis nunc visere flexus"
            },
            {
                "verse": "Et remeare pios protinus ad superos;"
            },
            {
                "verse": "Hunc lege Hugonem: nihil hoc nunc opere toto"
            },
            {
                "verse": "Quod labirynthaeas explicat insidias."
            },
            {
                "verse": "Submovet errores varios. Quid littera sacra"
            },
            {
                "verse": "Contineat miro monstrat et ingenio."
            },
            {
                "verse": "Hic sunt innumerae ambages; sed cardine laxo"
            },
            {
                "verse": "Ad celeres gressus ianua tota patet."
            },
            {
                "verse": "At si per varios flexus caecasque cavernas"
            },
            {
                "verse": "Evadere atque opus hoc perdidicisse velis."
            },
            {
                "verse": "Sive per abstrusas tenebras ad lumina Phoebi"
            },
            {
                "verse": "Surgere tum legis prendere sensa sacrae."
            },
            {
                "verse": "Ecce Ariadneis tabula haec pulcherrima filis"
            },
            {
                "verse": "Sic totum Hugonis per labyrinthon eas."
            }
        ]
    ]
}