{
    "author": "Tarquinia Molza",
    "title": "carmina",
    "url": "http://www.poetiditalia.it/texts/MOLZA_T|carm|001",
    "text": [
        [
            {
                "verse": "Quod mulces hominesque feros, et agrestia corda"
            },
            {
                "verse": "Carminibus, digna es nomine Molsa tuo."
            }
        ],
        [
            {
                "verse": "Si renovat veterem in Domina Natura decorem,"
            },
            {
                "verse": "Oraque conspicua dote superba parit,"
            },
            {
                "verse": "Qualia discordes Phrygio sub iudice Divae"
            },
            {
                "verse": "Spectanda Idaeis exhibuere iugis,"
            },
            {
                "verse": "Cur apti desunt pictores, noscat ut illam"
            },
            {
                "verse": "Expressam vultu postera gens simili?"
            },
            {
                "verse": "Dedecori aut nostrae est prior aetas, aut tibi Apelles"
            },
            {
                "verse": "Cypria, quam pictis rettulit in tabulis."
            }
        ],
        [
            {
                "verse": "In lucem redeat si qui tibi Lesbia nomen,"
            },
            {
                "verse": "Cynthia quique dedit, Delia quique tibi,"
            },
            {
                "verse": "Tarquiniae formam non sat per carmina fingam,"
            },
            {
                "verse": "Nec Cous Pictor exprimat in tabulis."
            },
            {
                "verse": "Se sola effingat, sibi nec putet esse pudori,"
            },
            {
                "verse": "Cum proprium possit sola referre decus."
            },
            {
                "verse": "Perfectum hoc natura sui specimen dedit unum,"
            },
            {
                "verse": "Hoc uno vires prodidit ipsa suas."
            },
            {
                "verse": "Cum servare igitur cuncta hoc per saecula possit,"
            },
            {
                "verse": "Dedecus haud leve sit si interiisse sinat."
            }
        ],
        [
            {
                "verse": "Tarquiniam quicunque nova sub imagine Pictor"
            },
            {
                "verse": "Assuetae tentas arte referre manus,"
            },
            {
                "verse": "Pro vultu depinge rosas, pro crinibus aurum,"
            },
            {
                "verse": "Et niteant pura candida colla nive."
            },
            {
                "verse": "Sint oculi, ut cupidum si quis patietur amantem,"
            },
            {
                "verse": "Alternent varia spesque timorque vice."
            }
        ],
        [
            {
                "verse": "Tarquiniae exoptas formam si fingere Pictor,"
            },
            {
                "verse": "Nulla suis penitus pars vacet ut numeris;"
            },
            {
                "verse": "Scintillas vibrent vultus, et lumina flammas,"
            },
            {
                "verse": "Pectoris et iaciant undique summa faces."
            },
            {
                "verse": "Nam dum corda hominum sancto urit, et uritur igne,"
            },
            {
                "verse": "Tota ardor, tota est flammea, tota et amor."
            }
        ],
        [
            {
                "verse": "Esse DEAM quis te dubitet, quam fingere nullus"
            },
            {
                "verse": "Quamlibet excellens pictor in arte potest?"
            },
            {
                "verse": "At queat hoc, superos repetat si Cous Apelles,"
            },
            {
                "verse": "Cuius se fictam gaudet ab arte Venus."
            },
            {
                "verse": "Non Veneris formam, sed quam conceperat ipse,"
            },
            {
                "verse": "Et sibi formarat, rettulit in tabula."
            }
        ],
        [
            {
                "verse": "Ingenium Pallas, formam Cytherea, leporem"
            },
            {
                "verse": "Effingant Charites, quem tribuere tibi:"
            },
            {
                "verse": "Sic eris expressa, haec mortalis finget imago"
            },
            {
                "verse": "Nulla, nisi obtingat fors tua Pigmalion."
            },
            {
                "verse": "Pingere conetur si te vel Cous Apelles,"
            },
            {
                "verse": "Non habeat numeros picta tabella suos."
            },
            {
                "verse": "Perficiat solus divina hoc arte Prometheus,"
            },
            {
                "verse": "Addere namque operi sensum animamque potest."
            },
            {
                "verse": "Quidquid agis, quicquid loqueris, vestigia quoquo"
            },
            {
                "verse": "Vertis, et aetherea lumina clara, faces,"
            },
            {
                "verse": "Te Charites comitantur, adest tibi blanda Venustas,"
            },
            {
                "verse": "Assistuntque Sales, subsequiturque Lepor."
            },
            {
                "verse": "Ut nec pulchra tamen possis formosa videri,"
            },
            {
                "verse": "Offusis oculos decipiens tenebris:"
            },
            {
                "verse": "Sed cum sis longe ante alias pulcherrima, summa"
            },
            {
                "verse": "Sanctaque sit summo forma decore tibi."
            },
            {
                "verse": "Miser ego si nullus homo te fingere possit,"
            },
            {
                "verse": "Divina fingat te Deus arte Deam."
            },
            {
                "verse": "Nullus, te praeter, recte te fingere possit,"
            },
            {
                "verse": "Te vera effigie sola referre potes,"
            },
            {
                "verse": "Si prolem edideris dias in luminis auras,"
            },
            {
                "verse": "Corporis atque animi quae sit imago tui."
            },
            {
                "verse": "Qui videt, is nimio te deperit ustus amore,"
            },
            {
                "verse": "Lumina nec solitum munus obire queunt."
            },
            {
                "verse": "Hinc te nec tabulis, nec marmore fingere quisquam"
            },
            {
                "verse": "Est potis; effingi si tamen ipsa velis,"
            },
            {
                "verse": "Pictorisque cupis manus ut tibi proroget annos,"
            },
            {
                "verse": "Sume aliam formam, desine et esse quod es."
            },
            {
                "verse": "Si quantus Latio es Fallopi, et quantus Etrusco"
            },
            {
                "verse": "Carmine, pingendi tantus in arte fores,"
            },
            {
                "verse": "Tarquiniae cum vera tuo sit pectore imago"
            },
            {
                "verse": "Fixa, tua hanc posset pingere sola manus."
            },
            {
                "verse": "\u00ce\u00a0\u00e1\u00be\u00b6\u00cf\u0083 \u00cf\u0084\u00ce\u00b9\u00cf\u0083 \u00e1\u00bc\u0094\u00e1\u00bf\u00a4\u00e1\u00bf\u00a5\u00cf\u0089\u00cf\u0083\u00ce\u00b5 \u00ce\u00b2\u00ce\u00bb\u00e1\u00bd\u00b3\u00cf\u0080\u00ce\u00b5\u00ce\u00b9\u00ce\u00bd, \u00ce\u00b3\u00e1\u00bd\u00b7\u00ce\u00bd\u00ce\u00b5\u00cf\u0084\u00ce\u00b1\u00ce\u00b9 \u00ce\u00b4\u00e2\u0080\u0099\u00e1\u00bc\u0082\u00cf\u0088 \u00cf\u0084\u00cf\u0085\u00cf\u0086\u00ce\u00bb\u00e1\u00bd\u00b8\u00cf\u0083 \u00e1\u00bc\u0090\u00cf\u0081\u00ce\u00b1\u00cf\u0083\u00cf\u0084\u00ce\u00b7\u00cf\u0083,"
            },
            {
                "verse": "\u00ce\u00a3\u00e1\u00bd\u00b8\u00ce\u00bd \u00ce\u00b4\u00e2\u0080\u0099\u00ce\u00bf\u00e1\u00bd\u0090 \u00ce\u00ba\u00e1\u00bd\u00b1\u00ce\u00bb\u00ce\u00bb\u00ce\u00bf\u00cf\u0083 \u00e1\u00bd\u0080\u00cf\u0081\u00e1\u00bf\u00b6\u00ce\u00bd \u00cf\u0080\u00e1\u00bf\u00b6\u00cf\u0083 \u00e1\u00bc\u0082\u00ce\u00bd \u00e1\u00bc\u0094\u00cf\u0087\u00ce\u00b5\u00ce\u00b9\u00cf\u0084\u00ce\u00bf \u00ce\u00b3\u00cf\u0081\u00e1\u00bd\u00b1\u00cf\u0086\u00ce\u00b5\u00ce\u00b9\u00ce\u00bd;"
            },
            {
                "verse": "Ut videt, ingenti ut Pictor fit caecus amore!"
            },
            {
                "verse": "Qui te igitur possit pingere caecus amans?"
            },
            {
                "verse": "Te pictor fit mentis inops, caecusque videndo,"
            },
            {
                "verse": "Et potis est vultus hic simulare tuos?"
            },
            {
                "verse": "*E)\u00cf\u0085\u00cf\u0080\u00cf\u0081\u00ce\u00b5\u00cf\u0080\u00e1\u00bd\u00b2\u00cf\u0083 \u00e1\u00bc\u0082\u00ce\u00bd \u00cf\u0084\u00e2\u0080\u0099\u00e1\u00bc\u0090\u00e1\u00bf\u0096\u00ce\u00b4\u00ce\u00bf\u00cf\u0083, \u00cf\u0083\u00ce\u00bf\u00cf\u0086\u00e1\u00bd\u00b7\u00ce\u00b1\u00ce\u00bd, \u00cf\u0080\u00ce\u00b5\u00cf\u0081\u00ce\u00b9\u00ce\u00ba\u00ce\u00b1\u00ce\u00bb\u00ce\u00bb\u00e1\u00bd\u00b3\u00ce\u00b1 \u00ce\u00bc\u00ce\u00bf\u00ce\u00bb\u00cf\u0080\u00e1\u00bd\u00b4\u00ce\u00bd,"
            },
            {
                "verse": "*A)/\u00ce\u00bc\u00ce\u00bc\u00ce\u00b9\u00ce\u00b3\u00ce\u00b1 \u00cf\u0080\u00e1\u00bd\u00b1\u00ce\u00bd\u00cf\u0084\u00ce\u00b1 \u00ce\u00b3\u00cf\u0081\u00e1\u00bd\u00b1\u00cf\u0086\u00ce\u00b5\u00ce\u00b9\u00ce\u00bd, \u00cf\u0080\u00ce\u00b1\u00ce\u00bd\u00cf\u0084\u00ce\u00b5\u00ce\u00bb\u00e1\u00bd\u00b2\u00cf\u0083 \u00e1\u00bc\u0094\u00cf\u0081\u00ce\u00b3\u00ce\u00bf\u00ce\u00bd, \u00e1\u00bc\u0090\u00cf\u0081\u00e1\u00be\u00b6\u00cf\u0083,"
            },
            {
                "verse": "\u00ce\u009c\u00ce\u00b1\u00cf\u0088\u00ce\u00b9\u00ce\u00b4\u00e1\u00bd\u00b7\u00cf\u0089\u00cf\u0083 \u00cf\u0080\u00ce\u00b5\u00ce\u00b9\u00cf\u0081\u00e1\u00be\u00b6\u00cf\u0083, \u00ce\u00bc\u00e1\u00bd\u00b3\u00ce\u00bd\u00ce\u00b7\u00ce\u00bd \u00ce\u00b4\u00e2\u0080\u0099\u00ce\u00b5\u00e1\u00bc\u00b0 \u00ce\u00b6\u00e1\u00bd\u00bd\u00ce\u00b3\u00cf\u0081\u00ce\u00b1\u00cf\u0086\u00ce\u00b5 \u00ce\u00bc\u00ce\u00bf\u00cf\u0081\u00cf\u0086\u00e1\u00bd\u00b4\u00ce\u00bd"
            },
            {
                "verse": "\u00ce\u00a3\u00e1\u00bd\u00b8\u00cf\u0083, \u00cf\u0080\u00e1\u00bd\u00b9\u00ce\u00b8\u00ce\u00bf\u00cf\u0083, \u00ce\u00bf\u00e1\u00bd\u0090 \u00ce\u00ba\u00ce\u00b5\u00cf\u0086\u00ce\u00b1\u00ce\u00bb\u00e1\u00bf\u0086\u00cf\u0083 \u00e1\u00bc\u0094\u00ce\u00bc\u00ce\u00bc\u00ce\u00bf\u00cf\u0081\u00ce\u00b1\u00cf\u0083, \u00e1\u00bd\u0080\u00cf\u0085\u00ce\u00b4\u00e1\u00bd\u00b2 \u00cf\u0080\u00ce\u00bf\u00ce\u00b4\u00e1\u00bf\u00b6\u00ce\u00bd."
            },
            {
                "verse": "Si formam, sophiam, cantumque effingere tentes,"
            },
            {
                "verse": "Perfectum faciunt quae tria iuncta decus,"
            },
            {
                "verse": "Sit labor hic vanus; si formam finxeris unam,"
            },
            {
                "verse": "Illa quidem careat et capite, et pedibus."
            }
        ],
        [
            {
                "verse": "Pictura ardentes oculos, vultusque decentes"
            },
            {
                "verse": "Tarquiniae aspiciens, corporeumque decus;"
            },
            {
                "verse": "Exprimere, et formam est conata referre nitentem"
            },
            {
                "verse": "Saepe, sed ingenti pondere victa fuit."
            },
            {
                "verse": "Quam maiora suis audentem affata Poesis"
            },
            {
                "verse": "Viribus, haec mea sit cura, meusque labor,"
            },
            {
                "verse": "Desine, sustineant haec nostras pondera vires,"
            },
            {
                "verse": "Ipsa animi referam, corporis ipsa decus."
            }
        ],
        [
            {
                "verse": "Si decus egregium formae, si lumina, vultus,"
            },
            {
                "verse": "Et vera expressos arte videre cupis,"
            },
            {
                "verse": "Aspice, quot nimio mortales urat amore,"
            },
            {
                "verse": "Aspice, quam teneat pallidus ora color:"
            },
            {
                "verse": "Tarquiniae hic oculos, hic formam agnoscere possis,"
            },
            {
                "verse": "Nulla potest fieri hac verior effigies."
            }
        ],
        [
            {
                "verse": "Si tua in assiduo motu est pulcherrima imago,"
            },
            {
                "verse": "Dum micat illa magis, dum magis illa viget,"
            },
            {
                "verse": "Quod non effingi possis mirabere? quod te"
            },
            {
                "verse": "Non queat artificis ulla referre manus?"
            },
            {
                "verse": "Si fingi exoptas penitus, veroque decorem"
            },
            {
                "verse": "Exemplo expressum Diva videre tuum,"
            },
            {
                "verse": "Aut face ne egregiae crescat praestantia formae,"
            },
            {
                "verse": "Pictoris pariter aut face crescat opus."
            }
        ],
        [
            {
                "verse": "Quam modo Tarquiniam mire expressisse ferebant,"
            },
            {
                "verse": "Nunc idem penitus dicitur arte rudis;"
            },
            {
                "verse": "Si formosa magis, sic fit divinior illa"
            },
            {
                "verse": "Semper, fertque novum quaelibet hora decus."
            }
        ],
        [
            {
                "verse": "Vos quibus ad verum minus apte expressa decorem"
            },
            {
                "verse": "Tarquiniae effigies est gravis usque dolor,"
            },
            {
                "verse": "Definite in varias culpam hanc diffundere caussas,"
            },
            {
                "verse": "Summaque sit cunctis sensibus una satis."
            },
            {
                "verse": "Naturae, totis ingens qua viribus instat,"
            },
            {
                "verse": "Nulla parem Ars potis est aemula ferre gradum."
            }
        ],
        [
            {
                "verse": "Dum contemplatur te a summo Pictor ad imum,"
            },
            {
                "verse": "Lustrat et intentis singula luminibus,"
            },
            {
                "verse": "Nil penitus mortale in te contendit, at esse"
            },
            {
                "verse": "Divinum affirmat vultu, oculisque decus."
            },
            {
                "verse": "Caelestis tamen hos demens effingere honores,"
            },
            {
                "verse": "Mortalique ipsos nititur arte sequi:"
            },
            {
                "verse": "Nec sibi quod pingit praeconia demere laudis,"
            },
            {
                "verse": "Unde haec sperabat posse referre, videt."
            }
        ],
        [
            {
                "verse": "Effigies, fulvo quam tu miraris in auro"
            },
            {
                "verse": "Quaslibet aethereas posse decere Deas,"
            },
            {
                "verse": "Omniae Tarquiniae similis: pulchram aspicem frontem,"
            },
            {
                "verse": "Ora, comas, oculos, candida colla, manus."
            },
            {
                "verse": "Illam cernendi detur modo copia, amantes"
            },
            {
                "verse": "Poscere in extrema morte videbis opem:"
            },
            {
                "verse": "Illi blanditias molli componere voce;"
            },
            {
                "verse": "Vultu adeo vivam ficta puella refert."
            },
            {
                "verse": "Attamen haec iuvenum miseros cum ludere amores"
            },
            {
                "verse": "Nesciat, hoc proprium est: cetera sunt Dominae."
            },
            {
                "verse": "Lumina (quis credat?) nostri illa fugacia amoris,"
            },
            {
                "verse": "Lumina erunt oculis saepe videnda meis."
            },
            {
                "verse": "Quam bene Tarquiniam Pictor mihi rettulit, arte"
            },
            {
                "verse": "Doctus Apolleas exuperare manus."
            },
            {
                "verse": "Felix, atque iterum felix pulcherrima imago"
            },
            {
                "verse": "Divinae formae conditione tuae."
            },
            {
                "verse": "Illa brevi facies dominae vitiabitur aevo,"
            },
            {
                "verse": "Tu cana nunquam conspiciere coma."
            }
        ],
        [
            {
                "verse": "Invenisse ratus summum decus inquit Apelles,"
            },
            {
                "verse": "Sola meum inventum mater amoris habe:"
            },
            {
                "verse": "Caelestes inter soli hoc tibi convenit, extet"
            },
            {
                "verse": "Ne dum in femineo corpore tantus honos."
            },
            {
                "verse": "Sed si Tarquiniam videat, cui summa putaram;"
            },
            {
                "verse": "Infima vix dicat nota fuere nihi."
            },
            {
                "verse": "An pingam? frustra id tentem, haud imitabilis illa est,"
            },
            {
                "verse": "Nec venia dignus tertius error erit."
            }
        ],
        [
            {
                "verse": "Tarquiniam intentus pictam dum spectat Alethes,"
            },
            {
                "verse": "Aut haec caelestis dixit imago Dea est,"
            },
            {
                "verse": "Aut si feminea est, natura haud femina talis,"
            },
            {
                "verse": "Addidit artificis plurima docta manus."
            },
            {
                "verse": "Sed cum deinde illam vidisset, plurima omisit"
            },
            {
                "verse": "Pictor ait, fuerant quae potiora, rudis."
            }
        ],
        [
            {
                "verse": "Tarquiniae conatus erat bis fingere Mopsus"
            },
            {
                "verse": "Effigiem, Mopsi bis cecidere manus."
            },
            {
                "verse": "Attonitus tandem secum, hoc fit numine Divum,"
            },
            {
                "verse": "Fas mirere decus tantum, imitere nefas."
            }
        ],
        [
            {
                "verse": "Tarquiniae effigiem multo emit Honorius auro,"
            },
            {
                "verse": "Divina expressam dixit et esse manu."
            },
            {
                "verse": "Inde illam miro succensus amore videndi"
            },
            {
                "verse": "Emensus longam est, difficilemque viam."
            },
            {
                "verse": "Et fictum vero vinci cum cerneret ore,"
            },
            {
                "verse": "Non mihi sumtus ait, nec via longa gravis."
            },
            {
                "verse": "Vel semel hoc vidisse decus caeleste, labore"
            },
            {
                "verse": "Possit emi Herculeo, divitiisque Midae."
            }
        ],
        [
            {
                "verse": "Carmina Tarquiniae cultissima legerat Alcon,"
            },
            {
                "verse": "Iudice et hoc fuerat Lesbia docta minus."
            },
            {
                "verse": "Expressam tabula sed cum vidisset eburna,"
            },
            {
                "verse": "Sindari ad hanc dixit est tua forma nihil:"
            },
            {
                "verse": "Immo ad Tarquiniam nihil haec respondit Aconteus;"
            },
            {
                "verse": "Si videas, supra dixeris ire Deas."
            }
        ],
        [
            {
                "verse": "Tarquiniam pictor si tentes pingere, noctem"
            },
            {
                "verse": "Offundent oculis lumina clara tuis."
            }
        ],
        [
            {
                "verse": "Effigies, quam tu sublimi carmine tollens,"
            },
            {
                "verse": "Contendis vultu Tarquiniae esse parem,"
            },
            {
                "verse": "Delapsa aut caelo est, simulacrum ut Palladis olim,"
            },
            {
                "verse": "Quod Diomedeae surripuere manus;"
            },
            {
                "verse": "Aut, licet exuperet prisci quidquid tulit aetas"
            },
            {
                "verse": "Temporis, humana est si modo ficta manu,"
            },
            {
                "verse": "Es quanto maior Fulvi omnibus ipse poetis,"
            },
            {
                "verse": "Caelesti tanto est illa decore minor."
            }
        ],
        [
            {
                "verse": "Curnam Tarquiniam tentarint pingere multi,"
            },
            {
                "verse": "Nemo tamen vere pingere adhuc potuit?"
            },
            {
                "verse": "Caelestis lux est, radiis late omnia lustrans:"
            },
            {
                "verse": "Nulla hominum hinc illi par manus esse potest."
            }
        ],
        [
            {
                "verse": "Icarios casus cum vellet Daedalus olim"
            },
            {
                "verse": "Exprimere, hoc patriae non potuere manus."
            },
            {
                "verse": "Tarquiniae eximium divini effingere vultus"
            },
            {
                "verse": "Accidit Antigeni, dum decus optat, idem."
            },
            {
                "verse": "Cur ita? ne faceret nimius dolor obstitit illi,"
            },
            {
                "verse": "Huic rapiens sensus immoderatus amor."
            }
        ],
        [
            {
                "verse": "Non mihi Tarquiniae tenus demissa per auras"
            },
            {
                "verse": "Blandior in cupidas venit imago manus."
            },
            {
                "verse": "Nec quia ab ingenua ductam se proferat arte,"
            },
            {
                "verse": "Iudicium minuat picta figura tuum."
            },
            {
                "verse": "Nam sicut nemo tam docto carmine, solus"
            },
            {
                "verse": "Quale facis, simile hoc esse negar et opus."
            }
        ],
        [
            {
                "verse": "Hoc fonti proprium est blandos inducere somnos,"
            },
            {
                "verse": "Murmure dum trepidat lene sonantis aquae;"
            },
            {
                "verse": "At fons hic vigilare facit, pellitque soporem,"
            },
            {
                "verse": "Aspera dum rauca guttura voce sonant."
            }
        ],
        [
            {
                "verse": "Te celebrat, Cynthi, virtute insignis et ostro,"
            },
            {
                "verse": "Nec tantam molem quisque subire timet."
            },
            {
                "verse": "Sic ego nunc oblita mei te extollere vellem"
            },
            {
                "verse": "Carmina, sed dictis maior es ipse meis."
            },
            {
                "verse": "Nil igitur dicam, nisi quod mea Musa tacebit,"
            },
            {
                "verse": "Divinas laudes corde loquente tuas."
            }
        ],
        [
            {
                "verse": "Tu solus, Cynthi, te ipsum velut alter Apollo,"
            },
            {
                "verse": "Cuius nomen habes, concelebrare potes."
            }
        ],
        [
            {
                "verse": "Felsina clara virum ingeniis, et clarior almae"
            },
            {
                "verse": "Quod frueris vera Virginis effigie,"
            },
            {
                "verse": "Quae sic ad vivum Lucae est expressa per artem,"
            },
            {
                "verse": "Ipsa sibi ut similis vix queat esse magis."
            },
            {
                "verse": "Sed tamen inde tibi surgit quoque gloria maior,"
            },
            {
                "verse": "Quod datur haec ipsa matre iubente dea."
            },
            {
                "verse": "Ergo illi referas tanto pro munere grates,"
            },
            {
                "verse": "Et certam dubiis hinc pete rebus opem."
            },
            {
                "verse": "Namque sui quae \u00ce\u00bc\u00ce\u00bd\u00ce\u00b7\u00ce\u00bc\u00e1\u00bd\u00b9\u00cf\u0083\u00cf\u0085\u00ce\u00bd\u00ce\u00bf\u00ce\u00bd tibi dulce reliquit,"
            },
            {
                "verse": "Credibile est votis velle favere tuis."
            }
        ],
        [
            {
                "verse": "Unica divini soboles, et gloria Molsae,"
            },
            {
                "verse": "Phoebe tuas vires in sua vota vocat."
            },
            {
                "verse": "Sit languor procul ille rogat, quo carpitur, et quo"
            },
            {
                "verse": "Inficitur, miseris conficiturque modis."
            },
            {
                "verse": "Nec datur assuetos meditari pollicis ictus,"
            },
            {
                "verse": "Nec datur assuetos voce ciere sonos."
            },
            {
                "verse": "Carminis auctorem turpe est, citharaeque parentem"
            },
            {
                "verse": "Non cito Tarquiniae consuluisse suae."
            },
            {
                "verse": "Est et turpe deum, medicae qui praesidet arti,"
            },
            {
                "verse": "Formosae nullam ferre salutis opem:"
            },
            {
                "verse": "Formosae facie, formosae corpore toto,"
            },
            {
                "verse": "Par queat ut natis omnibus ire Iovis."
            },
            {
                "verse": "Nam si qua invidia, est haec, quod generosa Virago"
            },
            {
                "verse": "Castalii intactas hauriat amnis aquas:"
            },
            {
                "verse": "Audeat et cantu Aeoliae fidibusque puellae,"
            },
            {
                "verse": "Oreque Romano, carminibusque loqui:"
            },
            {
                "verse": "Augeat et patriam, proavosque insignis honore,"
            },
            {
                "verse": "Fert sibi quem Thusci fluminis unda cliens."
            },
            {
                "verse": "Est decus hoc, o Poebe, tuum surgentis Alumnae"
            },
            {
                "verse": "Gloria, nam certe gloria tota tua est."
            },
            {
                "verse": "Divinum roseo dum fundit carmen ab ore"
            },
            {
                "verse": "Molsia, et argutum pectine pulsat ebur;"
            },
            {
                "verse": "Dulcius in terris nihil est, quod mulceat aures"
            },
            {
                "verse": "Sive hominum mavis dicere, sive Deum."
            }
        ],
        [
            {
                "verse": "Tarquiniae quisquis radiantes tentat ocellos"
            },
            {
                "verse": "Pingere, et accendit quas Amor inde faces;"
            },
            {
                "verse": "Ille ortus, Aurora, tuos, et lumina mundi"
            },
            {
                "verse": "Scilicet, et caeli pingere tentat opes."
            }
        ],
        [
            {
                "verse": "Platonis Graio manantia nectare verba"
            },
            {
                "verse": "Exprimis Hetruscis Unica Molsa modis:"
            },
            {
                "verse": "Ut dubitem, vestrum quis purius ore loquatur;"
            },
            {
                "verse": "Debetur certe, sed tibi maius honos;"
            },
            {
                "verse": "Quae premere ipsius vestigia paene coacta,"
            },
            {
                "verse": "Non finis ut gressum praeferat ille tibi."
            }
        ]
    ]
}