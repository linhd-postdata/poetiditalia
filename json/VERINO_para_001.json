{
    "author": "Ugolino Verino",
    "title": "Paradisus",
    "url": "http://www.poetiditalia.it/texts/VERINO|para|001",
    "text": [
        [
            {
                "verse": "praefatio ad Laurentium Medicem"
            },
            {
                "verse": "Si quondam nostrae lusus placuere iuventae,"
            },
            {
                "verse": "Nec tibi lascivi displicuere sales,"
            },
            {
                "verse": "Qui teneros elegos lusi puerilibus annis,"
            },
            {
                "verse": "Dum merui castris, saeve Cupido, tuis,"
            },
            {
                "verse": "Hunc lege, Laurenti, graviori carmine librum,"
            },
            {
                "verse": "Materia vires exsuperante meas."
            },
            {
                "verse": "Regia magnanimi nunc est cantata Tonantis,"
            },
            {
                "verse": "Versibus heroicis intonuere poli,"
            },
            {
                "verse": "Astrorumque faces cecini sedesque beatum"
            },
            {
                "verse": "Divorumque hortos sidereumque nemus."
            }
        ],
        [
            {
                "verse": "Fraternis radiis nitido fulgebat Olympo"
            },
            {
                "verse": "Filia Latonae rapidisque invecta quadrigis"
            },
            {
                "verse": "Lampade lustrabat tenebrosa silentia noctis,"
            },
            {
                "verse": "Omnia cum placidum carpunt animalia somnum"
            },
            {
                "verse": "Et duras tristi ponunt e pectore curas."
            },
            {
                "verse": "Ast ego, quanta meos maneant discrimina cives"
            },
            {
                "verse": "Et quantas Latio caedes Bellona minetur"
            },
            {
                "verse": "Insomnis mediae meditabar tempore noctis;"
            },
            {
                "verse": "Dumque animo dubio, celeri dum mente revolvo"
            },
            {
                "verse": "Vastari Italiam et pulchros cultoribus agros"
            },
            {
                "verse": "Et miseras tantis viduari civibus urbes"
            },
            {
                "verse": "Ut grave Martis opus sub mille pericula tractent,"
            },
            {
                "verse": "Spiritus ecce meus sopito corpore visus"
            },
            {
                "verse": "Ardua sublimis caeli super astra volare."
            },
            {
                "verse": "Cernere tunc licuit propius miracula toto"
            },
            {
                "verse": "Quae sunt sparsa polo. Furiosi bracchia Cancri"
            },
            {
                "verse": "Horret adhuc animus saevumque videre Leonem,"
            },
            {
                "verse": "Herculeae dextrae Nemea quem in valle peremit"
            },
            {
                "verse": "Nodosum robur longo certamine victum."
            },
            {
                "verse": "Saevit adhuc oculis et Phoebi torridus aestu"
            },
            {
                "verse": "Vertitur in rabiem. Longum perterritus Anguem"
            },
            {
                "verse": "Vitavi, magnam caeli qui corpore partem"
            },
            {
                "verse": "Occupat immani, gemino porrectus ab axe."
            },
            {
                "verse": "Te quoque qui vexit stellantis cornua Tauri,"
            },
            {
                "verse": "Europa, ingentes animo fecere timores."
            },
            {
                "verse": "Terruit aetherias magno clangore per auras"
            },
            {
                "verse": "Armiger ipse Iovis pennis crepitantibus ales"
            },
            {
                "verse": "Ne puer ut quondam raptarer Troius Ida."
            },
            {
                "verse": "Inde venenatis horrendus Scorpio chelis,"
            },
            {
                "verse": "Per devexa poli gradiens irasque minasque"
            },
            {
                "verse": "Effundens, pavidam implevit formidine mentem;"
            },
            {
                "verse": "Impastusque diu, crocitans circumque supraque,"
            },
            {
                "verse": "Me rostro et pedibus terrebat Corvus aduncis."
            },
            {
                "verse": "Parte alia Chiron, telo metuendus acuto,"
            },
            {
                "verse": "Aetheriam audacter peragrabat semifer arcem."
            },
            {
                "verse": "Hos inter pulcher candenti pectore Cygnus"
            },
            {
                "verse": "Sidereas miris replebat questibus auras."
            },
            {
                "verse": "Hinc Aries, hinc Hydrus erat, viridesque dracones"
            },
            {
                "verse": "Vibrabant saevis horrentia sibila linguis,"
            },
            {
                "verse": "Terribili quoque adhuc saevas venator Orion"
            },
            {
                "verse": "Ense feras mediis velox urgebat in astris."
            },
            {
                "verse": "Longa nimis numerare mora est immania monstra,"
            },
            {
                "verse": "In toto passim quae vidi errantia caelo."
            },
            {
                "verse": "Tunc vero extimui ne me comprehenderet ignis,"
            },
            {
                "verse": "Namque videbatur stellis ardentibus aether"
            },
            {
                "verse": "Comburi, et totus fumare est visus Olympus."
            },
            {
                "verse": "Sidereo at postquam steteram sublimis in axe,"
            },
            {
                "verse": "Unde aer liquidus Neptuniaque arva videri,"
            },
            {
                "verse": "Unde urbes poterant et tristia Tartara Ditis,"
            },
            {
                "verse": "Despexi in terras et regna iacentia late,"
            },
            {
                "verse": "Quae fuscus Maurus colit, et quae nigrior Indus,"
            },
            {
                "verse": "Qui colit occiduam Thylem montesque Rhipaeos"
            },
            {
                "verse": "Quaeque iacent inter parvo discrimine terrae."
            },
            {
                "verse": "Me miserum, parvi brevis est angustia mundi!"
            },
            {
                "verse": "Vix instar puncti visa est telluris imago!"
            },
            {
                "verse": "Hei mihi, Tyrrheni quam parva potentia regni est,"
            },
            {
                "verse": "Paenituitque tuae, mater Florentia, sedis!"
            },
            {
                "verse": "Non altae turres, montis non ardua moles,"
            },
            {
                "verse": "Templa Reparatae celsas aequantia nubes,"
            },
            {
                "verse": "Qua nec maiori se homines testudine iactant,"
            },
            {
                "verse": "Nec poterant celsae spectari moenia Romae,"
            },
            {
                "verse": "Pertimui barathro ne praecipitata profundo"
            },
            {
                "verse": "Orbis et antiqui desisset forma videri."
            },
            {
                "verse": "Heu, scelus ad tantum potuit discordia demens"
            },
            {
                "verse": "Pro tali imperio et dominandi insana cupido"
            },
            {
                "verse": "Ducere transversos - minimo pro iugere terrae -"
            },
            {
                "verse": "Iustitiae et recto torquere a limite cives?"
            },
            {
                "verse": "Talia dum lacrimis iactarem maestus obortis,"
            },
            {
                "verse": "Quam tenues vexent mortalia pectora curae,"
            },
            {
                "verse": "Percussit nostras divini carminis aures"
            },
            {
                "verse": "Concentus, subitoque poli miro ordine visi"
            },
            {
                "verse": "In gyrum flecti. Phoebus contrarius illis"
            },
            {
                "verse": "Volvitur et miseris sic praebet lumina terris"
            },
            {
                "verse": "Unde homines pecudumque genus variaeque volucres"
            },
            {
                "verse": "Crescendi vires ducunt et noxia vitant."
            },
            {
                "verse": "Dicite, Pierides, sanctosque inflate furores;"
            },
            {
                "verse": "Nunc mihi Parnassi totos aperite recessus!"
            },
            {
                "verse": "Si mereor, divae, vestrum praebete favorem!"
            },
            {
                "verse": "Crescat in ore sonus! Nam nos maiora paramus"
            },
            {
                "verse": "Dicere, nec teneri nobis luduntur amores,"
            },
            {
                "verse": "Spiritus alme, precor, nostro succurre labori,"
            },
            {
                "verse": "Ignis ut inspiret divini pectus amoris"
            },
            {
                "verse": "Sanctus, et altisono cantem mysteria versu,"
            },
            {
                "verse": "Regia magnanimi nunc est referenda Tonantis;"
            },
            {
                "verse": "Quosque frui aeterno divos feliciter aevo,"
            },
            {
                "verse": "Atriaque ipsorum tectis miranda superbis"
            },
            {
                "verse": "Quae vidi, narrate, deae (vos omnia nostis),"
            },
            {
                "verse": "Namque meo scitis falsum nil carmine fingi."
            },
            {
                "verse": "Aurea sex gradibus caelo pendebat ab alto"
            },
            {
                "verse": "Ad centrum terrae longe demissa catena,"
            },
            {
                "verse": "Qua tellus ponto, qua se ligat ignibus aer,"
            },
            {
                "verse": "Qua sphaerae ac vertex alti est connexus Olympi,"
            },
            {
                "verse": "Omnia ne ruerent vasta divulsa ruina."
            },
            {
                "verse": "Haec super aeterni miranda palatia Regis"
            },
            {
                "verse": "Me stupidum tenuere diu, dum singula cerno."
            },
            {
                "verse": "Non mihi si totidem linguis mille ora sonarent,"
            },
            {
                "verse": "Tantarum vix pars rerum millesima posset"
            },
            {
                "verse": "Describi: humanae possunt non omnia vires."
            },
            {
                "verse": "Vestibulum solido centum ex adamante columnae"
            },
            {
                "verse": "Sustentant late et longe, quibus aurea basis"
            },
            {
                "verse": "Subiacet, et totidem credas lucescere soles,"
            },
            {
                "verse": "Aurati postes, argentea limina, portae"
            },
            {
                "verse": "Postibus affixi miro fulgere pyropi."
            },
            {
                "verse": "Vincebant flammas, et erat mirabile visu"
            },
            {
                "verse": "Ordine quo nexi fuerant viridesque smaragdi"
            },
            {
                "verse": "Inter amethystos positi rubrosque hyacinthos."
            },
            {
                "verse": "Partim adamas plana, partim quoque cuspide acuta,"
            },
            {
                "verse": "Ut solis flammae portis radiabat in illis,"
            },
            {
                "verse": "Milleque praeterea gemmae conchaeque rotundae,"
            },
            {
                "verse": "Quae candore nives possent superare recentes;"
            },
            {
                "verse": "Nec poteram aeriae fastigia cernere turris,"
            },
            {
                "verse": "Tantum se moles spatium tollebat in altum."
            },
            {
                "verse": "Etsi non esset magni super ardua caeli,"
            },
            {
                "verse": "Sidera dixisses ipsum superare cacumen."
            },
            {
                "verse": "Postquam introgressus primi fastigia tecti,"
            },
            {
                "verse": "Mirabar parvis emblemata picta lapillis,"
            },
            {
                "verse": "Divinaque faber variaverat arte lacunari"
            },
            {
                "verse": "Paene imitatus erat spirantibus aethera signis,"
            },
            {
                "verse": "Sumque iterum ignitum visus mihi cernere caelum."
            },
            {
                "verse": "Candidus at paries, mira spectabilis arte,"
            },
            {
                "verse": "Vincit ebur nitidum, lactentia marmora vincit,"
            },
            {
                "verse": "Et lapidum tenues iunctura excluderer ungues."
            },
            {
                "verse": "Haec ego suspiciens stupidis dum miror ocellis,"
            },
            {
                "verse": "Attonitusque diu circum dum singula lustro,"
            },
            {
                "verse": "Vidi alios postes, ubi sunt conclavia divum,"
            },
            {
                "verse": "Tramite qui ducunt recto ad penetrale Tonantis."
            },
            {
                "verse": "Auratum limen valvae, crystallina porta,"
            },
            {
                "verse": "Ex adamante fuit vectes, argentea claustra,"
            },
            {
                "verse": "Atque incisa notis fuerant duo carmina magnis:"
            },
            {
                "verse": "Atria fas nulli est mortali intrare deorum"
            },
            {
                "verse": "Nec nisi qui meritis divino est dignus honore."
            },
            {
                "verse": "His super astabat vultu facieque rubenti"
            },
            {
                "verse": "Candentemque ferens gladium torvusque satelles,"
            },
            {
                "verse": "Qui geminis bifores utrimque amplectitur alis."
            },
            {
                "verse": "Tunc vero ardebam penitus cognoscere divos,"
            },
            {
                "verse": "Atque Dei faciem coramque videre beatos,"
            },
            {
                "verse": "Reddere quos miseros nulla infortunia possunt,"
            },
            {
                "verse": "Accessi tetigique fores ac supplice voce"
            },
            {
                "verse": "Aetheriae divinus erat qui ianitor arcis"
            },
            {
                "verse": "Oravi ut liceat caelestia tecta subire;"
            },
            {
                "verse": "Quod si edicta Dei, si lex vetuisset Olympi,"
            },
            {
                "verse": "Semiaperta tamen reseretur ianua nobis,"
            },
            {
                "verse": "Ut possim e foribus Caelestis Numinis aulam"
            },
            {
                "verse": "Angustisque sacros rimis lustrare penates."
            },
            {
                "verse": "Sic ego. Sic arcis divinae est ianitor orsus:"
            },
            {
                "verse": "'Parcarum quamvis nondum compleveris horas,"
            },
            {
                "verse": "Restet adhuc multum et nendum de stamine Clotho,"
            },
            {
                "verse": "Nec tua purgarint virtutes pectora labe,"
            },
            {
                "verse": "Sitque nefas magnum impurum contingere purum,"
            },
            {
                "verse": "Non tamen aetherias credo sine numine divum"
            },
            {
                "verse": "Repseris in sedes per tanta pericula tutus."
            },
            {
                "verse": "Siste gradum donec quae sit sententia poscam"
            },
            {
                "verse": "Magnanimi Iovis, an possis admittier intro.'"
            },
            {
                "verse": "Iam redit, et subito resolutae cardine valvae"
            },
            {
                "verse": "Ingentem fecere sonum, magnusque remugit"
            },
            {
                "verse": "Aether, et intremuit totius machina mundi,"
            },
            {
                "verse": "Non secus ac quondam, ventis agitantibus imbres,"
            },
            {
                "verse": "Dissiliere poli crepitumque dedere tremendum."
            },
            {
                "verse": "Tunc mihi siderei patefacta esu: ianua Regis."
            },
            {
                "verse": "Protinus obstupui cecidique in limine demens,"
            },
            {
                "verse": "Tantum divino fragrabat nectare sedes"
            },
            {
                "verse": "Magna Iovis. Prorsus quidquid Panchaia felix,"
            },
            {
                "verse": "India, vel totus quidquid tulit orbis odoris"
            },
            {
                "verse": "Sedibus ex illis - vel plus - spirare putasses."
            },
            {
                "verse": "Lux etiam longe Phoebea lampade maior,"
            },
            {
                "verse": "Divorum facie quae sancto ardebat amore,"
            },
            {
                "verse": "Effulsit nostrique hebetavit lumina vultus,"
            },
            {
                "verse": "Non aliter quam si ferventis Apollinis orbem,"
            },
            {
                "verse": "Cum purus sine nube dies aestate serena"
            },
            {
                "verse": "Illuxit terris, spectarem lumine fixo."
            },
            {
                "verse": "Forsitan et Regis faciem vultumque superni"
            },
            {
                "verse": "Nosse voles, lector, solio quo Iuppiter alto"
            },
            {
                "verse": "Iura daret meritosque deis conferret honores,"
            },
            {
                "verse": "Non potuere pati mortalia lumina tantum"
            },
            {
                "verse": "Splendorem; cecidi quotiens spectare volebam."
            },
            {
                "verse": "Si tu contuleris quidquid splendoris ubique est -"
            },
            {
                "verse": "Sidereas flammas, lunam, solemque diurnum -"
            },
            {
                "verse": "Prae facie illius iuraveris esse tenebras"
            },
            {
                "verse": "Obscurae noctis, cum caelum nubila condunt."
            },
            {
                "verse": "Dum sic, mentis inops, penderem limine in ipso,"
            },
            {
                "verse": "Tunc veneranda meas subito vox attigit aures:"
            },
            {
                "verse": "'Surge age, nec dubita postes intrare superbos!"
            },
            {
                "verse": "Pelle metum! Aeterni dedit hoc sapientia Regis,"
            },
            {
                "verse": "Hoc tibi fatorum series concessit, ut, ante"
            },
            {
                "verse": "Quam tuus exutus terrestris carceris artus,"
            },
            {
                "verse": "Spiritus aetherias Divini Numinis aedes"
            },
            {
                "verse": "Visitet, atque ipsos mireris in aethere divos,"
            },
            {
                "verse": "Qui factis meruere suis post funera caelum."
            },
            {
                "verse": "Me duce carpe viam.' Dixit dextramque timentis"
            },
            {
                "verse": "Prendit et hoc dubiam confirmat pignore ruentem."
            },
            {
                "verse": "Pone tamen lento comitor vestigia passu;"
            },
            {
                "verse": "Nam vocem agnovi, sed erat mutata figura."
            },
            {
                "verse": "Candida vestis erat, multo contexta labore"
            },
            {
                "verse": "(Cecropiae dicas confectam Palladis arte),"
            },
            {
                "verse": "Et facies illi terso fulgentior auro,"
            },
            {
                "verse": "Sed iuvenilis erat, triginta circiter annos,"
            },
            {
                "verse": "At pariter similes omnes aetate videntur,"
            },
            {
                "verse": "Dispar erat fulgor tamen est stola candida cunctis."
            },
            {
                "verse": "Mutuus ardentes tanta caritate revinxit"
            },
            {
                "verse": "Et mirandus amor laetantes fronte serena,"
            },
            {
                "verse": "Infecit nullus caelestia pectora livor,"
            },
            {
                "verse": "Quisque sua contentus agit feliciter aevum"
            },
            {
                "verse": "Sorte, nec ullius meliori invidit honori"
            },
            {
                "verse": "Tunc animus miro scire haec optabat amore"
            },
            {
                "verse": "Scitarique ducem causas splendoris et aevi."
            },
            {
                "verse": "Ut faciem agnovi, 'Patriae lux inclita nostrae,"
            },
            {
                "verse": "Dic, venerande pater' dixi, 'sanctissime Cosme,"
            },
            {
                "verse": "Cur urbi incubuere tuae discrimina tanta,"
            },
            {
                "verse": "Cur tantas caedes, cur tanta incendia cives"
            },
            {
                "verse": "Instituere mali, cur vertere funditus urbem,"
            },
            {
                "verse": "Quam tu servasti tranquilla pace tot annos,"
            },
            {
                "verse": "Foederibus ruptis crudelis turba parabat?"
            },
            {
                "verse": "Consiliis atque aere tuo quos saepe fugasti,"
            },
            {
                "verse": "Isti in perniciem ducunt urbisque ruinam;"
            },
            {
                "verse": "Externos hostes addunt civilibus armis,"
            },
            {
                "verse": "At Petrus ille tuus, patriae spes unica nostrae,"
            },
            {
                "verse": "Extorsit praedam rabioso ex ore luporum;"
            },
            {
                "verse": "Incolumes cives, miseram servavit et urbem."
            },
            {
                "verse": "Profuit afflictis summo in discrimine rerum"
            },
            {
                "verse": "Fortiter ipse nepos pulchris Laurentius armis."
            },
            {
                "verse": "Artibus imperium quam longe extendet avitis!"
            },
            {
                "verse": "Quo tibi nil timeo, Florentia, sospite; quo tu"
            },
            {
                "verse": "Florebis, vero ''felix'' cognomine dicta.'"
            },
            {
                "verse": "Sic ego. Sic Cosmus divino est ore locutus:"
            },
            {
                "verse": "'Exsulibus quamvis comitatus Colleo nostris"
            },
            {
                "verse": "Flaminiae populetur agros, Asturque rebellis"
            },
            {
                "verse": "Fugerit ad Venetos abrupto foedere demens,"
            },
            {
                "verse": "Perfidiae poenas sceleratas imbuet auctor"
            },
            {
                "verse": "Cum sua vastari tam pinguia culta videbit,"
            },
            {
                "verse": "Ingentem abduci praedam, vallisque Lamonae"
            },
            {
                "verse": "Viderit infelix raptari hominesque pecusque;"
            },
            {
                "verse": "Insultetque licet castris et territet armis"
            },
            {
                "verse": "Marcicola et nostris minitetur moenibus hostis,"
            },
            {
                "verse": "Credat et Italiae cunctis dominarier oris"
            },
            {
                "verse": "Si Florentinos Romana a stirpe nepotes,"
            },
            {
                "verse": "Quos nulli populi, nulli domuere tyranni,"
            },
            {
                "verse": "Sub iuga misisset, nescit quid vivida virtus"
            },
            {
                "verse": "Possit in Etruscis, quos nulla pericula terrent,"
            },
            {
                "verse": "Non labor assiduus, non hostes mille fatigant."
            },
            {
                "verse": "Si totus contra armatus contenderit orbis,"
            },
            {
                "verse": "Marte satis minime cedet fiducia Tuscis,"
            },
            {
                "verse": "Pro Florentinis Deus est et numina cuncta"
            },
            {
                "verse": "Attollunt humiles, deponunt arce superbos."
            },
            {
                "verse": "Foederibus ruptis vix tandem suscitat arma"
            },
            {
                "verse": "Martia Romanae Sullanus stirpis alumnus."
            },
            {
                "verse": "Quin Rex Ferrandus, Tusci pars maxima belli,"
            },
            {
                "verse": "Mittet opes magnas, nobis socia agmina iungens."
            },
            {
                "verse": "Ut natum Lydi pro libertate Leonis"
            },
            {
                "verse": "Tantus amor nostri est in aperta pericula mittat."
            },
            {
                "verse": "Parte alia victor sociis Galeactius armis"
            },
            {
                "verse": "Gallica terribili populabitur oppida bello."
            },
            {
                "verse": "Forsitan Alpino descendet ab aggere, magnum"
            },
            {
                "verse": "Agmen agens, hostis quondam, nunc factus amicus,"
            },
            {
                "verse": "Adsueta bellis comitatus gente Philippus."
            },
            {
                "verse": "Mantua quin etiam iustam consurget in iram;"
            },
            {
                "verse": "Inflammata odiis, gladium destringet in hostes."
            },
            {
                "verse": "Necnon magnanimus coniunget castra Robertus"
            },
            {
                "verse": "Et dux Urbini, belli cui summa gerundi"
            },
            {
                "verse": "Mandetur, pietate bonus, praeclarior armis,"
            },
            {
                "verse": "Qui nunc in bellis Latio est Sertorius alter."
            },
            {
                "verse": "Et dubitatis adhuc, cives, cum gente nefanda,"
            },
            {
                "verse": "Cum duce praedone, et cum desertoribus urbis,"
            },
            {
                "verse": "Saepe lacessiti, tam iusta capessere bella?"
            },
            {
                "verse": "Quin etiam impleri Tyrrhenum navibus aequor"
            },
            {
                "verse": "Illyricosque sinus celsas percurrere puppes"
            },
            {
                "verse": "Aspicies (credas Ossam Taurumque revulsos,"
            },
            {
                "verse": "Aut Alpes mediis fluitantes dixeris undis)"
            },
            {
                "verse": "Ut ratibus Venetum turritis ostia claudant."
            },
            {
                "verse": "Quas meruere dabunt abrupto foedere poenas,"
            },
            {
                "verse": "Exstirpate metus et duras pectore curas"
            },
            {
                "verse": "Ponite, Certa manet iam nunc victoria Tuscis,"
            },
            {
                "verse": "Et sero optabit supplex post proelia pacem,"
            },
            {
                "verse": "Qui modo nascentis flammas exstinguere belli"
            },
            {
                "verse": "Posset, sed caeco mavult contendere Marte."
            },
            {
                "verse": "Ausoniam heu miseram ferro flammisque ruentem!"
            },
            {
                "verse": "Sed meliora dabit summi Regnator Olympi."
            },
            {
                "verse": "'Sic memini quondam, dum pristina vita manebat,"
            },
            {
                "verse": "Ultima cum nobis legerent sua fila Sorores,"
            },
            {
                "verse": "Et mors iam Stygiis circum me serperet umbris,"
            },
            {
                "verse": "Cum circumstarent proceres, et turba senilis"
            },
            {
                "verse": "Circumfusa torum lacrimis lugeret obortis:"
            },
            {
                "verse": "''Iustitiam imprimis colite et vitate nefandum"
            },
            {
                "verse": "Ac civile odium. Meritis bene munera dentur."
            },
            {
                "verse": "Exstirpate malos, totum ne perdat ovile"
            },
            {
                "verse": "Inficiatque pecus turpi porrigine porcus."
            },
            {
                "verse": "Esse Deum memorem iusti iniustique putate,"
            },
            {
                "verse": "Qui volet exacte rationem exquirere rerum."
            },
            {
                "verse": "Non aurum, non te Ciceronis lingua tuetur,"
            },
            {
                "verse": "Non tibi consultus nodosa aenigmata solvet,"
            },
            {
                "verse": "Non vi, non precibus, non victus munere, Iudex"
            },
            {
                "verse": "Regali solio, Tyrio sublimis in ostro,"
            },
            {
                "verse": "Supplicium miseris, virtuti praemia reddet."
            },
            {
                "verse": "Omnes qui fuerint quacumque ex gente creati,"
            },
            {
                "verse": "Cum suprema dies perituro illuxerit orbi,"
            },
            {
                "verse": "Ante thronum venient et Iudicis ora tremendi;"
            },
            {
                "verse": "Crimina net poterunt celari, cuncta patebunt,"
            },
            {
                "verse": "Et nihil infitias quidquid peccaveris olim"
            },
            {
                "verse": "Ire miser poteris, dictum, factum, atque putatum."
            },
            {
                "verse": "Codice divino scriptum scelus omne legetur."
            },
            {
                "verse": "Vae misero, quem iusta Dei sententia damnet!"
            },
            {
                "verse": "Quam foret utilius, si numquam munera vitae"
            },
            {
                "verse": "Gustasset numquam vidisset sidera caeli!"
            },
            {
                "verse": "O vox terribilis, vox, inquam, horrenda Tonantis,"
            },
            {
                "verse": "Cum terrore malos sub tristia Tartara pellet:"
            },
            {
                "verse": "Ite, mali, in tenebras procul hinc, procul ite, maligni,"
            },
            {
                "verse": "Spe sine us aeterno cruciatu torreat ignis,"
            },
            {
                "verse": "At bonus aetherii fiet novus incola caeli:"
            },
            {
                "verse": "Ad dextram venias, divinas legis amaror,"
            },
            {
                "verse": "Nectare ut aeterne felix sine fine fruaris!''"
            },
            {
                "verse": "'Haec ego nequiquam supremo in funere vitae"
            },
            {
                "verse": "Irrita iactavi ventis portanda sub auras."
            },
            {
                "verse": "Tunc timui patriae ventura pericula, namque"
            },
            {
                "verse": "Perfida progenies, Medicum quae crevit honore,"
            },
            {
                "verse": "Ex humili iam facta potens, ex paupere dives,"
            },
            {
                "verse": "Exitiale odium memori sub pectore servans,"
            },
            {
                "verse": "Exitium nato quaerens patriaeque sibique,"
            },
            {
                "verse": "Sollicitum quoque me his degentem reddidit astris,"
            },
            {
                "verse": "Atque Deum supplex, ut tot discrimina pellat,"
            },
            {
                "verse": "Eripiat rapidis Florentia moenia flammis,"
            },
            {
                "verse": "Oravi, Nutu dedit hoc Regnator Olympi."
            },
            {
                "verse": "Quin etiam poenas solvet scelerata propago,"
            },
            {
                "verse": "Et quicumque armis prodet civilibus urbem"
            },
            {
                "verse": "Infelix luet aeterne sub Tartara poenas!"
            },
            {
                "verse": "Haec ubi dicta dedit, caelestes ordine miro,"
            },
            {
                "verse": "Hinc cherubim seraphimque choros ostendit ovantes"
            },
            {
                "verse": "(Scintillas totidem dicas ardere micantes),"
            },
            {
                "verse": "Qui prope caelestem posuere sedilia Regem,"
            },
            {
                "verse": "Aurea et invicti praecordia summa Tonantis"
            },
            {
                "verse": "(Nam propiora tenent) noscunt, si noscere possunt;"
            },
            {
                "verse": "Ardentemque ferens princeps archangelus hastam"
            },
            {
                "verse": "Aurea servabat celsi subsellia Patris,"
            },
            {
                "verse": "Gemmatisque cohors alis (mirabile visu)"
            },
            {
                "verse": "Lauta ministrabat sanctis convivia divis;"
            },
            {
                "verse": "Nec numerare queas oculos radiantibus alis"
            },
            {
                "verse": "Et miras facies, nobis vix credere dignas."
            },
            {
                "verse": "Corpora non fuerant, tenues nec dixeris umbras."
            },
            {
                "verse": "Qualia saepe solent miris insomnia visis"
            },
            {
                "verse": "Perplexam mentem et sopitos ludere sensus,"
            },
            {
                "verse": "Cum ieiuna fames seu turpis crapula corpus"
            },
            {
                "verse": "Prosternit, clauditque gravantia lumina somnus,"
            },
            {
                "verse": "Sic mirae errabant vario splendore figurae."
            },
            {
                "verse": "Prima tenet seraphim, summi sapientia Regis,"
            },
            {
                "verse": "Igneus et cherubim una thronique verendi."
            },
            {
                "verse": "Hi nullo aspiciunt medio Dominoque fruuntur."
            },
            {
                "verse": "Inde potestates virtutesque insuper omnes"
            },
            {
                "verse": "Ordine composito sedes tenuere secundas."
            },
            {
                "verse": "Angelus hos sequitur, caelestis nuntius aulae."
            },
            {
                "verse": "Nam Rex omnipotens cherubim, cherubimque secundis,"
            },
            {
                "verse": "Hi mandata tibi, tu defers, angele, nobis."
            },
            {
                "verse": "Sic a supremo fas est descendere ad imum."
            },
            {
                "verse": "At monstrum horrendum mira formidine mentem"
            },
            {
                "verse": "Percussit trepidam, calido ut sine sanguine vultus"
            },
            {
                "verse": "Albus, et horrentes steterint in vertice crines."
            },
            {
                "verse": "Vox mihi lapsuro mediis in faucibus haesit."
            },
            {
                "verse": "Cui capita assistunt torvis horrentia formis,"
            },
            {
                "verse": "Et septem linguas septenaque porrigit ora,"
            },
            {
                "verse": "Et totidem signis impressum bellua librum"
            },
            {
                "verse": "Servabat, cuius fuit hoc in cortice carmen:"
            },
            {
                "verse": "Viventum liber est quibus est promissus Olympus."
            },
            {
                "verse": "Caelicolum nulli fas est aperire libellum!"
            },
            {
                "verse": "Sed Deus altitonans (opus innarrabile) claves"
            },
            {
                "verse": "Inclusas retinet solvitque tenacia vincla."
            },
            {
                "verse": "Purgatum postquam scelus est, super aethera purus"
            },
            {
                "verse": "Spiritus aeterno est caeli functurus honore."
            },
            {
                "verse": "Nec procul attonita renovarunt mente pavorem"
            },
            {
                "verse": "Quattuor horrendis diversa animalia formis,"
            },
            {
                "verse": "Nam leo, terribilis villoso tegmine, saevis"
            },
            {
                "verse": "Unguibus acer erat, qualem Gaetulia creavit,"
            },
            {
                "verse": "Aut, Acheloe, tuis potasti, corniger, undis;"
            },
            {
                "verse": "Hinc truculenta bovis facies, spectabilis inde"
            },
            {
                "verse": "Angelus humano vultu, fulgentibus alis."
            },
            {
                "verse": "Hos super astabat pennis miranda volucris -"
            },
            {
                "verse": "Armiger illa Iovis, ni me sententia fallit."
            },
            {
                "verse": "Quattuor hos iuxta divi (mirabile visu)"
            },
            {
                "verse": "Astiterant. quorum terso fulgentior auro"
            },
            {
                "verse": "Vultus erat, risusque decens in fronte serena."
            },
            {
                "verse": "Vicissent nitidum radiantia lumina solem,"
            },
            {
                "verse": "Aut candore nives quae mox cecidere recentes"
            },
            {
                "verse": "Talis fluxa tenus superasset palla decoris."
            },
            {
                "verse": "At divina cohors caelique exercitus omnis"
            },
            {
                "verse": "Partim hymnos partimque leves agitare choreas"
            },
            {
                "verse": "Flectereque in gyrum, saltantes ordine miro."
            },
            {
                "verse": "Hi laudes Domini cantabant voce sonora,"
            },
            {
                "verse": "Fecerit ur caelum, terramque crearit et undam,"
            },
            {
                "verse": "Utque leves ignis volitare per aethera flammas"
            },
            {
                "verse": "De nihilo, ut dederit variis animalia formis."
            },
            {
                "verse": "Pars habitat terras, pars umida regna profundi,"
            },
            {
                "verse": "Pars liquido pictis se librat in aere pennis."
            },
            {
                "verse": "Possit ut id fieri, terram secrevit ab undis"
            },
            {
                "verse": "Aeraque ardenti nitidum divisit ab igne."
            },
            {
                "verse": "Fecerit utque globum lunae, quae mense peragrat"
            },
            {
                "verse": "Per bis sena suis radiantia signa quadrigis."
            },
            {
                "verse": "Ut, Cytherea, tuum rutilanti lumine sidus"
            },
            {
                "verse": "Lascivos, hilares, pulchros, levitatis amicos,"
            },
            {
                "verse": "Producatque choris habiles ac versibus aptos."
            },
            {
                "verse": "Quin et Atlantiades velox, licet ille galero"
            },
            {
                "verse": "Tectus, Apollineos non quit vitare calores,"
            },
            {
                "verse": "Credat ur a solis radiis ignobile vulgus"
            },
            {
                "verse": "Combustum, cum iam rutilo vanescat Olympo."
            },
            {
                "verse": "Astutum, varium, et prompto Cyllenius ore,"
            },
            {
                "verse": "Et nimium lucri cupidum producit alumnum."
            },
            {
                "verse": "Formosus mediis ut temperet omnia Phoebus"
            },
            {
                "verse": "Impositus sphaeris et lustret lampade terras;"
            },
            {
                "verse": "Ut citharae auratae resonanti pollice chordas"
            },
            {
                "verse": "Pulset, et ad sonitum cuncti moveantur Olympi;"
            },
            {
                "verse": "Ut teneras frondes et flores vere nitenti,"
            },
            {
                "verse": "Aestibus intensis canas producat aristas,"
            },
            {
                "verse": "Impleat autumnum maturis largiter uvis,"
            },
            {
                "verse": "Ut bruma australes penitus concessit ad oras."
            },
            {
                "verse": "Mavortisque ardens animosa irritet ad arma"
            },
            {
                "verse": "Sidus, et insanis agitet mortalia bellis,"
            },
            {
                "verse": "Audaces moresque feros pugnaque superbos"
            },
            {
                "verse": "Et furere ardenti vesanos procreet ira."
            },
            {
                "verse": "Utque benigna viris Dictaei stella tyranni"
            },
            {
                "verse": "Fulgeat et sanctos producat lucida mores."
            },
            {
                "verse": "Ut grave Saturni miseris mortalibus astrum"
            },
            {
                "verse": "Triginta tandem cursum vix expleat annis."
            },
            {
                "verse": "Ni Cytherea Venus, rutilo ni Iuppiter igne"
            },
            {
                "verse": "Obsistat sidusque senis perfringat iniqui,"
            },
            {
                "verse": "Omne malum terris curva se falce daturum"
            },
            {
                "verse": "Portendit, iunctusque bonis sic temperat astrum."
            },
            {
                "verse": "Necnon divinum tanta dulcedine carmen"
            },
            {
                "verse": "Cantabant, notulis vix enarrabile miris,"
            },
            {
                "verse": "Attonito ut similis, sine motu, lumine fixo,"
            },
            {
                "verse": "Perstarem, Arrectas concentus carminis aures"
            },
            {
                "verse": "Ceperat, ut seraphim referebat voce canora,"
            },
            {
                "verse": "Principio ut varia depinxit imagine caelum,"
            },
            {
                "verse": "Ne foret hoc vacuum, miro est splendore creatus"
            },
            {
                "verse": "Angelus et simili comites fulgore micantes."
            },
            {
                "verse": "Utque superba cohors, regnis detrusa supernis,"
            },
            {
                "verse": "Immensas sine fine dabit sub Tartara poenas,"
            },
            {
                "verse": "Quae summo aequiperare Deo Regi Patrique"
            },
            {
                "verse": "Ausa fuit, crudele nefas, immane nefandum."
            },
            {
                "verse": "Caelicolae ast alii divina voce canebant,"
            },
            {
                "verse": "Post caelum et terras ut primum effinxerit Adam"
            },
            {
                "verse": "De limo humanos ne saeva superbia natos"
            },
            {
                "verse": "Tollat humo inflatos, homines rapiatque feroces,"
            },
            {
                "verse": "Ut neget esse Deum aut praesentia numina temnat"
            },
            {
                "verse": "(Sed tamen ille sua similem sub imagine fecit,"
            },
            {
                "verse": "Ne tota humanis iaceat mens obruta rebus);"
            },
            {
                "verse": "Deque viri latere uxorem sibi fecerit Evam,"
            },
            {
                "verse": "His animam partem divinae inflaverit aurae,"
            },
            {
                "verse": "Primum immortales ambo sine crimine nati,"
            },
            {
                "verse": "Post errata tamen mortem subiere parentes,"
            },
            {
                "verse": "Unde necesse fuit mortalia cuncta perire."
            },
            {
                "verse": "Nam quaecumque globo lunaeque sub orbe creantur"
            },
            {
                "verse": "Inferius primum crescunt, post aucta senescunt."
            },
            {
                "verse": "Haec voluit parere viris Rex magnus Olympi."
            },
            {
                "verse": "Quidquid alit tellus \u00e2\u0080\u0094 pisces, animalia, plantae,"
            },
            {
                "verse": "Saxaque diversis terrae pretiosa metallis \u00e2\u0080\u0094"
            },
            {
                "verse": "Aut hominem oblectant aut praestant commoda vitae."
            },
            {
                "verse": "Natus et ipse Deo, caelestia regna moretur,"
            },
            {
                "verse": "Si modo fatales virtutibus egerit annos."
            },
            {
                "verse": "Custodes gemini miseris mortalibus adsunt."
            },
            {
                "verse": "Hinc bonus, inde malus trahit in contraria pectus"
            },
            {
                "verse": "Ambiguum. Spectare bonus caelestia regna"
            },
            {
                "verse": "Admonet, et vanos vitae mortalis honores"
            },
            {
                "verse": "Spernere, virtutemque sequi per mille labores."
            },
            {
                "verse": "Ille alter viriis tentat corrumpere mentem,"
            },
            {
                "verse": "Nunc magnas ostentat opes, nunc ditia regna,"
            },
            {
                "verse": "Nunc suaves epulas, Veneris nunc dulcia furta."
            },
            {
                "verse": "Sic hominem vario dubium certamine turbant,"
            },
            {
                "verse": "Ipse sed, arbitrio liber, deflectit habenas"
            },
            {
                "verse": "Frenaque anhelantum spumantia volvit equorum."
            },
            {
                "verse": "Nunc altos montes cursumque intendit ad astra,"
            },
            {
                "verse": "Et nunc, illecebris captus, percurrit apertum"
            },
            {
                "verse": "Aequor et evitat rupes atque invia saxa."
            },
            {
                "verse": "Necnon altisono referebant carmine Throni"
            },
            {
                "verse": "Ut genus humanum miro dilexit amore"
            },
            {
                "verse": "Ille Opifex summus rerum mundique Creator."
            },
            {
                "verse": "Nam quia siderei permansit ianua caeli"
            },
            {
                "verse": "Clausa diu, nullaeque animae super astra volabant,"
            },
            {
                "verse": "Mortali quamvis defunctae corpore vitae,"
            },
            {
                "verse": "Et, dum vixerunt tenebroso carcere limi"
            },
            {
                "verse": "Inclusae, semper leges hominumque Deique"
            },
            {
                "verse": "Servarint, nullo macularint crimine vitam,"
            },
            {
                "verse": "His tamen obstabant primi delicta parentis."
            },
            {
                "verse": "At Deus omnipotens, cui servit machina mundi"
            },
            {
                "verse": "Caelestisque cohors cui caeli regia patet,"
            },
            {
                "verse": "Humanam sumpsit pura de Virgine formam,"
            },
            {
                "verse": "Cum foret Augusti sub nutu Caesaris orbis,"
            },
            {
                "verse": "Non dedignavit terras Regnator Olympi"
            },
            {
                "verse": "Immixtusque habitare viris sub imagine servi,"
            },
            {
                "verse": "Vivere ter denos cuni mille laboribus annos"
            },
            {
                "verse": "Orbe quidem medio, ne ignoraretur ab ullo"
            },
            {
                "verse": "Factus homo, Immensi quantus fuit ardor amoris!"
            },
            {
                "verse": "Rex aeternus erat servus mortalis, et aeque"
            },
            {
                "verse": "Mendicus, qui dives erat, Cruciatibus insons"
            },
            {
                "verse": "Se dedit et vili terra mutavit Olympum."
            },
            {
                "verse": "Aeternis tenebris ne gens humana periret,"
            },
            {
                "verse": "Assumpsit multo periturum verbere corpus,"
            },
            {
                "verse": "Seque neci tradi voluit, reseratet ut altum"
            },
            {
                "verse": "Humano generi pretioso sanguine caelum."
            },
            {
                "verse": "Ut cruce suspensum gemini cinxere latrones,"
            },
            {
                "verse": "Qui furtis, qui caede cruces meruere nefandas,"
            },
            {
                "verse": "Dic, homo, dic, ingrate, mihi, Divina Potestas"
            },
            {
                "verse": "Quid meruit, cum se ligno transfixit acerbo"
            },
            {
                "verse": "Impia Iudaeae immitis periuria gentis?"
            },
            {
                "verse": "Cantabant, veluti portas reclusit Averni"
            },
            {
                "verse": "Victor, ut ingressus sanctas detraxerit umbras,"
            },
            {
                "verse": "Et secum aetherias tandem ut duxisset ad arces,"
            },
            {
                "verse": "Felices animae summo ut potirentur Olympo,"
            },
            {
                "verse": "Utque vias aliis posthac patefecerit alti."
            },
            {
                "verse": "Quin etiam alterno modulantes carmine voces,"
            },
            {
                "verse": "Angelicas mira implebant dulcedine sedes,"
            },
            {
                "verse": "Non secus ac quondam finxerunt Orphea vates,"
            },
            {
                "verse": "Pulsantem dulces aurato pectine chordas,"
            },
            {
                "verse": "Immites flexisse feras et flumina cursu"
            },
            {
                "verse": "Firmasse et duras movisse in montibus ornos,"
            },
            {
                "verse": "Infernos adiisse lacus. Cui ianitor Orci"
            },
            {
                "verse": "Cum tria porrigeret venienti Cerberus ora,"
            },
            {
                "verse": "Ad sonitum citharae vigilantia lumina clausit."
            },
            {
                "verse": "Pulsabat pariter citharam pariterque canebat,"
            },
            {
                "verse": "Si modo Tartareas potuisset flectere leges"
            },
            {
                "verse": "Ut secum Eurydicen superas adduceret auras."
            },
            {
                "verse": "Si licet humanis divum componere rebus,"
            },
            {
                "verse": "Talia caelestes edebant carmina throni."
            },
            {
                "verse": "Ut sunt bis seni Divino Ardore repleti"
            },
            {
                "verse": "Discipuli atque, eius vestigia tanta secuti,"
            },
            {
                "verse": "Doctoris leges totum sparsere per orbem,"
            },
            {
                "verse": "Tunc mala cessarunt sculptorum oracula divum,"
            },
            {
                "verse": "Tunc fraudes victae, et patefactae daemonis artes."
            },
            {
                "verse": "Haec et plura chori resonanti voce canebant,"
            },
            {
                "verse": "Omnia sed turbae non sunt vulganda profanae,"
            },
            {
                "verse": "Et vetat ipse Deus mysteria cuncta referre."
            },
            {
                "verse": "Dum biberem attonitus suspensis auribus ista,"
            },
            {
                "verse": "Dux mihi Cosmus ait, \u00e2\u0080\u0098Restant tibi plura videnda"
            },
            {
                "verse": "Dum licet et fas est caelestia visere regna,"
            },
            {
                "verse": "Mortali quondam raro concessa videri."
            },
            {
                "verse": "Me duce festina, tibi cunctas ordine miro"
            },
            {
                "verse": "Ostendam causas tanti splendoris et aevi,"
            },
            {
                "verse": "Cur omnes nivea florent in veste iuventa."
            },
            {
                "verse": "'Hos paene innumeros, solio quos cernis eburno,"
            },
            {
                "verse": "Candida gemmatis redimitos tempora sertis,"
            },
            {
                "verse": "Veste frui in nitida ambrosiis et nectare divos -"
            },
            {
                "verse": "Hi peperere suis virtutibus atria caeli."
            },
            {
                "verse": "Hic quia servavit castos cum coniuge mores,"
            },
            {
                "verse": "Alterius nullos thalamos violavit adulter."
            },
            {
                "verse": "Hic quia paupertatem animo sic pertulit aequo"
            },
            {
                "verse": "Ut, quamvis multis rebus mendicus egeret,"
            },
            {
                "verse": "Nil tamen optabat placide nisi ducere vitam\u00c2\u00ab"
            },
            {
                "verse": "Hic quia se nulli mulieri miscuit umquam"
            },
            {
                "verse": "Sed caelebs vixit, tali dignatus honore est,"
            },
            {
                "verse": "Hic quoniam aere suo multis subvenit egenis,"
            },
            {
                "verse": "Non animo infecto, populi ut sibi quaereret auram;"
            },
            {
                "verse": "Clam dabat egregiae solum virtutis amorei"
            },
            {
                "verse": "Ille autem, insignis contemptis fascibus urbis,"
            },
            {
                "verse": "Contemplans caelum, silvestri se abdidit antro."
            },
            {
                "verse": "Ille sacras divis construxit funditus aedes;"
            },
            {
                "verse": "Hic alimenta dedit ruituraque templa refecit."
            },
            {
                "verse": "Iste, in honore Dei, primae post sidera noctis"
            },
            {
                "verse": "Sedabat tenui ventris ieiunia victu,"
            },
            {
                "verse": "Ut nunc ambrosiis caelo saturetur in alto."
            },
            {
                "verse": "Hic res urbanas perituraque regna reliquit"
            },
            {
                "verse": "Et patriam et dulces cara cum coniuge natos;"
            },
            {
                "verse": "Omnia dimisit vitae caelestis amore."
            },
            {
                "verse": "Is, Dominum iusto quoniam est veneratus honore,"
            },
            {
                "verse": "Servavit praecepta Dei legesque superbas!"
            },
            {
                "verse": "Nunc fruitur caelo felix semperque fruetur."
            },
            {
                "verse": "Ille Dei verbum multas vulgavit in urbes,"
            },
            {
                "verse": "Et resides populos vitiis ad templa deorum"
            },
            {
                "verse": "Hortando precibus, terrendo voce minaci,"
            },
            {
                "verse": "Eloquio tandem sancto, ad meliora reduxit."
            },
            {
                "verse": "Ille parum lucens, gradibus quem cernis in imis"
            },
            {
                "verse": "Fronte quidem laeta summum spectare Tonantem,"
            },
            {
                "verse": "Tartarei horrendo solum terrore flagelli"
            },
            {
                "verse": "Abstinuit vitiis. Alti est nunc incola regni."
            },
            {
                "verse": "Haec veneranda cohors, nitido fulgentior auro,"
            },
            {
                "verse": "Quae viridi palma florentia tempora cinxit,"
            },
            {
                "verse": "Dum Christi nomen celebrat, profitetur, adorat,"
            },
            {
                "verse": "Corpora suppliciis tribuit lanianda tyranni."
            },
            {
                "verse": "Haec vera est fidei martyr. Non dira Neronis"
            },
            {
                "verse": "Constantes potuere viros tormenta movere,"
            },
            {
                "verse": "Et quamvis avidae torrerent pectora flammae,"
            },
            {
                "verse": "Mens invicta magis divino ardebat amore."
            },
            {
                "verse": "Ignes, arma, famem, frigus, ludibria, caedes"
            },
            {
                "verse": "Aequo animo victrix vitiorum turba ferebat."
            },
            {
                "verse": "Quos autem miro cernis candore micantes"
            },
            {
                "verse": "Ac propiore Deo et sublimi in sede locatos,"
            },
            {
                "verse": "Hi miseras viduas carisque parentibus orbos"
            },
            {
                "verse": "Foverunt, patriae qui commoda publica rebus"
            },
            {
                "verse": "Duxerunt potiora suis, potirentur ut astris;"
            },
            {
                "verse": "Praemia qui iustis poenasque dedere malignis,"
            },
            {
                "verse": "Astraeam intrepidi totum coluere per aevum,"
            },
            {
                "verse": "Debita cuique suae tribuentes munera vitae."
            },
            {
                "verse": "Hic, patriae ingenti laudis perculsus amore,"
            },
            {
                "verse": "Largiter expendit magni patrimonia census."
            },
            {
                "verse": "Post etiam, saevos patriae ut depelleret hostes,"
            },
            {
                "verse": "Per medias acies hostiliaque arma cruentus"
            },
            {
                "verse": "Suscepit pulchram crudeli in vulnere mortem."
            },
            {
                "verse": "Eripuit miseram hic bellis civilibus urbem."
            },
            {
                "verse": "Cum fureret populus, cum belli dira cupido"
            },
            {
                "verse": "Redderet insanos ad impia proelia cives,"
            },
            {
                "verse": "Sedavit placidis flagrantia pectora dictis."
            },
            {
                "verse": "Sed, ne te fugiat, nihil est acceptius ipsi"
            },
            {
                "verse": "Qui mare, qui terram, ex nihilo qui cuncta creavit"
            },
            {
                "verse": "Quam servatores patriae, quorum aurea serta"
            },
            {
                "verse": "Cinxerunt multis radiantia tempora gemmis."
            },
            {
                "verse": "Hos omnes summi collustrat gratia Regis,"
            },
            {
                "verse": "Ut sol germanam totumque illuminat orbem;"
            },
            {
                "verse": "Sed qui corporeo caelestem carcere vitam"
            },
            {
                "verse": "Duxit et a vitio sine fraude abhorruit omni,"
            },
            {
                "verse": "Ille Deo propior maiori lumine fulget."
            },
            {
                "verse": "Pro meritis minus hic, longe magis ille relucet."
            },
            {
                "verse": "Sorte sua quisque est laetus, livore fugato."
            },
            {
                "verse": "'Forsan et inquiris cur una est omnibus aetas."
            },
            {
                "verse": "Non infans curvusque senex, non debilis ullus;"
            },
            {
                "verse": "Sunt validae cunctis iuvenili in pectore vires."
            },
            {
                "verse": "Hac aetate Deus (namque est perfectior omni)"
            },
            {
                "verse": "Sponte cruci voluit figi mortemque subire,"
            },
            {
                "verse": "Ut possent homines, aeterna morte redempti,"
            },
            {
                "verse": "Vivere perpetuo iuvenes feliciter aevo"
            },
            {
                "verse": "Pulchrum namque mori est iuvenili in tempore, quando"
            },
            {
                "verse": "Sint plenae vires, vigeantque in pectore sensus,"
            },
            {
                "verse": "Credendum tunc est, felici morte beatum,"
            },
            {
                "verse": "Defunctum vita summo placuisse Tonanti."
            },
            {
                "verse": "Quid nisi plena mali vita est, nisi plena laborum?"
            },
            {
                "verse": "I nunc, longinquo te mille doloribus aevo"
            },
            {
                "verse": "Serva, ut fortunae infelix ludibria solvas."
            },
            {
                "verse": "Quin et corporibus divinus praemia Iudex"
            },
            {
                "verse": "Contribuet, tantos quae sustinuere labores"
            },
            {
                "verse": "Mortalis vitae regni caelestis amore,"
            },
            {
                "verse": "Cum tuba supremi ciet ad praetoria Regis"
            },
            {
                "verse": "Defunctas animas vitae fatalibus annis."
            },
            {
                "verse": "Tunc sibi quisque suum corpusque animumque resumet,"
            },
            {
                "verse": "Praemia seu capiat pariter cum corpore poenas."
            },
            {
                "verse": "Cui Deus aetherias habitandas destinat arces,"
            },
            {
                "verse": "Ille reviviscet iuvenis fulgentior astris."
            },
            {
                "verse": "Cui tenebrosa palus Stygii continget Averni,"
            },
            {
                "verse": "Debile et obscurum sumet corpusque senile,"
            },
            {
                "verse": "Sed tamen aeternis misere durabile poenis."
            },
            {
                "verse": "Felix qui poteris leges implere supernas!"
            },
            {
                "verse": "Candide, perpetuo caeli fungeris honore."
            },
            {
                "verse": "Non hic fortunae miseros violentia reddit;"
            },
            {
                "verse": "Non morbo infirmi, non longa aetate senescunt\u00c2\u00ab"
            },
            {
                "verse": "Quattuor in partes non hic distinguitur annus."
            },
            {
                "verse": "Aeternum ver est, sed nullis nubibus aether"
            },
            {
                "verse": "Nigrescit, nullus caelestes irrigat imber,"
            },
            {
                "verse": "Nec tonitru divos horrendo fulmina terrent,"
            },
            {
                "verse": "Quippe absunt rapidi veriti frigusque calorque;"
            },
            {
                "verse": "Maxima temperies hic est, torumque per annum"
            },
            {
                "verse": "Egregios servant fructus pomaria caeli."
            },
            {
                "verse": "Semper habet flores, pomis est semper onusta"
            },
            {
                "verse": "Arbor, ut a nimio curventur pondere rami"
            },
            {
                "verse": "(Mirandum visu!); lectoque renascitur alter"
            },
            {
                "verse": "Et subito miro fructus mitescit odore."
            },
            {
                "verse": "Sed ne suspensum tanti admiratio pomi"
            },
            {
                "verse": "Te teneat dubiusque animi fortasse requiras,"
            },
            {
                "verse": "Anne cibum divi capiant et pocula siccent,"
            },
            {
                "verse": "Accipe, nam paucis perstringam arcana deorum."
            },
            {
                "verse": "Illustrata Dei felicia corpora luce,"
            },
            {
                "verse": "Quae, leviora Noto, nullis sunt subdita poenis,"
            },
            {
                "verse": "Quidquid et ante orbem Divina Potentia fecit,"
            },
            {
                "verse": "Virtutes, cherubim, seraphim, mentesque supernae,"
            },
            {
                "verse": "Siderei tantum Regis splendore fruuntur."
            },
            {
                "verse": "Hic cibus, hoc nectar mentem cum corpore pascit;"
            },
            {
                "verse": "Non opus, aetherio ut fiat decoctio ventri."
            },
            {
                "verse": "Corporibus minime vires alimenta ministrant"
            },
            {
                "verse": "Perfectis, nullum quae sunt passura dolorem."
            },
            {
                "verse": "Nam cibus aerias, si quisquam forte comedit"
            },
            {
                "verse": "Poma, velut fumus, subito se vertit in auras."
            },
            {
                "verse": "Caelestes tantum exornat pomaria mensas."
            },
            {
                "verse": "En age, me sequere ad magni plantaria Regis'"
            },
            {
                "verse": "Dixit, et aetherii tunc ianua panditur horti."
            },
            {
                "verse": "Ingredimur, divum magna comitante caterva,"
            },
            {
                "verse": "Qui flores passim variorum mille colorum."
            },
            {
                "verse": "Aut curvis ramis redolentia poma legebant,"
            },
            {
                "verse": "Marmoreasque vias circum pomeria lustrant"
            },
            {
                "verse": "Caelicolae. ast alii dulci sermone vagantur,"
            },
            {
                "verse": "Laudantes inter se ingentia facta Tonantis,"
            },
            {
                "verse": "Quanta malis sit poena, viris quae gloria iustis."
            },
            {
                "verse": "Dum nexas mira frondes testudine cerno,"
            },
            {
                "verse": "Aurea sub viridi pendentia fornice mala,"
            },
            {
                "verse": "Carpebant lepores florentia prata fugaces,"
            },
            {
                "verse": "Et timidi passim, posita formidine, dammae"
            },
            {
                "verse": "Inter capreolos ludebant gramine denso,"
            },
            {
                "verse": "Et mille annorum praelongis cornibus ingens"
            },
            {
                "verse": "Currebat cervus, cuius si cornua cernas,"
            },
            {
                "verse": "Annosae ramos brumali frigore quercus"
            },
            {
                "verse": "Dixeris, ad terram cum frondes iecerit Eurus."
            },
            {
                "verse": "Denique mille meis oculis animalia numquam"
            },
            {
                "verse": "Visa pererrabant silvas saltusque Deorum."
            },
            {
                "verse": "Ast aberant rabidae tigres saevique leones,"
            },
            {
                "verse": "Non lupus insidias niveo tendebat ovili,"
            },
            {
                "verse": "Non aderant ursi turpes, non letifer anguis,"
            },
            {
                "verse": "Serpentesque absunt alii quos Africa gignit"
            },
            {
                "verse": "Tosta siti et solis magnis ardoribus usta."
            },
            {
                "verse": "Sed pulchrae mitesque ferae caelestia prata"
            },
            {
                "verse": "Carpebant. Subito crescebat in aequore gramen."
            },
            {
                "verse": "Pinguis humus suberat multique umoris abundans."
            },
            {
                "verse": "Quid referam plenos divino nectare fontes?"
            },
            {
                "verse": "Purior electro per levia saxa fluebat"
            },
            {
                "verse": "Umor, et irrigui manabant undique rivi,"
            },
            {
                "verse": "Et non incisae sudabant balsama silvae,"
            },
            {
                "verse": "Stillabatque udo pretiosus cortice sudor,"
            },
            {
                "verse": "Qualem non habuit Iudaeae regius hortus."
            },
            {
                "verse": "Mortua si cuius tetigisset corpora liquor,"
            },
            {
                "verse": "Posset ab infernis animam revocare tenebris,"
            },
            {
                "verse": "Rursus ut aetherias vivendo carperet auras."
            },
            {
                "verse": "Haec dum felices caperent solatia divi,"
            },
            {
                "verse": "Lustrarentque hortum per amoena virecta canentes,"
            },
            {
                "verse": "Obvius ecce mihi insignis pietate Ioannes,"
            },
            {
                "verse": "Egregia Medicis Cosmi de stirpe creatus,"
            },
            {
                "verse": "Qui, postquam iusto est veneratus honore parentem"
            },
            {
                "verse": "Ad me conversus veterem compellat amicum,"
            },
            {
                "verse": "Apprensaque manu, nobis dedit oscula centum."
            },
            {
                "verse": "'O fautor Medicum, duroque in tempore fidus,"
            },
            {
                "verse": "Verine, o vero vere cognomine dictus,"
            },
            {
                "verse": "Quae virtus super astra tulit, cum carcere nondum"
            },
            {
                "verse": "Corporeo exemptus fatalem impleveris horam?"
            },
            {
                "verse": "Impetus ille sacer fortassis ad aethera vexit"
            },
            {
                "verse": "Pieridum, quarum miro perculsus amore"
            },
            {
                "verse": "Ludere coepisti carmen lactentibus annis?"
            },
            {
                "verse": "Quid faciunt urbis duo lumina clara nepotes?"
            },
            {
                "verse": "In caelumne parant patriis virtutibus ire?'"
            },
            {
                "verse": "Dixerat haec Medices, cum lumina fixa parumper"
            },
            {
                "verse": "Continui, tandemque meo vox excidit ore."
            },
            {
                "verse": "'Tune ille Etruscae es quondam spes altera gentis?"
            },
            {
                "verse": "Liquisti heu quanto moriens discrimine cives!"
            },
            {
                "verse": "Sed Deus omnipotens, caelo miseratus ab alto,"
            },
            {
                "verse": "Reddidit incolumes cives urgente periclo,"
            },
            {
                "verse": "Desine fata Dei caecasque inquirere sortes,"
            },
            {
                "verse": "Nam me caelicolum voluerunt visere sedes"
            },
            {
                "verse": "Antea quam Lachesis mihi fila novissima rumpat,"
            },
            {
                "verse": "At gemini ad caelum, Medicum pulcherrima proles,"
            },
            {
                "verse": "Ire viam affectant omni virtute nepotes"
            },
            {
                "verse": "Qui quamquam teneris - vix pubescentibus - annis"
            },
            {
                "verse": "Nunc sint, cura tamen prudensque in corde virili"
            },
            {
                "verse": "Est animus doctique senis prudentia velox."
            },
            {
                "verse": "Urbis uterque senex habeat Florentis habenas,"
            },
            {
                "verse": "Expleat et genitor Saturni saecula terna"
            },
            {
                "verse": "Ne navim mediis vexatam deserat undis,"
            },
            {
                "verse": "Quam prius attingat portum secura procellae.'"
            },
            {
                "verse": "Dum sic iremus, referentes multa vicissim,"
            },
            {
                "verse": "Siderei magnam partem lustravimus horti."
            },
            {
                "verse": "Silva erat in medio, multa densissima lauro,"
            },
            {
                "verse": "Et viridi frondens myrto platanoque virenti,"
            },
            {
                "verse": "Multaque pinus erat, plures sine nomine frondes,"
            },
            {
                "verse": "Quas voluisse Deum solum caelestibus hortis"
            },
            {
                "verse": "Credendum est. Quae nec violenti verbera Cori"
            },
            {
                "verse": "Nec gelidi Boreae stridentia murmura curant"
            },
            {
                "verse": "Nec nimium solem aut urentia frigora frondes;"
            },
            {
                "verse": "Toto namque viret ramis frondentibus anno"
            },
            {
                "verse": "Silva, nec arescit longa vitiata senecta,"
            },
            {
                "verse": "Nec ponit frondes, tineis arrosa medullas."
            },
            {
                "verse": "Non usus hominum metuunt saevasque secures"
            },
            {
                "verse": "Annosae, excelsos tollunt ad sidera ramos."
            },
            {
                "verse": "Qualis Aricinae quondam sacrata Dianae"
            },
            {
                "verse": "Silva ingens fuerat, ramis tangentibus astra."
            },
            {
                "verse": "Fons sacer in medio large manantibus undis"
            },
            {
                "verse": "Perpetuae venae mollissima prata rigabat,"
            },
            {
                "verse": "Quem patulis sursum ramis contexerat ilex."
            },
            {
                "verse": "Quin etiam volucres tectae nemoralibus umbris"
            },
            {
                "verse": "Implebant virides mira dulcedine lucos,"
            },
            {
                "verse": "Psittacus, humanam modulatus carmine vocem,"
            },
            {
                "verse": "Arbore punicea, gemmas imitantibus alis,"
            },
            {
                "verse": "Vincere certatim niveum tendebat olorem."
            },
            {
                "verse": "Mille modis dulces variabat gutture cantus"
            },
            {
                "verse": "Quae scelus Hismarii passa est crudele tyranni"
            },
            {
                "verse": "Cecropide Philomela prius Pandione nata;"
            },
            {
                "verse": "Ac plures aliae variae pictaeque volucres,"
            },
            {
                "verse": "In terris numquam nostroque sub aere visae!"
            },
            {
                "verse": "Vicissent ipsas cum Phoebo carmine Musas."
            },
            {
                "verse": "Illinc vultur edax aberat rapidaeque volucres"
            },
            {
                "verse": "Er bubo informis cornixque odiosa Minervae."
            },
            {
                "verse": "Maxima turba virum silvis errabat in istis"
            },
            {
                "verse": "(Sive fuere viri quondam, dum vita manebat>"
            },
            {
                "verse": "Fronte quidem fusca, multosque induta colores,"
            },
            {
                "verse": "Dissimilis veste et variis quoque dissona linguis>"
            },
            {
                "verse": "Non tamen ullus erat maeror, sed luce carebat"
            },
            {
                "verse": "Divina ac splendore dei quo cetera fulget"
            },
            {
                "verse": "Caelestis pubes; homines iam vivere credas."
            },
            {
                "verse": "'Dic age, sancte pater, quae gens est incola silvae"
            },
            {
                "verse": "Sidereae? Cur est varios vestita colores?"
            },
            {
                "verse": "Dissona cur multis linguis, nec frontibus ullus"
            },
            {
                "verse": "Splendor inest? Caecis errat tenebrosa latebris?"
            },
            {
                "verse": "Pallida cur tristis maeror non inficit ora?'"
            },
            {
                "verse": "Tunc dux ore sacro, cuius Florentia quondam"
            },
            {
                "verse": "Cuncta sua erexit virtute per oppida nomen,"
            },
            {
                "verse": "Protulit haec: 'Omnes diversis partibus orbis"
            },
            {
                "verse": "Progeniti, vitiis atque omni labe carentes."
            },
            {
                "verse": "Sola fides Christi, qui est unus imagine terna"
            },
            {
                "verse": "Rex (Pater ac Natus, quos iungit Spiritus Ardens),"
            },
            {
                "verse": "Qui semper gignit, semper procreatur ab illo,"
            },
            {
                "verse": "Nec prior hic aut ille fuit, sed semper eodem"
            },
            {
                "verse": "Tempore (principiis caruere et fine carebunt),"
            },
            {
                "verse": "Quem nec cognovit (quantum mortalia possunt"
            },
            {
                "verse": "Pectora nosse Deum) turba haec, nec stulta negavit -"
            },
            {
                "verse": "Sola fides tantum, sine qua non itur ad astra,"
            },
            {
                "verse": "Aeterni fuscos privavit lumine Regis."
            },
            {
                "verse": "Non tamen infernas meruerunt crimina poenas."
            },
            {
                "verse": "Est locus electus sine poena inglorius illis,"
            },
            {
                "verse": "Illic infantes habitant, quos funus acerbum"
            },
            {
                "verse": "Abstulit, et nullo macularunt crimine vitam,"
            },
            {
                "verse": "Antea quam sanctus purgatos laverit umor,"
            },
            {
                "verse": "Quem tu palliolo tenui sua corpora tectum"
            },
            {
                "verse": "Conspicis errantem densae sub tramite silvae,"
            },
            {
                "verse": "Sustulit anguigenas armis ad sidera Thebas,"
            },
            {
                "verse": "Cum captiva diu Spartae Thebana iuventus"
            },
            {
                "verse": "Servisset. Madidae testantur funera Leuctrae:"
            },
            {
                "verse": "Non fuit Argorum virtute insignior alter,"
            },
            {
                "verse": "Qui totiens armis palantes fuderit hostes,"
            },
            {
                "verse": "Quique veru. tantum patrimonia liquerit unum."
            },
            {
                "verse": "Aspice Pelopidam, laeva qui semper amico"
            },
            {
                "verse": "Suppeditavit opes, quo nullo Echionia proles,"
            },
            {
                "verse": "Hoc tamen excepto! se plus iactaverit armis."
            },
            {
                "verse": "Quem posito cernis diademate veste gregali"
            },
            {
                "verse": "Marmoreo in dextra cum falce sedere recessu,"
            },
            {
                "verse": "Cum periturus erat dux sive exercitus alter,"
            },
            {
                "verse": "Pro populo rex se vovit mortemque subivit."
            },
            {
                "verse": "Qui subter viridem platanum spatiatur ad undam"
            },
            {
                "verse": "Irrigui fontis, testis Marathonia laudis"
            },
            {
                "verse": "Terra suae est, vivitque suum per saecula nomen,"
            },
            {
                "verse": "Qui cubito innixus multas sub pectore curas"
            },
            {
                "verse": "Evolvit, patria ingratae pepulistis Athenae."
            },
            {
                "verse": "Quo duce mille rates devicit Graecia victrix,"
            },
            {
                "verse": "Innumeros hostes, et Persica contudit arma."
            },
            {
                "verse": "Ille, sub umbrosa qui nunc sedet anxius ulmo,"
            },
            {
                "verse": "Imposuit cunctis censum sine fraude Pelasgis,"
            },
            {
                "verse": "Fabricio similis, quondam quem Graecia iustum"
            },
            {
                "verse": "Dixit, et aeternum meruit cognomen habere."
            },
            {
                "verse": "Cerne sub ingenti quercu cui forma leonis"
            },
            {
                "verse": "Oblongi paene est, qui caspide fulget acuta."
            },
            {
                "verse": "Attulit hic sanctos mores multosque triumphos"
            },
            {
                "verse": "In tua, devictis inimicis, regna, virago,"
            },
            {
                "verse": "'Parte alia nemoris Romanos cerne potentes,"
            },
            {
                "verse": "Qui totum peperere suis virtutibus orbem,"
            },
            {
                "verse": "Difficile est numerare omnes, nam maxima turba est,"
            },
            {
                "verse": "Et plures cecidere viri sine nomine vulgi,"
            },
            {
                "verse": "Quorum nunc famam delevit prisca vetustas."
            },
            {
                "verse": "Ostendam paucos. Illum qui fronte severa"
            },
            {
                "verse": "Irarum tantam volvit sub pectore molem"
            },
            {
                "verse": "Aspice; nam doctus sapienti pectore Brutus"
            },
            {
                "verse": "Romulea immites exegit ab urbe tyrannos,"
            },
            {
                "verse": "Et dulces natos pro libertate trucidat"
            },
            {
                "verse": "Intrepidus, nusquam deflectens lumina, consul,'"
            },
            {
                "verse": "Nec procul hinc aberat populi cognomine vero"
            },
            {
                "verse": "Qui monte excelsas popularis diruit arces."
            },
            {
                "verse": "Hos iuxta Serranus erat, qui plurima bella"
            },
            {
                "verse": "Confecit paucis populo victore diebus,"
            },
            {
                "verse": "'Ille aurum Gallos pendentes pondere iniquo"
            },
            {
                "verse": "Dispulit et patriae victricia signa reduxit.'"
            },
            {
                "verse": "Illic Cursor erat, pedibus pernicibus audax,"
            },
            {
                "verse": "Fortior an miles vel dux praestantior armis"
            },
            {
                "verse": "Extiterit dubitant, nec adhuc discernere posses,"
            },
            {
                "verse": "Necnon Corvinus lucis errabat in istis,"
            },
            {
                "verse": "Vertice cuius erat (visu mirabile) corvus,"
            },
            {
                "verse": "'Manlius ille ferox metuenda (cerne) securi;"
            },
            {
                "verse": "Victorem natum populo spectante necavit,"
            },
            {
                "verse": "Namque suo iniussu contra pugnaverat hostem."
            },
            {
                "verse": "Omnes hi Fabii, silvae qui in parte suprema"
            },
            {
                "verse": "Delegere locum, Romanae gloria gentis,"
            },
            {
                "verse": "Augendo patriam vitam excoluere modestam,"
            },
            {
                "verse": "Sed longe virtute duo capita alta ferebant,"
            },
            {
                "verse": "Etruscos devicit avus populosque Latinos;"
            },
            {
                "verse": "Ipse nepos rabiem Poenorum saepe morando"
            },
            {
                "verse": "Hannibalemque ferum victriciaque arma repressit."
            },
            {
                "verse": "Aspice Fabricium incomptum Curiumque propinquum,"
            },
            {
                "verse": "Quos non argenti corrupit pondus et auri,"
            },
            {
                "verse": "Elixam solum contentos rodere rapam.'"
            },
            {
                "verse": "Nec procul Attilius fidei plenissimus illo"
            },
            {
                "verse": "Forte loco densa subter consederat umbra."
            },
            {
                "verse": "'Tres illi egregii, crudelia vulnera passi,"
            },
            {
                "verse": "Servando patriam Decii cecidere sub armis."
            },
            {
                "verse": "Cui flammam rutilare vides et lambere crines"
            },
            {
                "verse": "Innocuam, amissos victor servavit Hiberos."
            },
            {
                "verse": "Hic binis castris defesso milite Poenos"
            },
            {
                "verse": "Reliquiis cladum nocte exspoliaverat una."
            },
            {
                "verse": "Scipiadae, exitium saevae Carthaginis ambo,"
            },
            {
                "verse": "Cincta gerunt viridi florentia tempora lauro,"
            },
            {
                "verse": "Turbaque per totum lucum miratur euntes."
            },
            {
                "verse": "Ille est Poenorum clades, qui, rege superbo"
            },
            {
                "verse": "Gallorum caeso, in templum tulit arma Feretri.'"
            },
            {
                "verse": "Illic Rutilius pauper durique Catones"
            },
            {
                "verse": "Per nemus umbrosum tristi se fronte ferebant."
            },
            {
                "verse": "'Quem silva in tanta vix conspicis, optimus olim"
            },
            {
                "verse": "Creditus, Idaeam Matrem susceperat hospes."
            },
            {
                "verse": "Alter Brutus erat; cerne ipsum a tramite laevo"
            },
            {
                "verse": "Flectentem et densi luci interiora petentem.'"
            },
            {
                "verse": "Dum celeramus iter per amoena virecta beatum,"
            },
            {
                "verse": "Dum silvam saltusque vagi lustramus Olympi,"
            },
            {
                "verse": "Venimus ad fontem, de quo nitidissimus amnis"
            },
            {
                "verse": "Manabat totum peragrando gurgite caelum."
            },
            {
                "verse": "Non ita tam liquidis Peneius irrigat undis"
            },
            {
                "verse": "Haemoniae apricas valles et Thessala Tempe"
            },
            {
                "verse": "Aut Aganippeus laudatus carmine liquor,"
            },
            {
                "verse": "Quem Musae et Graii totiens hausere poetae."
            },
            {
                "verse": "Fons erat in medio luco, quem candida circum"
            },
            {
                "verse": "Lilia purpureaeque rosae croceique coloris"
            },
            {
                "verse": "Milleque praeterea flores (mirabile visu)"
            },
            {
                "verse": "Sponte sua, aeterne, nullis cultoribus horti,"
            },
            {
                "verse": "Spirando suavem cingebant undique odorem."
            },
            {
                "verse": "Forte duos illic vadentes passibus aequis"
            },
            {
                "verse": "Cerno, sed ora sono agnovi discordia linguae."
            },
            {
                "verse": "At laevam Graius, dextram Romanus habebat."
            },
            {
                "verse": "Illum Roma potens quondam est mirata loquentem,"
            },
            {
                "verse": "Flexerat hic doctas quocumque volebat Athenas"
            },
            {
                "verse": "Eloquio rapidi montani fluminis instar."
            },
            {
                "verse": "'Aspice' Cosmus ait, 'tres illo in vertice collis,"
            },
            {
                "verse": "Qui vario inter se referunt sermone diserti"
            },
            {
                "verse": "Codicibus magnis divina volumina iuris."
            },
            {
                "verse": "Atticus ille Draco, longam qui in pectore barbam"
            },
            {
                "verse": "Mulcet, qui torvis oculis, qui fronte severa est,"
            },
            {
                "verse": "Humano saevas descripsit sanguine leges."
            },
            {
                "verse": "Spartanis alter tribuit sua iura Lycurgus,"
            },
            {
                "verse": "Civibus atque usum flaventis sustulit auri,"
            },
            {
                "verse": "Insanas et opes, cunctorum alimenta malorum,"
            },
            {
                "verse": "Eripuit, Regno sic mansit paupere dives"
            },
            {
                "verse": "Sparta, sine invidia, nulli virtute secunda."
            },
            {
                "verse": "Tertius est Solon, qui ditis munera Croesi"
            },
            {
                "verse": "Sprevit, et ante obitum felices esse negavit.'"
            },
            {
                "verse": "Ingens silva fuit, praedensis horrida ramis."
            },
            {
                "verse": "Vix radii solis, cum fervida terga Leonis"
            },
            {
                "verse": "Phoebus adit, densam possent penetrare sub umbram,"
            },
            {
                "verse": "Si super empyrium currus volitaret Olympum"
            },
            {
                "verse": "Titanis, radiosque super torqueret Apollo."
            },
            {
                "verse": "Hac multi egregii passim regione poetae"
            },
            {
                "verse": "Ibant ornati frondenti tempora lauro,"
            },
            {
                "verse": "Longe alios virtute duo superare videntur,"
            },
            {
                "verse": "Sed Graius dextram, laevam Romanus habebat;"
            },
            {
                "verse": "Ambo tamen paribus concordes passibus ibant."
            },
            {
                "verse": "'Ille senex cecinit fumantia moenia Troiae"
            },
            {
                "verse": "Dulichiumque ducem longis erroribus actum."
            },
            {
                "verse": "Hunc alium tantum produxit Mantua vatem,"
            },
            {
                "verse": "Cerne novem lyricos citharas pulsare canoras,"
            },
            {
                "verse": "Et veste et lingua Graios. Certare videntur"
            },
            {
                "verse": "Carminibus, sed longe alios supereminet omnes"
            },
            {
                "verse": "Pindarus; ut flumen vena de divite manat."
            },
            {
                "verse": "Lesbius Alcaeus loca proxima, tertia Sappho"
            },
            {
                "verse": "Obtinet, et digno quisquis manet ordine vates.'"
            },
            {
                "verse": "Nec procul his meditans secreto in vertice collis"
            },
            {
                "verse": "Flaccus erat, credasque iterum describere versus."
            },
            {
                "verse": "'Illi autem Latio nati, quos ordine terno"
            },
            {
                "verse": "Ire per hanc silvam ridentes cernis opacam,"
            },
            {
                "verse": "Alterno longam pepererunt carmine famam."
            },
            {
                "verse": "Ovidius loca prima tenet; post ambo sequuntur,"
            },
            {
                "verse": "Ingenio ac virtute pares, cum vate Tibullo"
            },
            {
                "verse": "Nauta.' Et Callimachus post istos avia solus"
            },
            {
                "verse": "Lustrabat, victumque elegis doluisse putares,"
            },
            {
                "verse": "Arbor erat nemore in medio latissima ramis,"
            },
            {
                "verse": "Frondibus illa suis complerat iugera centum."
            },
            {
                "verse": "Illic purpureis evinctos crura cothurnis"
            },
            {
                "verse": "Aspicio et longo venerandos syrmate vates,"
            },
            {
                "verse": "\u00e2\u0080\u0098Dic mihi, Cosme pater, quae turba est illa verenda?"
            },
            {
                "verse": "Agnoscone viros? cur Graecis omnibus unus"
            },
            {
                "verse": "Romanus mixtus tanto est dignatus honore?"
            },
            {
                "verse": "Tum dux ore sacro nobis haec talia fatur:"
            },
            {
                "verse": "'Illum quem Tyrio fulgentem cernis in ostro"
            },
            {
                "verse": "Ante omnes tragicos Graii dixere, Sophoclem,"
            },
            {
                "verse": "Aeschylus ille senex, tanto certamine victus,"
            },
            {
                "verse": "Excessit patria Siculasque advertit ad oras."
            },
            {
                "verse": "Necnon Euripides, sublimi carmine vates,"
            },
            {
                "verse": "Praemia prima sibi non reddi pertulit aegre,"
            },
            {
                "verse": "Hic noster Seneca est, doctrina et moribus unum"
            },
            {
                "verse": "Humanae specimen vitae, quem dira Neronis"
            },
            {
                "verse": "Cum multis aliis saeve tormenta necarunt.'"
            },
            {
                "verse": "Pone duo errabant diversa in parte poetae"
            },
            {
                "verse": "Obscuri nemoris, quorum, si rite recordor,"
            },
            {
                "verse": "Unus cantarat tumido civilia versu"
            },
            {
                "verse": "Bella per Haemoniam et totum dispersa per orbem,"
            },
            {
                "verse": "Alter grandiloquo Romae et Carthaginis arma"
            },
            {
                "verse": "Carmine descripsit Latii Libyaeque ruinam."
            },
            {
                "verse": "'Illi autem, viridi quos stare sub ilice cernis,"
            },
            {
                "verse": "Tam torvis oculis vates, tam fronte minaci,"
            },
            {
                "verse": "Corruptos vitiis secuerunt carmine cives."
            },
            {
                "verse": "Lucilius primus vitiorum acerrimus hostis,"
            },
            {
                "verse": "Persius hos inter libro est mirabilis uno;"
            },
            {
                "verse": "His coniunctus erat praeclarus alumnus Aquini."
            },
            {
                "verse": "Nullus in hoc numero est vates de gente Pelasga!"
            },
            {
                "verse": "Sed procul astabant nullo discrimine mixti"
            },
            {
                "verse": "Cum Grais Itali; quorum mihi nomina Cosmus"
            },
            {
                "verse": "Designans digitis, 'Comicos, en aspice,' dixit,"
            },
            {
                "verse": "'Hic doctus Varro, multa ille Terentius arte est,"
            },
            {
                "verse": "Saevus Aristophanes facieque minante Cratinus,"
            },
            {
                "verse": "Hic lepidus Plautus. Facundum cerne Menandrum."
            },
            {
                "verse": "Ille senex gravis est petulantis fama Tarenti."
            },
            {
                "verse": "Eupolis iste minax, ventosique Accius oris.'"
            },
            {
                "verse": "Multi praeterea fuerant, quos dicere longum est."
            },
            {
                "verse": "Dux sacer admonuit tempus non esse terendum."
            },
            {
                "verse": "'Acceleremus iter, non hac in parte moremur."
            },
            {
                "verse": "Dum tibi fata deum concedunt visere caelum,"
            },
            {
                "verse": "Omnia percurras oculis ac mente reponas.'"
            },
            {
                "verse": "Lucus erat densus myrto lauroque virenti."
            },
            {
                "verse": "Texerat in morem camerae spinosus acanthus,"
            },
            {
                "verse": "Atque hederae errantes iucundam desuper umbram"
            },
            {
                "verse": "Praebebant, Dulces pendebant vitibus uvae,"
            },
            {
                "verse": "Non quales avibus praedam labrusca racemos"
            },
            {
                "verse": "Ferre solet silvis densis aut saepibus altis."
            },
            {
                "verse": "Fons lucentis aquae recta de rupe fluebat,"
            },
            {
                "verse": "Undique cingebant nativo marmore sedes"
            },
            {
                "verse": "Divinos latices, pluresque sedilia circum"
            },
            {
                "verse": "Praestantes animae magnam fecere coronam,"
            },
            {
                "verse": "Palmiferae fuerat quos inter gloria Memphis,"
            },
            {
                "verse": "Quem stupet Aegyptus, verus qui paene propheta"
            },
            {
                "verse": "Exstitit arcani, Mosis iucundus amicus."
            },
            {
                "verse": "'Quem laeva cernis citharam pulsare canorum"
            },
            {
                "verse": "Et dulcem suavi modulari carmine vocem"
            },
            {
                "verse": "Hunc Rhodopes saevae laniarunt rupe parentes,"
            },
            {
                "verse": "Mystica belligeris qui Thracibus orgia primus"
            },
            {
                "verse": "Attulit, ur castae celebrent trieterica matres."
            },
            {
                "verse": "Ille Sinus Calabros, Samiis licet ortus in agris,"
            },
            {
                "verse": "Incoluit, quondam quae Graecia Magna vocata est,"
            },
            {
                "verse": "Hic nostram posuit variis animalibus umbram"
            },
            {
                "verse": "Purgari donec sine sordibus aetheris alti,"
            },
            {
                "verse": "Venerat unde prius, caelestia regna revisat."
            },
            {
                "verse": "Hic Dion Archytasque una, Platonis amici,"
            },
            {
                "verse": "Disserere inter se dulci sermone videntur."
            },
            {
                "verse": "Ille Syracusis, hic est Archyta Tarenti."
            },
            {
                "verse": "Qui fronte est hilari, lateri qui iunctus adhaeret"
            },
            {
                "verse": "Pythagorae Samii dextra laevaque Biantis,"
            },
            {
                "verse": "Pythius hunc vere sapientem dixit Apollo,"
            },
            {
                "verse": "Pro scelus infandum! Gelidae exstinxere cicutae."
            },
            {
                "verse": "Ast illum, qui re dudum miratur euntem,"
            },
            {
                "verse": "Et sua qui nusquam radiantia lumina flectit,"
            },
            {
                "verse": "Quique umetis latis longe supereminet omnes,"
            },
            {
                "verse": "Alloquere. Est Plato, similem cui nulla tulerunt"
            },
            {
                "verse": "Saecula, cui rerum sensum natura reclusit,"
            },
            {
                "verse": "Ut quod mortali licitum est cognoscere norit.'"
            },
            {
                "verse": "His animus miro dictis ardebat amore"
            },
            {
                "verse": "Compellare virum et dextram coniungere dextrae,"
            },
            {
                "verse": "Sed pudor et tanti tenuit reverentia vatis."
            },
            {
                "verse": "At prior ille inquit, 'Nate o melioribus annis,"
            },
            {
                "verse": "Cum verbum Christique fides totum occupat orbem!"
            },
            {
                "verse": "Christicolis nunc lux ablatis clara tenebris"
            },
            {
                "verse": "Fulget, et aeterni portam reseravit Olympi."
            },
            {
                "verse": "Felices animae, quibus haec in tempora nasci"
            },
            {
                "verse": "Contigit, et meritam vitam nunc ferre per auras!"
            },
            {
                "verse": "Quid non tentavit mea mens, dum vita manebat,"
            },
            {
                "verse": "Inquirens totum diversis partibus orbem,"
            },
            {
                "verse": "Quid Druides Galli, Samii quid littera vatis,"
            },
            {
                "verse": "Ambiguique Tagis caecum quid proferat omen,"
            },
            {
                "verse": "Quid dixere Magi, nudus quid protulit Indus,"
            },
            {
                "verse": "Dum contemplatur nigranti pectore caelum"
            },
            {
                "verse": "Quidquid et invenit Phoenicis gloria gentis,"
            },
            {
                "verse": "Qui numero ex isto contra sedet (aspice), Thales."
            },
            {
                "verse": "Quid Chaldaeorum doctrina recondita, quidquid"
            },
            {
                "verse": "Repperit Aegyptus, multis vix legimus annis."
            },
            {
                "verse": "Dum tenebris densis, dum caeco errore vagarer,"
            },
            {
                "verse": "Paene mihi summi est Regis lux clara reperta,"
            },
            {
                "verse": "Namque prophetarum divina volumina legi,"
            },
            {
                "verse": "Quid dixit Moses, lyrici quid carmina regis,"
            },
            {
                "verse": "Quid cecinit vates, crudi quem serra tyranni"
            },
            {
                "verse": "Divisit medium, quidquid Babylonius infans"
            },
            {
                "verse": "Dixerit, et sanctae quid cantavere Sibyllae."
            },
            {
                "verse": "Sed quis ab aetherio Verbum descendere caelo"
            },
            {
                "verse": "Crederet in terram, humanos ut vestiat artus,"
            },
            {
                "verse": "Aequo animo ut ferret quidquid mortalis egestas"
            },
            {
                "verse": "Producit, frigus, somnos, ignemque famemque?"
            },
            {
                "verse": "Accipiens formam servi, de divite regno"
            },
            {
                "verse": "Descendens pauper, Dominus rerumque Creator"
            },
            {
                "verse": "Obtulit innumeris sese cruciatibus ultro"
            },
            {
                "verse": "Ut scelus humanum superi clementia Regis"
            },
            {
                "verse": "Ablueret vitamque homini pro morte pararet."
            },
            {
                "verse": "Nonnulla in nostris memini posuisse libellis."
            },
            {
                "verse": "Ne mirere: sacris sitiens e fontibus hausi."
            },
            {
                "verse": "Illud non etiam postrema in parte repono,"
            },
            {
                "verse": "Quod multos Latio nostris incumbere chartis"
            },
            {
                "verse": "Accepi nomenque meum volitare per ora."
            },
            {
                "verse": "Praecipue colit ante omnes pulcherrima longe,"
            },
            {
                "verse": "Quam mediam liquidis undis interfluit Arnus,"
            },
            {
                "verse": "Stirps quondam Romana, tui Florentia mater,"
            },
            {
                "verse": "Tu, si quando mei studiosos cernis alumnos,"
            },
            {
                "verse": "Nostra legant moneas minime contraria sacris"
            },
            {
                "verse": "Scripta voluminibus. Fidei condita sapore"
            },
            {
                "verse": "Aspergant. Siqua inveniant contraria, tollant,"
            },
            {
                "verse": "Sed nihil esse reor. Dubia ad meliora reducant,"
            },
            {
                "verse": "Officioque boni lector fungatur amici;"
            },
            {
                "verse": "Namque etiam posset divinas carpere leges"
            },
            {
                "verse": "Perfidus interpres. Quantis vexata procellis"
            },
            {
                "verse": "Vera fides olim, quam paene sub aequore mersa est!"
            },
            {
                "verse": "Sed stetit inviolata tamen, stabitque per aevum.'"
            },
            {
                "verse": "Tunc Medices Cosmus monuit non esse morandum."
            },
            {
                "verse": "'Fata instant, Plato. Superis discedere regnis,"
            },
            {
                "verse": "Terrestres habitare domos, vitamque sub astris"
            },
            {
                "verse": "Hunc agitare Deus iubet, et se reddere terrae,"
            },
            {
                "verse": "Ne dubites, quodcumque mones sub mente repostum est.'"
            },
            {
                "verse": "Dixit, et in verbo vestigia torsimus illo,"
            },
            {
                "verse": "Divorumque iterum celeres lustravimus hortum."
            },
            {
                "verse": "Ventum erat ad portam gemmis (mirabile visu)"
            },
            {
                "verse": "Ornatam (totidem stellas vidisse putares),"
            },
            {
                "verse": "Quae nobis patefacta fuit venientibus ultro"
            },
            {
                "verse": "Rursus et aetherii perlustro palatia Regis"
            },
            {
                "verse": "Caelestesque domos magnorumque atria divum,"
            },
            {
                "verse": "Atque iterum Cosmus summi ad penetrale Tonantis"
            },
            {
                "verse": "Duxit, ubi omnipotens solio Deus aetheris alti"
            },
            {
                "verse": "Considet aurato, meritis ubi praemia reddit,"
            },
            {
                "verse": "Inde gradu celeri retro discedimus unde"
            },
            {
                "verse": "Venimus et portas tandem superavimus omnes."
            },
            {
                "verse": "Sic quondam fertur magnus Labyrinthus in Ida,"
            },
            {
                "verse": "Aut, Aegypte, tuus, portas habuisse patentes."
            },
            {
                "verse": "Mille viis thalamis connexa triclinia miris,"
            },
            {
                "verse": "Mille per ambages, quonam vestigia tendas"
            },
            {
                "verse": "Incertum, pateat cum nusquam egressus in illis,"
            },
            {
                "verse": "Implicitus fallit connexi tramitis error;"
            },
            {
                "verse": "Sed duce tam docto sedes peragravimus omnes,"
            },
            {
                "verse": "Nec via decepit divisa in compita mille"
            },
            {
                "verse": "Vestibulum ante ipsum primaeque in limina portae"
            },
            {
                "verse": "Duxit, ubi immensum se sustulit aurea turris."
            },
            {
                "verse": "Dein quo quaeque modo devitem immania monstra"
            },
            {
                "verse": "Lactentemque Viam, quo sit descensus Olympi"
            },
            {
                "verse": "Ad terram facilis, ne praeceps volvat ad ima,"
            },
            {
                "verse": "Edocet atque 'Vale' mihi verba novissima dixit,"
            },
            {
                "verse": "Tunc ego, vel rapidis ventis celerique sagitta"
            },
            {
                "verse": "Vel Iovis irati demisso fulmine dextra"
            },
            {
                "verse": "Ocior, ad terram labi sum visus ab alto."
            }
        ],
        [],
        []
    ]
}