{
    "author": "carmen astrologicum",
    "title": "carmen astrologicum",
    "url": "http://www.poetiditalia.it/texts/CARM_AST|carm|001",
    "text": [
        [
            {
                "verse": "Aquarius"
            },
            {
                "verse": "Tangere crura cave cum luna lucebit aquosum"
            },
            {
                "verse": "Insere tunc plantas excelsas erigere turres"
            },
            {
                "verse": "Et si capis iter tunc ad loca tardius ibis."
            },
            {
                "verse": "Piscis"
            },
            {
                "verse": "Piscis habet lunam noli curare podagram"
            },
            {
                "verse": "Carpe viam tutus fuit potio sumpta salubris"
            },
            {
                "verse": "Embrio conceptus epilenticus exit in alvo."
            },
            {
                "verse": "Aries"
            },
            {
                "verse": "Nil capiti facias aries cum luna refulsit"
            },
            {
                "verse": "Lunati minuas et balnea tutius intres"
            },
            {
                "verse": "Non tangas aures nece barbam radere cures."
            },
            {
                "verse": "Taurus"
            },
            {
                "verse": "Arbor plantetur cum lunam taurus habebit"
            },
            {
                "verse": "Edifficare potes non spargas semina terre"
            },
            {
                "verse": "Et medicus timeat cum gutture tangere collum."
            },
            {
                "verse": "Gemini"
            },
            {
                "verse": "Brachia non minuas cum lustrat luna gemello"
            },
            {
                "verse": "Unguibus aut manibus ferrum vel cura negetur"
            },
            {
                "verse": "Numquam portabis premisso in ore potitam."
            },
            {
                "verse": "Cancer"
            },
            {
                "verse": "Pectus pulmo iecur in cancro non minuator"
            },
            {
                "verse": "Sompnia falsa vides est utilis in emptio rerum"
            },
            {
                "verse": "Potio sumatur securus perge viator."
            },
            {
                "verse": "Leo"
            },
            {
                "verse": "Cor gravat stomacum cum cernit lunam leonem"
            },
            {
                "verse": "Non facias vestes aut ad convivia vadas"
            },
            {
                "verse": "Et nichil ore vomas nec sumas tunc medicinam."
            },
            {
                "verse": "Virgo"
            },
            {
                "verse": "Lunam virgo tenet uxorem ducere noli"
            },
            {
                "verse": "Viscera cum costis caveas tractare cirurgus"
            },
            {
                "verse": "Detur agro semine dubites intrare carinam."
            },
            {
                "verse": "Libra"
            },
            {
                "verse": "Libra nitet lunam nemo genitalia tangat"
            },
            {
                "verse": "Aut eius iter aquis vel testam vergere temptes"
            },
            {
                "verse": "Extremam partem libre cum luna videbis."
            },
            {
                "verse": "Scorpio"
            },
            {
                "verse": "Scorpius augmentata morbum in parte pudenda"
            },
            {
                "verse": "Vulnera non cures caveas ascendere navem"
            },
            {
                "verse": "Et si capis iter timeas cum morte ruinam."
            },
            {
                "verse": "Sagittarius"
            },
            {
                "verse": "Luna nocet femori saniori iuncta sagitte"
            },
            {
                "verse": "Radde caput miniantur brachia balnea quere"
            },
            {
                "verse": "Ungues et crines poteris precidere tutus."
            },
            {
                "verse": "Capricornus"
            },
            {
                "verse": "Cura nocet genibus cum caprum luna vadebit"
            },
            {
                "verse": "Intret aquis navis cicius curabitur eger"
            },
            {
                "verse": "Fundamenta ruunt nichil est quod duret in ipso."
            }
        ]
    ]
}