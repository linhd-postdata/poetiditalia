{
    "author": "carmina libraria",
    "title": "Claudianus, de raptu Proserpinae",
    "url": "http://www.poetiditalia.it/texts/CARM_LIB|cla1|001",
    "text": [
        [
            {
                "verse": "Claudiani Siculi viri imprimis doctissimi de raptu Proserpinae tragedia prima heroica incipit feliciter argumentum"
            }
        ],
        [
            {
                "verse": "Dii quibus innumerum tetri famulantur Averni"
            },
            {
                "verse": "Vulgus iners opibus quorum donatur avaris"
            },
            {
                "verse": "Quicquid in orbe perit, quos stix liventibus ambit"
            },
            {
                "verse": "Interfusa vadis, et quos fumantia torquens"
            },
            {
                "verse": "Aequora gurgitibus Phlegeton perlustrat anhelis;"
            },
            {
                "verse": "Vos michi sacrarum penetralia pandite rerum"
            },
            {
                "verse": "Et vestri secreta poli, qua lampade ditem"
            },
            {
                "verse": "Flexit amor, quo ducta fero Proserpina raptu"
            },
            {
                "verse": "Possedit dotale chaos, quantasque per oras"
            },
            {
                "verse": "Sollicito genitrix erraverit anxia cursu"
            },
            {
                "verse": "Unde datae fruges populis, et glande relicta"
            },
            {
                "verse": "Cesserit innumeris dodonea quercus aristis."
            }
        ],
        [
            {
                "verse": "poeta Lathesis Pluto"
            }
        ]
    ]
}