{
    "author": "Giovanni Opicio",
    "title": "de laudibus regis fragmenta",
    "url": "http://www.poetiditalia.it/texts/OPICIO|laud|001",
    "text": [
        [
            {
                "verse": "Extat in egregio quidam circumdatus omni"
            },
            {
                "verse": "Parte loco muris hortus et inde vadis"
            }
        ],
        [
            {
                "verse": "In qua pernitidi flos est rosa rubra coloris,"
            },
            {
                "verse": "Cui placuit flori iungere se niveo,"
            },
            {
                "verse": "Qui simul ecce ferunt croceos sua pignora flores,"
            },
            {
                "verse": "Clarum illustrantes totius edis opus."
            }
        ],
        [
            {
                "verse": "Sed modo nonnullis fuerat mens artibus atque"
            },
            {
                "verse": "Nescio qua rubeam perdere fraude rosam;"
            },
            {
                "verse": "Ast sterili amissis mandarunt semina harenae"
            },
            {
                "verse": "Foenoribus, sed nec fata dedere modum."
            },
            {
                "verse": "Attamen inter se summo de vertice in hortum"
            },
            {
                "verse": "Iactarunt muri gramina - triste scelus! -"
            },
            {
                "verse": "Ac genus urticae flores se miscuit inter,"
            },
            {
                "verse": "Virtutem ut rubrae perderet illa rosae."
            },
            {
                "verse": "Dira sed urticae fuerant aconita rosarum"
            },
            {
                "verse": "Splendor, honos, virtus purpureusque vigor."
            },
            {
                "verse": "Tunc se caeruleis crevisse optabat in undis"
            },
            {
                "verse": "Quum vidit rosulis florida prata suis,"
            },
            {
                "verse": "Denique quid faceret? Facerent quid gramina? Circum"
            },
            {
                "verse": "Prata urtica fugit, gramina sed periunt"
            },
            {
                "verse": "Sed postquam invictis victam se comperit: auctis"
            },
            {
                "verse": "Viribus illa rosae se tulit in manibus,"
            },
            {
                "verse": "Cui croceus summae semper pietatis abundans"
            },
            {
                "verse": "Flos veniam tanti criminis me dedit."
            },
            {
                "verse": "Ergo urtica rosam supplex venerarier acque"
            },
            {
                "verse": "Est tibi stellifero sacre colenda dea:"
            },
            {
                "verse": "Nam potis est toto componere foedus in aevo:"
            },
            {
                "verse": "Si mihi quid credis, numen in orbe novum est."
            }
        ],
        [
            {
                "verse": "Iam dea belligeri clausit Pax limina Iani,"
            },
            {
                "verse": "Et sedit inpatiens iam super arma Furor."
            },
            {
                "verse": "Ferrea nunc nobis fugierunt tempora, sed iam"
            },
            {
                "verse": "Consurgunt satis aurea saecla suis."
            },
            {
                "verse": "Iamque iter accipias, nullis satiate viator"
            },
            {
                "verse": "Divitiis; umbra luceque tuta via est."
            },
            {
                "verse": "Quo duce, qui forsan dicent, haec commoda nobis"
            },
            {
                "verse": "Tradita sunt, laetis commoda temporibus?"
            },
            {
                "verse": "Septimus Albionum Henricus qui sceptra gubernat,"
            },
            {
                "verse": "Quo nihil in toto clarius orbe viget."
            },
            {
                "verse": "Ille est purpurei splendor quem floris obumbrat."
            },
            {
                "verse": "Rubra potest merito dicier ecce rosa,"
            },
            {
                "verse": "Nam veluti rosa rubra viget virtute."
            }
        ],
        [
            {
                "verse": "Plura ego quid referam? Labor est plus facta referre"
            },
            {
                "verse": "Illius. En celebrat axis uterque virum."
            },
            {
                "verse": "Hunc petit Insubrii Mautus Venetumque Senatus,"
            },
            {
                "verse": "Totius Italiae lumina prima soli;"
            },
            {
                "verse": "Hunc petit et Gallus, perit hunc Germania, clarus"
            },
            {
                "verse": "Astur et eximia nobilitare vigens."
            },
            {
                "verse": "Tu quoque Parthenopes regem, memorande Britannum"
            },
            {
                "verse": "Rex, colis; en colit hunc Scotia tota virum."
            },
            {
                "verse": "Ergo ego quid memorem, nostro quid carmine praeter?"
            },
            {
                "verse": "Si libet hic pacem, si libet arma movet."
            }
        ],
        [
            {
                "verse": "Quis tu, qui laeto mihi pectore talia poscis?"
            },
            {
                "verse": "Te mihi, si credis, nascere voce puro."
            },
            {
                "verse": "Non tu pastor amans formosam Amarillida Damon?"
            },
            {
                "verse": "Tityrus? Haud Egon? Thirsis es? Haud Coridon?"
            },
            {
                "verse": "Alphesibeus enim? Damoetas? Pulcher Adonis"
            },
            {
                "verse": "Non es. Si noster Mopsus amicus, ave."
            }
        ]
    ]
}