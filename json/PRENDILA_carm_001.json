{
    "author": "Alessandro Prendilacqua",
    "title": "carmen",
    "url": "http://www.poetiditalia.it/texts/PRENDILA|carm|001",
    "text": [
        [
            {
                "verse": "Siquis ad excelsi sublimia templa Tonantis"
            },
            {
                "verse": "Tendat et optati limina sancta dei,"
            },
            {
                "verse": "Non decet ire levem penitus neque munere quamvis"
            },
            {
                "verse": "Exiguo vacuas convenit esse manus."
            },
            {
                "verse": "Affert Indus ebur, fulvum dat Lydius aurum,"
            },
            {
                "verse": "Turis odoriferi munera gestat Arabs."
            },
            {
                "verse": "Fert Epirus equas et candida vellera Seres"
            },
            {
                "verse": "Purpureaeque Tyrus tegmina vestis habet."
            },
            {
                "verse": "Nilus habet messes, Chalybum quoque munera ferrum,"
            },
            {
                "verse": "Conspicuus fertur ex Oriente lapis."
            },
            {
                "verse": "At tua qui venio visurus numina, Caesar,"
            },
            {
                "verse": "Nam meus in terris Iupiter unus ades:"
            },
            {
                "verse": "Carmina sola fero. Non est mihi gemma nec aurum"
            },
            {
                "verse": "Quaeque solent merces ex Oriente vehi:"
            },
            {
                "verse": "Carmen habe et nostro pro munere suscipe carmen;"
            },
            {
                "verse": "Saepe iuvant magnum numera parva Iovem."
            }
        ]
    ]
}