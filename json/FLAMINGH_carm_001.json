{
    "author": "Lorenzo Flaminghio",
    "title": "carmen ad Varchium",
    "url": "http://www.poetiditalia.it/texts/FLAMINGH|carm|001",
    "text": [
        [
            {
                "verse": "ad Benedictum Varchium"
            },
            {
                "verse": "Quem Venus exercet miserum dum detinet Arnus,"
            },
            {
                "verse": "Quem Dictynna agitat dum Insius amari habet,"
            },
            {
                "verse": "Hanc tibi donat apri partem venator Agirta,"
            },
            {
                "verse": "Pastorum Damon delitiae atque decus."
            },
            {
                "verse": "Trux aper innumeris canibus certavit eorum, et"
            },
            {
                "verse": "Dente ferax multo sanguine tinxit humum,"
            },
            {
                "verse": "Quod si mens inerat qua praescius esset in escam"
            },
            {
                "verse": "Se tibi venturum, sponte obiturus erat."
            }
        ],
        [
            {
                "verse": "ad Laurentium Flaminghium responsio"
            },
            {
                "verse": "Quem mihi dat cruris setosi et tergoris aprum"
            },
            {
                "verse": "Pastorum et Thusci ruris Agyrta decus,"
            },
            {
                "verse": "Non illum Veneris cultu, curave teneri"
            },
            {
                "verse": "Imbellem, et sylvis ocia pigra sequi,"
            },
            {
                "verse": "Sed magis incinctae studia excercere Dianae"
            },
            {
                "verse": "Horrentem ferro per nemora alta docet."
            },
            {
                "verse": "Nil igitur mirum, nil sane, si Venus illi"
            },
            {
                "verse": "Nulla favet, quem sic casta Diana fovet."
            }
        ]
    ]
}