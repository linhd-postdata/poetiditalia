{
    "author": "Lodrisio Crivelli",
    "title": "epitaphia",
    "url": "http://www.poetiditalia.it/texts/CRIVEL_L|epit|001",
    "text": [
        [
            {
                "verse": "Divus in hoc tegitur Nicolaus marchio saxo"
            },
            {
                "verse": "Et patriae dominus et pater ipse suae."
            },
            {
                "verse": "Estensem hunc rapuit gemuitque insubria tellus"
            },
            {
                "verse": "Totaque gens Ligurum cum duce maesta suo."
            },
            {
                "verse": "Adria percussis sonuit super aethera palmis"
            },
            {
                "verse": "Ipsa suo vidua principe terra pio."
            },
            {
                "verse": "Non Italis solum sed quolibet orbe profectis"
            },
            {
                "verse": "Quaesitus pacis unicus auctor erat."
            }
        ],
        [
            {
                "verse": "Hic ubi functus obit Nicolaus luce suprema"
            },
            {
                "verse": "Estensis iussit viscera clausa tegi,"
            },
            {
                "verse": "Maestior at domini sepelit Ferraria corpus,"
            },
            {
                "verse": "Cum quo omnis Ligurum ferme sepulta salus."
            },
            {
                "verse": "Una eadem ad superos meritis melioribus illum"
            },
            {
                "verse": "Spemque suam populis abstulit hora brevis."
            },
            {
                "verse": "Iam senio tardante gravi, quaeque optima mors est,"
            },
            {
                "verse": "Defunctum gemuit tristis utrinque Padus."
            },
            {
                "verse": "Neve absit totus quae se dilexerat urbi,"
            },
            {
                "verse": "Quae dederat vivens interiora dedit."
            }
        ],
        []
    ]
}