{
    "author": "Ranieri Granci",
    "title": "de proeliis Tusciae",
    "url": "http://www.poetiditalia.it/texts/GRANCI|proe|001",
    "text": [
        [],
        [
            {
                "verse": "Urbs mea, te memorem faciat romana vetustas"
            },
            {
                "verse": "Que, regitur iuntis animis dum, captat honores,"
            },
            {
                "verse": "Et dum per varios manet inconsulta ruitque."
            },
            {
                "verse": "Mentibus unitis, cognoscit Roma triumphos:"
            },
            {
                "verse": "Vos modo, pisani cives, non talia fertis,"
            },
            {
                "verse": "Qui ruitis ferro, ruitis et peste nefanda;"
            },
            {
                "verse": "Suspitione mala vestros quia quosque fugatis,"
            },
            {
                "verse": "Quosque per insidias mactatis turpiter intus."
            },
            {
                "verse": "Hunc in Sardineam vultis hunc tendere velum,"
            },
            {
                "verse": "Hunc facitis tantum lonbardos querere montes."
            },
            {
                "verse": "Quantos proinde fuga nutrit Romandia pulsos!"
            },
            {
                "verse": "Nec cupitis quemquam revocare ad menia civem,"
            },
            {
                "verse": "Spargere set tantum, finem concludere stragis:"
            },
            {
                "verse": "Nec cuiquam munus vultis conpendere palme;"
            },
            {
                "verse": "Unde furor vester longos perrexit ad Indos."
            },
            {
                "verse": "Collige membra tuos, nexu iungaris amico,"
            },
            {
                "verse": "Et quasi marmoreis remanes firmata columpnis."
            },
            {
                "verse": "Sante beate meus, mihi, Thoma, protinus adsis,"
            },
            {
                "verse": "Quem doctrina suum genus et conmendat Aquini."
            },
            {
                "verse": "Qualis palma fuit, qualis victoria, cives,"
            },
            {
                "verse": "Quam tulit ingratis Uguicio tunc dominatus"
            },
            {
                "verse": "Marchia quem genuit titulatus de Fagiola!"
            },
            {
                "verse": "Affuit ut princeps victus conferre Catino,"
            },
            {
                "verse": "Gallica gens secum, Karolus tunc filius eius,"
            },
            {
                "verse": "Et properans mitis Petrus germanus adesse."
            },
            {
                "verse": "Pars quoque Guelforum: mictens Florentia cunctos,"
            },
            {
                "verse": "Mictens ipsa suos castrum defendere Sene"
            },
            {
                "verse": "Gens, perusina legans, pariter Bononia misit."
            },
            {
                "verse": "Milia quinque equitum, quibus effuit alta propago,"
            },
            {
                "verse": "Dum properare volunt castrum se ponere subtus"
            },
            {
                "verse": "Nomine Submanum, victus adiungere pronti,"
            },
            {
                "verse": "Obstitit et claudens Uguicio gensque gebellis,"
            },
            {
                "verse": "Per miliare prope, medio tunc amne per ipsos,"
            },
            {
                "verse": "Tunc refluente, vident hostes cum mutuo semper"
            },
            {
                "verse": "Bella movere simul soliti quasi cotidiana."
            },
            {
                "verse": "Inde probare suos princeps, inde ipsa gebellis"
            },
            {
                "verse": "Pars revenire dato ad proprios belloque duello;"
            },
            {
                "verse": "Pluribus unde manent acies certare diebus."
            },
            {
                "verse": "Ultima dira volens princeps inferre Phylippus,"
            },
            {
                "verse": "Undique Batiste celebrant cum festa Iohannis"
            },
            {
                "verse": "Quique sacerdotes, tunc tenptans mictere bellum,"
            },
            {
                "verse": "Quando et amica petit capud ab Herode puella,"
            },
            {
                "verse": "Precipit ire suos febresscens mictere victus,"
            },
            {
                "verse": "Vel recreare cibo, pugnam vel esse petentes."
            },
            {
                "verse": "Qui spatiatur, eunt: iunserunt omnia mane,"
            },
            {
                "verse": "Quando acies firmant, faciuntque invadere cunctos."
            },
            {
                "verse": "Perstat et ipse sagax Uguicio, gens quoque secum,"
            },
            {
                "verse": "Teutonicos retinens equitum tria milia fortes,"
            },
            {
                "verse": "Quingentosque etiam tantum de sanguine tussco:"
            },
            {
                "verse": "Cum peditum bellans tunc milibus ut quadraginta"
            },
            {
                "verse": "Nerius atque comes, bellans cum robore Dinus."
            },
            {
                "verse": "Hoc erat ex aliis robur de parte gebelli."
            },
            {
                "verse": "Firmaturque; suos adiungit postea plebi."
            },
            {
                "verse": "Est ubi currus: eos nectit, facit agmina cautus:"
            },
            {
                "verse": "Tunc duo, set pedites, copulat, stant ante sagittis."
            },
            {
                "verse": "Iungitur ecce simul gens proxima tota et aversa;"
            },
            {
                "verse": "Hiis datur unde mora. stant cuncta rudentia bello"
            },
            {
                "verse": "Agmina Guelforum, Karolus, Florentia tota."
            },
            {
                "verse": "Estque gebellis ibi gens hostis pronta tueri,"
            },
            {
                "verse": "Quando inimica parat balistas prontius illis,"
            },
            {
                "verse": "Quasque levant, plectunt, feriunt et perdere Guelfos;"
            },
            {
                "verse": "Vulneribusque datis, trasserunt inde secundo,"
            },
            {
                "verse": "Et popularis abit gens, spargitur, exuit astas:"
            },
            {
                "verse": "Tertius ictus eit peditum nec affuit unus"
            },
            {
                "verse": "Omnibus ex Guelfis; sonuit dum mundus ab illis."
            },
            {
                "verse": "Stant simul, et nedum franguntur in ardua belli;"
            },
            {
                "verse": "Quos petiere probi citius quam forte liceret"
            },
            {
                "verse": "Octo per et gladios, qui prosternuntur ibidem."
            },
            {
                "verse": "Partis et intrepide gentes pariterque Gebellis"
            },
            {
                "verse": "Insiliuntque pares feriuntque potenter; et ipsi"
            },
            {
                "verse": "Per spatium superant et reflectuntur ad horam"
            },
            {
                "verse": "Agmina Tuscorum; pisanaque signa reflectunt"
            },
            {
                "verse": "Guelfi; aquilasque parum verterunt, set rediere."
            },
            {
                "verse": "Teutonici melius certant: iunguntur ad ipsos"
            },
            {
                "verse": "Quos tenuere; manent acies, stipantur, et illic"
            },
            {
                "verse": "Postea rescindunt: mactant pars guelfa per intus,"
            },
            {
                "verse": "Quos lacerant medias tunc inter bella rapinas."
            },
            {
                "verse": "Excidioque ruunt, fugiunt: dant ensibus illos:"
            },
            {
                "verse": "Vir tamen atque probus guelfus Carrocius obstat,"
            },
            {
                "verse": "Vix quem tota coors potui devincere campo:"
            },
            {
                "verse": "Quem simul iniectis iugularunt ictibus ipsum,"
            },
            {
                "verse": "Prata per et campos remeant tunc vivere fracti,"
            },
            {
                "verse": "Quos simul et gladiis ferierunt atque secarunt."
            },
            {
                "verse": "Ex quibus ut miseri veniunt transire paludes,"
            },
            {
                "verse": "Demerguntur aquis Guelforum milia multa:"
            },
            {
                "verse": "Cena limosa viros, equites peditesque necabant."
            },
            {
                "verse": "Dum staret illa tabes, tumulant campestria multos."
            },
            {
                "verse": "Inter adesse patet Karolus hec arma rapinas,"
            },
            {
                "verse": "Voce puellari clamans: \"sum\". fortiter hostes"
            },
            {
                "verse": "Teutonici pariter iuvenem conllidere gaudent,"
            },
            {
                "verse": "Nec fuit una sibi pietas avertere ferrum."
            },
            {
                "verse": "Sternitur, unde madet repletus sanguine totus."
            },
            {
                "verse": "Nec homo, nec quisquam, nec vivens postea Petrum"
            },
            {
                "verse": "Conspessisse patet: fertur iacuisse palustris."
            },
            {
                "verse": "Princeps cuncta videns, toto simul agmine fracto,"
            },
            {
                "verse": "Inde recessit, iens infirmus corpore Signam."
            },
            {
                "verse": "Expletoque tamen cuncto certamine, victor"
            },
            {
                "verse": "Congregat ipse suos Uguiccio, talia mandans:"
            },
            {
                "verse": "\"Nemine distracto vagabundus ab agmine pergat,"
            },
            {
                "verse": "Nec vacet aut spoliis, noceat vel hostibus ictu\"."
            },
            {
                "verse": "Vult patuisse prius latitent vel fortiter ipsi,"
            },
            {
                "verse": "Vallis et inde nemus teneat, vel celet eosdem."
            },
            {
                "verse": "Conperit esse suis victor dum prospera cuncta,"
            },
            {
                "verse": "Se retinere illos edictum solvit ibidem."
            },
            {
                "verse": "Tunc capiunt, feriunt iterum, nec unus abibat."
            },
            {
                "verse": "Stat furor armorum, libabant corpora Marti:"
            },
            {
                "verse": "Nec satiantur: eis revocatur fortiter ira,"
            },
            {
                "verse": "Vulnus et a nullo discessit dira cruentum,"
            },
            {
                "verse": "Nec fuit una manus tunc non madefacta cruore,"
            },
            {
                "verse": "Unde et abire potest natitant quod corpora tantum."
            },
            {
                "verse": "Pulcer et insignis Karolus, vir totus amenus,"
            },
            {
                "verse": "Ducitur intactus tumulandus nobilis esse;"
            },
            {
                "verse": "Quem bene, subducto feretro, triginta levantes"
            },
            {
                "verse": "Ensibus accinti posuerunt ante set aram."
            },
            {
                "verse": "Altius ascendens, Nerius tunc iura paterna"
            },
            {
                "verse": "Protulit in medium: \"Karolo regnante priore,"
            },
            {
                "verse": "Ipse Gerardus obit, mactatus vertice ceso,"
            },
            {
                "verse": "Qui pater ipse fuit meus; et nunc date medelam\":"
            },
            {
                "verse": "Cum venit et miles referens, tunc stante caterva,"
            },
            {
                "verse": "Prontus et hunc ense vestivit funere supra:"
            },
            {
                "verse": "Induit atque dedit comiti: \"Sis partis amator\":"
            },
            {
                "verse": "Quem retinens agitat, vocitatur postea miles."
            },
            {
                "verse": "Sic Rapidis iubilus fuit et sinfonia, chorus"
            },
            {
                "verse": "Gestus, et in voces prorumpunt timpana, cantus:"
            },
            {
                "verse": "Gaudia cum multis clangoribus ipsa gerentes,"
            },
            {
                "verse": "Utpote, mactato Karolo, quia gens fuit ulta"
            },
            {
                "verse": "Ipsa gebellis, eo dum Corradinus obivit,"
            },
            {
                "verse": "Decapitatus atrox veniens auferre coronam."
            },
            {
                "verse": "Talibus et gestis gaudent atingere muros"
            },
            {
                "verse": "Agmina Pisarum: tamen ut sunt ecce propinqui,"
            },
            {
                "verse": "Festivitate nova iuvenis quoque nupta, puella"
            },
            {
                "verse": "Et puer in festum venit, et cum matre senescens:"
            },
            {
                "verse": "Obvius et populo referenti gaudia letus"
            },
            {
                "verse": "Exclamare simul: \"moriantur quique rebelles!"
            },
            {
                "verse": "Reddita pax nobis est et concordia ferro\"."
            },
            {
                "verse": "Atque vocare patres pro magna parte sepultos:"
            },
            {
                "verse": "\"Quid Deus ad mundum, solvens sua iura modernis,"
            },
            {
                "verse": "Non revocare velit vos et concedere tempus\"?"
            },
            {
                "verse": "\"Patribus exiguum videatis cuncta triumphum\"."
            },
            {
                "verse": "Qualia dum repetunt clara cervice rubentem"
            },
            {
                "verse": "Conspexere ducem subfultum cernere multis."
            },
            {
                "verse": "Panditur et velum commissum firmiter astis,"
            },
            {
                "verse": "Ut capiens dominum reddatur gloria mundo."
            },
            {
                "verse": "Dignus erat, set non fuit et tunc aptus ad illa,"
            },
            {
                "verse": "Dum renuens dixit: \"sunt talia Cesaris ista\":"
            },
            {
                "verse": "Atque ferens cuntis Uguicio: \"claudite\": fitque."
            },
            {
                "verse": "O quantum pisana ferox domino prectendis honorem!"
            },
            {
                "verse": "Excipis: expelles similandum non Ugholino!"
            },
            {
                "verse": "Ianua quando urbis patuit firmata capistro,"
            },
            {
                "verse": "Ingrediuntur eam populus, set et agmina cuncta,"
            },
            {
                "verse": "Et comitiva fluens, intrant simul intus equester:"
            },
            {
                "verse": "Tuncque sacerdotes, templum vestire parati,"
            },
            {
                "verse": "Virginis ob laudem cantant, altaria libant:"
            },
            {
                "verse": "Cum sotiis sacris subiungens Arciepiscus,"
            },
            {
                "verse": "Hostia sacratur: reddunt sua vota Marie."
            },
            {
                "verse": "Festivitatis eunt expleto numine sancto"
            },
            {
                "verse": "Ad loca grata, domos: pausant, dant membra quieti."
            },
            {
                "verse": "Altera captivos acies bene fortis et apta"
            },
            {
                "verse": "Ducit, et intrat habens Guelfos tria milia tantum,"
            },
            {
                "verse": "Quos locat ipsa domus turris, clauduntur et intus."
            },
            {
                "verse": "Tunc memores Rapide ceperunt esse suorum,"
            },
            {
                "verse": "Ianua quando illos cepit, memoresque Melore,"
            },
            {
                "verse": "Talia deplorant: \"rubuit mare sanguine fuso"
            },
            {
                "verse": "Civibus evasis fregit cum Ianua nostros,"
            },
            {
                "verse": "Atque reclusit eos, retinendo in carcere semper,"
            },
            {
                "verse": "Cum didicere viri multas subtiliter artes:"
            },
            {
                "verse": "Omnibus exclausis rediit tamen ipse maritus;"
            },
            {
                "verse": "Matre favente pia redierunt Virgine Pisas."
            },
            {
                "verse": "Nos simili iure set alamus in urbe reclusos\"."
            },
            {
                "verse": "Quot simul et faciunt, curant evadere Guelfos:"
            },
            {
                "verse": "Regia - crede sibi - res est succurrere lapsis;"
            },
            {
                "verse": "Victibus unde suis suspendunt plena canistra,"
            },
            {
                "verse": "Et recreant, tales vigilabant dum pietate"
            },
            {
                "verse": "Tempore cum mille currebant et duo centi,"
            },
            {
                "verse": "Octuaginta etiam quinque, et pro luctibus anni."
            },
            {
                "verse": "Hiis tamen expletis Pisani querere fractos"
            },
            {
                "verse": "Gaudent, atque suis querunt ex omnibus octo."
            },
            {
                "verse": "Qui patuere fuit vir tunc manifestus in illis"
            },
            {
                "verse": "Quatuor ocisis Franciscus de Fagiola,"
            },
            {
                "verse": "Filius invicti patris victoris et heres;"
            },
            {
                "verse": "Intrepidusque etiam miles dictusque Iohannes,"
            },
            {
                "verse": "Florentinus, erat quando exul, Stefanus atque,"
            },
            {
                "verse": "Qui prius ad hostes feriunt ex omnibus octo."
            },
            {
                "verse": "Hiis tribus adiuntus Karolus fuit atque levantur."
            },
            {
                "verse": "Funera et educunt Pisas inmisa feretris,"
            },
            {
                "verse": "Atque fuere pia, quando orat voce sacerdos:"
            },
            {
                "verse": "\"Da requiem\", cuntis tunc respondentibus: \"amen\"."
            },
            {
                "verse": "\"Da lucem, pater ipse Deus, peccantibus istis\"."
            },
            {
                "verse": "Nobilibus tandem paries templumque refulget,"
            },
            {
                "verse": "Dum sua signa gerunt, Karolus quando altius estat,"
            },
            {
                "verse": "Virginis in templo sacrate setque Marie."
            },
            {
                "verse": "Ultimo currus eis suspenditur esse ruine"
            },
            {
                "verse": "Tunc memor, et residet tot inter cerea matris:"
            },
            {
                "verse": "Annis millenis currentibus ista per orbem"
            },
            {
                "verse": "Atque trecentenis iuntis ter quinque fuere."
            },
            {
                "verse": "Sicque ruina modum cepit vexare per omnem:"
            },
            {
                "verse": "Rex tamen ipse pius Robertus cuncta serenat."
            },
            {
                "verse": "Mictunt Pisani, quamvis sua ligna perissent"
            },
            {
                "verse": "Quinque per insidias, pacem componere secum,"
            },
            {
                "verse": "Lumina Gorghone Rapidis dum dena micabant,"
            },
            {
                "verse": "Gentis et averse partis numerare ghaleas:"
            },
            {
                "verse": "Que tamen ipsa vident oculis nec ponere curam"
            },
            {
                "verse": "Conspexere: ruunt mediis in turpiter undis"
            },
            {
                "verse": "Quando habet illa probus admiratusque Iohannes."
            },
            {
                "verse": "Nec Deus ipse pater, cuntis qui iura ministrat,"
            },
            {
                "verse": "Vult sua pestiferos melius decernere facta."
            },
            {
                "verse": "Aiunt et Rapidi: \"iungas tua federa nobis:"
            },
            {
                "verse": "Qui, Roberte vigil, sapiens cuntaris in orbe"
            },
            {
                "verse": "Claudere? nec Petrum volimus Karolumque necare"
            },
            {
                "verse": "Nos, - pie, crede tuis - tantum set nostra tueri:"
            },
            {
                "verse": "Cur proprios cupiunt victus inferre Catino,"
            },
            {
                "verse": "Cum manet obsesum nostro sub robore castrum?\""
            },
            {
                "verse": "Et pius ipse: \"quibus quos possum credere amicos,"
            },
            {
                "verse": "Qui socios falsis audent iugulare rapinis,"
            },
            {
                "verse": "Lucanos feriunt fidos sub federe pacis,"
            },
            {
                "verse": "Federa conponit quando ipse Uguicio secum"
            },
            {
                "verse": "Atque redire licet Lucam, veniuntque rebelles?"
            },
            {
                "verse": "Ut mea sint tantum solidis rationibus apta"
            },
            {
                "verse": "Expedit, et Rapidos nos confutamus amicos\"."
            },
            {
                "verse": "\"Non meruere tui\" referunt sua iura Natantes,"
            },
            {
                "verse": "\"Hoc, pie; Fagiolus Lucam quandoque per artes"
            },
            {
                "verse": "Impetiit, fuimus cives non causa reati."
            },
            {
                "verse": "Cur misere suos inter sua menia pulsos,"
            },
            {
                "verse": "Qui fregere fidem, revocant quando Uguicionem"
            },
            {
                "verse": "Atque inter pestem remeat Castrutius intus,"
            },
            {
                "verse": "Dum lupus ad pontem capturus viribus agnam,"
            },
            {
                "verse": "Ducere quingentos pedites sub fraude latenter"
            },
            {
                "verse": "Ausus, ad arma venit pastoris nomine dicens:"
            },
            {
                "verse": "Flectite, custodes, pontem pecudesque locate:"
            },
            {
                "verse": "Ictibus unde illos lacerant, turremque tenentes"
            },
            {
                "verse": "Teutonici pandunt iter, agmina cum patuere"
            },
            {
                "verse": "Solis in aventu, quando urbis Ianua fertur"
            },
            {
                "verse": "Ignibus usta, simul quando intrant agmina cunta,"
            },
            {
                "verse": "Et spoliant rebus subductam fraudibus urbem?"
            },
            {
                "verse": "Nos tamen inmunes fuimus sumus atque reati\"."
            },
            {
                "verse": "Tunc pius ad Rapido: \"quamtumque in viscera vester"
            },
            {
                "verse": "Sanguis et in fratrem Karolumque invexerit atrox,"
            },
            {
                "verse": "Nos tamen esse pii debemus; pacta sequantur\"."
            },
            {
                "verse": "Et posuere; fidem spondent. pax inde secuta est."
            },
            {
                "verse": "Equora Robertus promictit salva Marinis,"
            },
            {
                "verse": "Pisanique suum fedus capiuntque, secuntur,"
            },
            {
                "verse": "Promictuntque, simul per sanctos utique iurant,"
            },
            {
                "verse": "Sacramenta Dei per et Evangelia Christi,"
            },
            {
                "verse": "Ut quotiens pius ipse velit confligere quosque,"
            },
            {
                "verse": "Navibus et velis dare inde pro posse favorem:"
            },
            {
                "verse": "Querere per medium, firmatis sirtibus, equor,"
            },
            {
                "verse": "Setque suis ratibus primam conmictere pugnam."
            },
            {
                "verse": "Pacta set hec inter pro victis utique templum:"
            },
            {
                "verse": "Quot prius in sortem dederat victoria prede,"
            },
            {
                "verse": "Octuaginta equites dum conflixere trecentis,"
            },
            {
                "verse": "Menia dum Vici linquerunt, oscula dantes,"
            },
            {
                "verse": "Martirem egregium revocant cum mente Georgium,"
            },
            {
                "verse": "Si ipse faveret eis, bellat cum Struffa potenter;"
            },
            {
                "verse": "Teutonicis tantis domus instauratur egenis."
            },
            {
                "verse": "Redditur et Caroli gelidis set corpus in armis:"
            },
            {
                "verse": "Aurea Neapolim remeant cum lilia patri,"
            },
            {
                "verse": "Hec capiunt, firmant: sic pax post cunta manebat."
            },
            {
                "verse": "Tunc fortuna suum caput extulit; urbs recreatur,"
            },
            {
                "verse": "Et tetigit summos regnans. tunc undique Pise"
            },
            {
                "verse": "Fulget in inmensum, rubet inter cetera signum,"
            },
            {
                "verse": "Et mare percuntum remeant ex undique primi."
            },
            {
                "verse": "Quisque marinus yens, nisi grandia signa tuentur"
            },
            {
                "verse": "Quam rubicunda, perit, mediis spoliatus in undis."
            },
            {
                "verse": "O utinam semper tantis contempta fuisset!"
            },
            {
                "verse": "Non rueret, proprios vel sanguinolenta necaret,"
            },
            {
                "verse": "Nec nutriret eos Romandia, non Fabrianum,"
            },
            {
                "verse": "Lonbardia suos, non gens extranea mundi,"
            },
            {
                "verse": "Geminianus eos castrum quos inde receptat:"
            },
            {
                "verse": "Colle etiam quantos dispersos per comitatus!"
            },
            {
                "verse": "Set fortuna suis levis est; non permanet hora,"
            },
            {
                "verse": "Dum ratione carent, cecatur sensus in illis."
            },
            {
                "verse": "Sicque rotare solet, nullum permictere fixum"
            },
            {
                "verse": "Casibus ut voluit, fallax fortuna modernos."
            },
            {
                "verse": "Composuere simul victorem mente feroces"
            },
            {
                "verse": "Fallere nec minimum temptant conpendere munus,"
            },
            {
                "verse": "Talibus obsequiis tantum set mictere fraudem"
            },
            {
                "verse": "Convenire licet. cives sua pectora frangunt."
            },
            {
                "verse": "Runpitur utque caos quod sol virtute resolvit"
            },
            {
                "verse": "Fervidus in ventos, dum terremotus in orbem"
            },
            {
                "verse": "Surgit, et ut trepidant animalia quanta ruinam,"
            },
            {
                "verse": "Talia sub tantum secreta voce loquentes:"
            },
            {
                "verse": "\"Nos quamvis cives palmam tenuisse per istum"
            },
            {
                "verse": "Publica fama ferat, cuntos submictere vult; nos"
            },
            {
                "verse": "Ponimus et vitam, bellum facimusque, Catinum"
            },
            {
                "verse": "Concutimus, primum balistam traximus illic;"
            },
            {
                "verse": "Spargimus et guelfos cives, reflectimus astas,"
            },
            {
                "verse": "Unde ruina fuit per nos tunc hostibus illis."
            },
            {
                "verse": "Muneris oblitus, Florentes ponere nobis"
            },
            {
                "verse": "Audet et in cives sevit, vult omnia Pisas."
            },
            {
                "verse": "Peius et invenit, cives dum scindere curat,"
            },
            {
                "verse": "Et quatuor Rapidis populum submisit: obimus,"
            },
            {
                "verse": "Cive per infamiam mactato vertice ceso,"
            },
            {
                "verse": "Dum posuit crimen Robertum velle regentem,"
            },
            {
                "verse": "Banducio, civis cui non similatur et unus"
            },
            {
                "verse": "Tuscus in Italia, tanta virtute vigebat,"
            },
            {
                "verse": "Consilioque fuit nullus tam providus unquam;"
            },
            {
                "verse": "Filiolumque simul Petrum matavit inermem"
            },
            {
                "verse": "Ante oculos patrios, vix cum tumulantur in urbe."
            },
            {
                "verse": "Addere quosque simul liceat pulsare furorem,"
            },
            {
                "verse": "Advena vel civis submictat colla: tuamur\"."
            },
            {
                "verse": "Hec animis tantum commictunt verba silenter;"
            },
            {
                "verse": "Tenpus et unde fuit, commictunt omnia factis."
            },
            {
                "verse": "Insurgitque ferox Cosceptus nomine multis"
            },
            {
                "verse": "Voce: \"sumus cives, vivat comune! gebellis"
            },
            {
                "verse": "Pars! moriantur et hii qui sunt de parte rebelli!\"."
            },
            {
                "verse": "Additur et populus (senper discordia crescit!),"
            },
            {
                "verse": "Omnibus invasis de gentibus Uguicionis."
            },
            {
                "verse": "Urbs retinetur, habent illam firmantque potenter."
            },
            {
                "verse": "Victor et inmunis sceleris non qualia cernit,"
            },
            {
                "verse": "Quando equitarat eis Lucam gaudere fuitque"
            },
            {
                "verse": "Agminibus cunctis Tuscorum prandia pandens,"
            },
            {
                "verse": "Festivantque simul insontes Pascha leonis."
            },
            {
                "verse": "Cum dapibus sapidis faciunt ornare caballos,"
            },
            {
                "verse": "Cinbala tinnitus cum mictunt postea longos"
            },
            {
                "verse": "Conventusque nitet Romani martiris atque"
            },
            {
                "verse": "Fratribus atonitis tantarum gentibus urbium,"
            },
            {
                "verse": "Ecce fuit presens in aula sponte viator,"
            },
            {
                "verse": "Auribus insinuans victoria cuncta levatis."
            },
            {
                "verse": "Atque dedit: \"scultes referam que facta fuere."
            },
            {
                "verse": "Sum citus, et volui minimum concedere tempus."
            },
            {
                "verse": "Nunc Rapidos cives rabies vexavit et ira"
            },
            {
                "verse": "Et servos petiere tuos: quantosque necantes,"
            },
            {
                "verse": "Concutiunt paucos qui post mansere tuorum\"."
            },
            {
                "verse": "Qui velud esse solet pavidus interque leones"
            },
            {
                "verse": "Cervus agit dubius, sic victor prandia linquens,"
            },
            {
                "verse": "Omnibus atque suis suspensis vultibus angit"
            },
            {
                "verse": "Et tulit: \"o sotii, Rapidum cognoscite fraudem\"."
            },
            {
                "verse": "Qui, mediis fractis, mictunt sua vascula, surgunt;"
            },
            {
                "verse": "Hos tenuitque tremor cuntos quantique fuerunt:"
            },
            {
                "verse": "Et rediere sue vires victoris in illo,"
            },
            {
                "verse": "Quando animat sotios: \"quid non accingitis enses?\""
            },
            {
                "verse": "Quot faciunt. \"urbem lucanam\" dixit et illis"
            },
            {
                "verse": "\"Percurramus; habent exemplum forte nocendi\"."
            },
            {
                "verse": "Interea et populus lucanus pergit ad ipsum,"
            },
            {
                "verse": "\"Redde tuis\" dicens \"vintum; Castructius adsit."
            },
            {
                "verse": "Crimine quo potuit tantus, dic, utique plecti"
            },
            {
                "verse": "Tam probus? ipse feras vel que sit causa patescat\"."
            },
            {
                "verse": "Qui tulit et cuntis: \"terdenos federe iuntos"
            },
            {
                "verse": "Mattat habetur enim; sumus et nos iura tenentes\"."
            },
            {
                "verse": "Tuncque resumserunt: \"volumus hunc reddere vite\"."
            },
            {
                "verse": "Victor ad hec spatium petiit se reddere talem"
            },
            {
                "verse": "Quo potuit minimum dicens: \"nunc reddo fidelis\"."
            },
            {
                "verse": "Set prius ad vintum properans et clanculo reddens,"
            },
            {
                "verse": "Talia verba dedit: \"vivet Castructius annos\"."
            },
            {
                "verse": "Addidit atque sibi: \"te numquam ledere tempto,"
            },
            {
                "verse": "Utique set volui timidum pavidumque tenere:"
            },
            {
                "verse": "Set modo per Christum victum non sumere iuro,"
            },
            {
                "verse": "Ni prius excussus reddaris carus amicus."
            },
            {
                "verse": "Tu mihi celestes per sanctos utique iura,"
            },
            {
                "verse": "Si tua vita manet, me non contingere ferro\"."
            },
            {
                "verse": "Vintus et ipse simul sumissa voce sacravit:"
            },
            {
                "verse": "\"Si mea vita manet, per sanctos iuro fidelis,"
            },
            {
                "verse": "Per prolemque suam, genuit quam Virgo Maria,"
            },
            {
                "verse": "Omnia per Christi, pater, Evangelia iuro,"
            },
            {
                "verse": "Per quoque patronum Martinum, queque sacrata,"
            },
            {
                "verse": "Per faciem sanctam, per corpus et utique Site:"
            },
            {
                "verse": "Nil male commissum per me fietque meorum\"."
            },
            {
                "verse": "Tuncque sacrant, firmant Uguitio vintus et ipse,"
            },
            {
                "verse": "Federa componunt; testem posuere coronam"
            },
            {
                "verse": "Cesaris invicti. tunc victor reddere vintum"
            },
            {
                "verse": "Audet et ad cives lucanos talia fatur:"
            },
            {
                "verse": "\"Excipe, Luca, tuum; talem, gens, excipe civem,"
            },
            {
                "verse": "Cui tuscus sanguis parebunt, sidera celi,"
            },
            {
                "verse": "Et, velud ancille, presagi fulminis ignes\"."
            },
            {
                "verse": "Que probus aschultans rapuit Castructius ensem,"
            },
            {
                "verse": "Aque vocat socios: \"circum me cingite, cives\"."
            },
            {
                "verse": "Talibus evasit tunc artibus, estque receptus."
            },
            {
                "verse": "Urbs manet apta sibi, dominatur fortiter illam."
            },
            {
                "verse": "Tandem victor ei repetit, vult inde recessum:"
            },
            {
                "verse": "Qui permictit; erat vir tantus et ipse legalis."
            },
            {
                "verse": "Ianua quando urbis patuit comitantibus illum,"
            },
            {
                "verse": "Civis in arma ruens astam suspendere temptat,"
            },
            {
                "verse": "Atque perincestus petiit collidere mestum."
            },
            {
                "verse": "Quot probus aspiciens dixit Castructius: \"absit\";"
            },
            {
                "verse": "Et loquitur pavido post tunc sic mente iocunda:"
            },
            {
                "verse": "\"Consoleris enim, victor; iugulare priores"
            },
            {
                "verse": "Est solitum Rapidis. Feltro de Monte Guidonem"
            },
            {
                "verse": "Expulsere, fuit patrie qui tantus amator,"
            },
            {
                "verse": "Atque redemit eos Guelforum viribus actis."
            },
            {
                "verse": "Fertur Ugolinus illi dominatus ad artum:"
            },
            {
                "verse": "Quem fames invasit; turris testatur amara."
            },
            {
                "verse": "Guelfus et ipse puer matris de pectore mammas"
            },
            {
                "verse": "Suxerat ipse latens vix, quem clausere tenentes"
            },
            {
                "verse": "Carceribus tetris annis triginta bene illum;"
            },
            {
                "verse": "Quem pius ipse pater solvens, pro Virgine, Cesar"
            },
            {
                "verse": "Liberat Herricus nimia dulcedine mitis."
            },
            {
                "verse": "Gens ingrata nimis fuit, hoc cognosce, Natantum,"
            },
            {
                "verse": "Senper, et ipse: patris munus pariterque Marie"
            },
            {
                "verse": "Hoc fuit, ab illis vitam te ducere solam\"."
            },
            {
                "verse": "Concipit ille Canem Lonbardum ferre salutem:"
            },
            {
                "verse": "Antea per tenpus fuerat coniuntus amore;"
            },
            {
                "verse": "Sicque fugit. regere Lucam Castructius audet."
            }
        ]
    ]
}