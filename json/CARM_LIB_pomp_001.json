{
    "author": "carmina libraria",
    "title": "Paulus Pompilius, vita Senecae",
    "url": "http://www.poetiditalia.it/texts/CARM_LIB|pomp|001",
    "text": [
        [
            {
                "verse": "testimonium vitae Callixti Tertii Pontificis Maximi pie integerrimeque actae quocumque suae aetatis anno"
            },
            {
                "verse": "Paulus Pompilius ad Musam suam"
            }
        ],
        [
            {
                "verse": "Qui nunc heroum meditaris carmina Clyo"
            },
            {
                "verse": "Dic age num latios tentas ornare Catones;"
            },
            {
                "verse": "Numquid Aristiden vel qui vi contudit omnem"
            },
            {
                "verse": "Sparthani fastum libertatemque redemit"
            },
            {
                "verse": "Et patriis potuit felix occumbere Thebis"
            },
            {
                "verse": "An potius lectis praeconia cantibus illi"
            },
            {
                "verse": "Adicies contra nimbos atque aequora terris"
            },
            {
                "verse": "Omnibus est ingens cui condita lignea moles"
            },
            {
                "verse": "An qui iram aversi modulatus Mablia flexit"
            },
            {
                "verse": "Saepe Dei. Certe non frustra Barbiton aptas"
            },
            {
                "verse": "Concinnnasque fides, admota comminus aure"
            },
            {
                "verse": "Tentatis nervis et hianti molliter ore"
            },
            {
                "verse": "Nec tu etiam Poebum dictura es, vanaque priscae"
            },
            {
                "verse": "Numina culturae cum nondum clara per omnes"
            },
            {
                "verse": "Bissenis terra tuba vocibus acta cucurrit"
            },
            {
                "verse": "Ingenium tu Musa meum  cui dicere laudes"
            },
            {
                "verse": "Est proprium. Dic quem nuper tibi contigit altae"
            },
            {
                "verse": "Ob mentis pretium virtutes atque retentas"
            },
            {
                "verse": "Mirari exemplum nostrae admirabile vitae."
            },
            {
                "verse": "Nimirum hic Alphonsus erit; sic Serabis illum"
            },
            {
                "verse": "Patria sed terno Calixtum  Roma vocabit"
            },
            {
                "verse": "Ordine Pontificum Petri cum prora nataret"
            },
            {
                "verse": "Temonem docto cessisse aliquando magistro."
            },
            {
                "verse": "Borgia Progenies antiqui sanguinis unus"
            },
            {
                "verse": "Nobilis hic atavis doctrina motibus omni"
            },
            {
                "verse": "Parte Delethei dignissimus ore poetae."
            },
            {
                "verse": "Vera cano; quo fit verear ne premere quicquid"
            },
            {
                "verse": "Historiae; pariter totus testaturet orbis."
            },
            {
                "verse": "Dic rogo quis nam hominum  nostro qui tempore sacris"
            },
            {
                "verse": "Se dederit rebus sponsa requiescit in una?"
            },
            {
                "verse": "Huic satis una fuit commissa Valentia iusto"
            },
            {
                "verse": "Cum titulo. Renuens apicem et vi paene coactus"
            },
            {
                "verse": "Puniceum accepit sed et alti culmen honoris"
            },
            {
                "verse": "Cui inhiant alii; potuit quoque ferre rogatus."
            },
            {
                "verse": "O caecae mentes hominum quas pessima turbat"
            },
            {
                "verse": "Ambitio. Clausa ostendunt his artibus astra"
            },
            {
                "verse": "Alphonsi modus et vitae frugalis honestas."
            },
            {
                "verse": "Noverat ante tamen fortunae quaslibet horas"
            },
            {
                "verse": "Ipse suae divinitus. Ergo optavit et istis"
            },
            {
                "verse": "Esse exemplo aliis in rebus. Denique tractu"
            },
            {
                "verse": "In toto vitae? Quis regum foedera pacem,"
            },
            {
                "verse": "Quis bellis curat poni ferventibus arma?"
            },
            {
                "verse": "Quis pacat populo? Quis conciliabula solvit?"
            },
            {
                "verse": "Semper ad haec praesto  est Alphonsus Borgia. Terra"
            },
            {
                "verse": "Atque mari. Nunc ad zephyrum, nunc missus ad Eurum"
            },
            {
                "verse": "Nunc recta septem legatus adusque Triones."
            },
            {
                "verse": "Verum quo raperis? Satis est iam Musa canatur"
            },
            {
                "verse": "In Turcas odium bellique impigra voluntas."
            },
            {
                "verse": "Sancte senex coelo statim subiture parabas"
            },
            {
                "verse": "Tune arma in Turcas? Byzanti tune putasti"
            },
            {
                "verse": "Magnanime atque invicte senex munimina posse"
            },
            {
                "verse": "Iam per te redimi scythicis defensa sarissis."
            },
            {
                "verse": "Sed iam te reddit  coelo octogesimus annus."
            },
            {
                "verse": "Mitte libros. Legisti iam satis. Huc pete vultus"
            },
            {
                "verse": "D ivinos; illic tibi contemplare tuendo"
            },
            {
                "verse": "Lecta et apud summum  nostri  reminiscere regem.."
            },
            {
                "verse": "Nos quoque quo capiat stellantis regia Caeli"
            },
            {
                "verse": "Sint haec pauca satis Clyo. Iam Barbiton intra"
            },
            {
                "verse": "Thecam conde suam et serva. Cras plura canemus."
            }
        ]
    ]
}