<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="POLIZIAN-ilia">
                    <title>Iliadis Homerice libri quatuor</title>
                    <title type="short">Iliadis Homerice libri quatuor</title>
                    <abbr>Ilias</abbr>
                    <bibl>I. Del Lungo, 1867</bibl>
                </title>
                <author xml:id="POLIZIAN" n="207.000">
                    <name>Poliziano, Angelo</name>
                    <date>Montepulciano 1454 - Firenze 1494</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Angelo Poliziano</persName>
                    <abbr>POLIZ.</abbr>
                </author>
                <respStmt>
                    <resp>Reference basis text</resp>
                    <name>I. Del Lungo, 1867</name>
                </respStmt>
            </titleStmt>
            <extent>
                <measure unit="words" quantity="19886">19886</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>I. Del Lungo, 1867</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>7.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>liber II</title>
                    <abbr>II</abbr>
                    <bibl source="digital">Federica Giacomin</bibl>
                </head>
                <div2 xml:id="001c000" type="carmen" met="H">
                    <head>
                        <abbr>dedic.</abbr>
                    </head>
                    <p xml:id="d001l1" n="tit.">Laurentio Medici A.P. Salutem</p>
                    <l xml:id="d001l2" n="1">O cui tyrrheni florentia signa leonis</l>
                    <l xml:id="d001l3" n="2">Syllanamque urbem et sancti decreta senatus</l>
                    <l xml:id="d001l4" n="3">Commisere dei, Laurenti maxime gentis</l>
                    <l xml:id="d001l5" n="4">Maeoniae, serpunt geminae cui tempora circum</l>
                    <l xml:id="d001l6" n="5">Aoniae laurus; nam seu tibi munera Martis</l>
                    <l xml:id="d001l7" n="6">Sint animo, effusis ageres sublimis habenis</l>
                    <l xml:id="d001l8" n="7">Cornipedem toto cedentes aequore turmas</l>
                    <l xml:id="d001l9" n="8">Impellens, meminit simulacra ingentia pugnae</l>
                    <l xml:id="d001l10" n="9">Area magna Crucis, cum te, sublime volantem,</l>
                    <l xml:id="d001l11" n="10">Fundentemque equites, et magno robore duras</l>
                    <l xml:id="d001l12" n="11">Miscentem pugnas, clypeos galeasque ruentem,</l>
                    <l xml:id="d001l13" n="12">Elato spectabat ovans Florentia vultu;</l>
                    <l xml:id="d001l14" n="13">Seu numeros Phoebi modulataque carmina mavis</l>
                    <l xml:id="d001l15" n="14">Vocali iunxisse lyrae, plectroque sonantes</l>
                    <l xml:id="d001l16" n="15">Impellis nervos, auritas ducere quercus</l>
                    <l xml:id="d001l17" n="16">Cantando rabidasque potes mulcere leaenas;</l>
                    <l xml:id="d001l18" n="17">Nuper ego argolicis sumpsi de fontibus haustus,</l>
                    <l xml:id="d001l19" n="18">Nuper et inlatum divini carmen Homeri</l>
                    <l xml:id="d001l20" n="19">Vertere tentavi fidibusque aptare latinis.</l>
                    <l xml:id="d001l21" n="20">Sed quia romuleo cantavit pectine primum</l>
                    <l xml:id="d001l22" n="21">Smyrnaei ratis sublimi carmine librum</l>
                    <l xml:id="d001l23" n="22">Carolus aonii celeberrimus incola fontis,</l>
                    <l xml:id="d001l24" n="23">Proximus en, nostro qui contigit ore sonandus,</l>
                    <l xml:id="d001l25" n="24">Te petit, ac pavido scandit tua limina passu.</l>
                    <l xml:id="d001l26" n="25">Quod si ipsum placido excipies mitissime vultu,</l>
                    <l xml:id="d001l27" n="26">Mox alii venient socii, qui dardana bella</l>
                    <l xml:id="d001l28" n="27">Et danaas referent acies: qua cuspide Martis</l>
                    <l xml:id="d001l29" n="28">Et Veneris pulchros audax perstrinxerit artus</l>
                    <l xml:id="d001l30" n="29">Tydides; quanto prostravit vulnere saxi</l>
                    <l xml:id="d001l31" n="30">Magnanimum Aeneam; quo turbine maximus Aiax</l>
                    <l xml:id="d001l32" n="31">Ferrata clypeum transegerit Hectoris orno;</l>
                    <l xml:id="d001l33" n="32">Quantus et irruerit fulgenti umbone coruscans,</l>
                    <l xml:id="d001l34" n="33">Cum danais phrygios defendit puppibus ignes;</l>
                    <l xml:id="d001l35" n="34">Et quibus Aeaciden nequicquam flectere dictis</l>
                    <l xml:id="d001l36" n="35">Aggressi magno Telamone et Amyntore creti,</l>
                    <l xml:id="d001l37" n="36">Et vafer Aeolides, ingentia dona ferentes;</l>
                    <l xml:id="d001l38" n="37">Utque idem noctu simul et calydonius heros</l>
                    <l xml:id="d001l39" n="38">Sithonio Rhesi thalamum sparsere cruore;</l>
                    <l xml:id="d001l40" n="39">Ut ferus Actorides maculavit sanguine campos</l>
                    <l xml:id="d001l41" n="40">Ductoris lycii, falsi sub imagine Achillis;</l>
                    <l xml:id="d001l42" n="41">Mox etiam ut valido invenem transverberat ictu</l>
                    <l xml:id="d001l43" n="42">Priamides; sed enim Thetidis pulcherrima proles</l>
                    <l xml:id="d001l44" n="43">Emicat extemplo, vulcaniaque induit arma,</l>
                    <l xml:id="d001l45" n="44">Et crassum multo detardat funere Xanthum;</l>
                    <l xml:id="d001l46" n="45">Hectora mox caesum raptat sua moenia circum.</l>
                    <l xml:id="d001l47" n="46">Haec et plura canent. Tu tantum lintea vati</l>
                    <l xml:id="d001l48" n="47">Dirige; namque potes. Neque enim, te praeside, Phoebum</l>
                    <l xml:id="d001l49" n="48">Thespiadumque choros non sacri numina Bacchi</l>
                    <l xml:id="d001l50" n="49">Sollicitare velim: solus tu carmina nobis</l>
                    <l xml:id="d001l51" n="50">Ismarium possis afferre aequantia plectrum;</l>
                    <l xml:id="d001l52" n="51">Te duce, vel priscis ausim certare poetis.</l>
                    <l xml:id="d001l53" n="52">Quare age; et ausonios fundentem pectore cantus,</l>
                    <l xml:id="d001l54" n="53">Si vacat et menti contingunt ocia, vatem</l>
                    <l xml:id="d001l55" n="54">Respice maeonium. Sed nos tu protege ab omni,</l>
                    <l xml:id="d001l56" n="55">Siquis adest, teneros qui carpat Zoilus annos.</l>
                    <lb/>
                </div2>
                <div2 xml:id="001c001" type="carmen" met="H">
                    <head>
                        <abbr></abbr>
                    </head>
                    <l xml:id="d001l57" n="1">Nox erat, et summo radiabant sidera coelo,</l>
                    <l xml:id="d001l58" n="2">Divorumque hominumque genus sopor altus habebat;</l>
                    <l xml:id="d001l59" n="3">Cum pater ipse deum per noctem plurima volvens</l>
                    <l xml:id="d001l60" n="4">Iupiter arcano versabat pectore curas,</l>
                    <l xml:id="d001l61" n="5">Qua pereant Danai et magnum venerentur Achillem.</l>
                    <l xml:id="d001l62" n="6">Optima cui tandem sedit sententia cordi,</l>
                    <l xml:id="d001l63" n="7">Magnanimum ad regem fallacem mittere Somnum,</l>
                    <l xml:id="d001l64" n="8">Quem sic alloquitur paucis ac talia mandat:</l>
                    <l xml:id="d001l65" n="9">Vade, age, rumpe moras, divum placidissime somne,</l>
                    <l xml:id="d001l66" n="10">Argivumque ducem, quem nunc fulgentia signis</l>
                    <l xml:id="d001l67" n="11">Castra tenent molli resolutum membra sopore,</l>
                    <l xml:id="d001l68" n="12">Alloquere, et celeres defer mea dicta per auras:</l>
                    <l xml:id="d001l69" n="13">Aeratas armari acies castrisque moveri</l>
                    <l xml:id="d001l70" n="14">Laetus in arma paret, bellumque in Pergama vertat;</l>
                    <l xml:id="d001l71" n="15">Nunc etenim excindet neptunia moenia victor.</l>
                    <l xml:id="d001l72" n="16">Sic placitum superis. Et iam tumor omnis et irae</l>
                    <l xml:id="d001l73" n="17">Concessere deum, cunctos saturnia Iuno</l>
                    <l xml:id="d001l74" n="18">Iam flexit; Teucris incumbunt tristia fata.</l>
                    <l xml:id="d001l75" n="19">Dixerat. Ille patris magni parere parabat</l>
                    <l xml:id="d001l76" n="20">Imperio; et nullos strepitus facientibus alis</l>
                    <l xml:id="d001l77" n="21">Per tenebras, intraque morae breve tempus, ad ipsum</l>
                    <l xml:id="d001l78" n="22">Tantalidae accessit thalamum, pennasque resolvit,</l>
                    <l xml:id="d001l79" n="23">Induiturque senis pylii faciemque coloremque</l>
                    <l xml:id="d001l80" n="24">Et verba et cultum, talique est voce locutus:</l>
                    <l xml:id="d001l81" n="25">Atride, inachiae gentis rex inclyte, dormis?</l>
                    <l xml:id="d001l82" n="26">Turpe duci totam somno consumere noctem,</l>
                    <l xml:id="d001l83" n="27">Cui sceptra in reges tribuit Saturnius, et qui</l>
                    <l xml:id="d001l84" n="28">Tot regna et tantas populorum tractat habenas.</l>
                    <l xml:id="d001l85" n="29">Ipse deum tibi me claro demittit olympo</l>
                    <l xml:id="d001l86" n="30">Regnator, qui te caelo miseratur ab alto;</l>
                    <l xml:id="d001l87" n="31">Ipse haec ferre iubet celeres mandata per auras:</l>
                    <l xml:id="d001l88" n="32">Aeratas armari acies castrisque moveri</l>
                    <l xml:id="d001l89" n="33">Laetus in arma para, bellumque in Pergama verte;</l>
                    <l xml:id="d001l90" n="34">Nunc etenim excindes neptunia moenia victor.</l>
                    <l xml:id="d001l91" n="35">Sic placitum superis. Et iam tumor omnis et irae</l>
                    <l xml:id="d001l92" n="36">Concessere deum, cunctos saturnia Iuno</l>
                    <l xml:id="d001l93" n="37">Iam flexit; Teucris molitur tristia fata</l>
                    <l xml:id="d001l94" n="38">Iupiter. Ergo imo sub pectore nostra reconde</l>
                    <l xml:id="d001l95" n="39">Iussa memor; nec longa tuos oblivia sensus</l>
                    <l xml:id="d001l96" n="40">Corripiant, dulcis fugiet quam pectore somnus.</l>
                    <l xml:id="d001l97" n="41">Sic fatus, paribus liquidum petit aethera pennis.</l>
                    <l xml:id="d001l98" n="42">Ille autem curas animo versabat inanes;</l>
                    <l xml:id="d001l99" n="43">Iamque urbem Priami bello superare cruento</l>
                    <l xml:id="d001l100" n="44">Fidebat, primaque illam prosternere luce:</l>
                    <l xml:id="d001l101" n="45">Nec norat quae sit sumni sententia patris</l>
                    <l xml:id="d001l102" n="46">Demens, et quantos dura inter bella dolores</l>
                    <l xml:id="d001l103" n="47">Argivum populi excipient ac dardana pubes.</l>
                    <l xml:id="d001l104" n="48">Ut somno excitus, facies per somina visa</l>
                    <l xml:id="d001l105" n="49">Funditur ante oculos. Is strato corpora tollens</l>
                    <l xml:id="d001l106" n="50">Protinus assurgit, tunicaque incingitur artus</l>
                    <l xml:id="d001l107" n="51">Interiore suos, tum magno involvit amictu.</l>
                    <l xml:id="d001l108" n="52">Inde pedum nitidis circumdat vincula plantis,</l>
                    <l xml:id="d001l109" n="53">Et lateri atque humeris rutilum mox subligat ensem.</l>
                    <l xml:id="d001l110" n="54">Passibus hinc rapidis, sceptro venerandus avito.</l>
                    <l xml:id="d001l111" n="55">Ad Danaum classem contendit maximus heros.</l>
                    <l xml:id="d001l112" n="56">Aurora interea magnum conscendit olympum.</l>
                    <l xml:id="d001l113" n="57">Caelicolum generi surgentis nuntia lucis.</l>
                    <l xml:id="d001l114" n="58">Attonitus visis, iubet a praecone vocari</l>
                    <l xml:id="d001l115" n="59">Magnanimos Danaum proceres populumque potentem;</l>
                    <l xml:id="d001l116" n="60">Longaevique senes pylii ad tentoria regis</l>
                    <l xml:id="d001l117" n="61">Conveniunt primum, quos sic affatur Atrides:</l>
                    <l xml:id="d001l118" n="62">O socii comitesque, meae pars maxima curae,</l>
                    <l xml:id="d001l119" n="63">Per noctem obscuram Somnus Iove missus ab ipso,</l>
                    <l xml:id="d001l120" n="64">Nestoream indutus faciem vocemque coloremque</l>
                    <l xml:id="d001l121" n="65">Et verba et cultum, celeres mandata per auras</l>
                    <l xml:id="d001l122" n="66">Detulit, haec ad me placido sermone locutus:</l>
                    <l xml:id="d001l123" n="67">Atride, inachiae gentis rex inclyte, dormis?</l>
                    <l xml:id="d001l124" n="68">Turpi duci totam somno consumere noctem,</l>
                    <l xml:id="d001l125" n="69">Cui sceptra in reges tribuit Saturnius, et qui</l>
                    <l xml:id="d001l126" n="70">Tot regna et tantas populorum tractat habenas.</l>
                    <l xml:id="d001l127" n="71">Ipse deum tibi me claro demittit olympo</l>
                    <l xml:id="d001l128" n="72">Regnator, qui te caelo miseratur ab alto.</l>
                    <l xml:id="d001l129" n="73">Ipse haec ferre iubet celeres mandata per auras:</l>
                    <l xml:id="d001l130" n="74">Aeratas armari acies, portisque moveri</l>
                    <l xml:id="d001l131" n="75">Laetus in arma para, bellumque in Pergama verte;</l>
                    <l xml:id="d001l132" n="76">Nunc etenim excindes neptunia moenia victor.</l>
                    <l xml:id="d001l133" n="77">Sic placitum Superis. Et iam tumor omnis et irae</l>
                    <l xml:id="d001l134" n="78">Concessere deum; cunctos saturnia Iuno</l>
                    <l xml:id="d001l135" n="79">Iam flexit, Teneris incumbunt tristia fata.</l>
                    <l xml:id="d001l136" n="80">Dixerat; extemplo me nox sumnusque reliquit.</l>
                    <l xml:id="d001l137" n="81">Nunc adeo, quae sit nostrae sententia menti,</l>
                    <l xml:id="d001l138" n="82">Expediam: primum rapidas advertere puppes</l>
                    <l xml:id="d001l139" n="83">In patriam, turpique fuga dare terba iubebo;</l>
                    <l xml:id="d001l140" n="84">At vos in pugnam fugientes vertite Achivos,</l>
                    <l xml:id="d001l141" n="85">O socii, et dulcem Martis revocate furorem.</l>
                    <l xml:id="d001l142" n="86">Sic ait. At placido Neleius excipit ore:</l>
                    <l xml:id="d001l143" n="87">Hoc alius quisquam si fors vidisset Achivum,</l>
                    <l xml:id="d001l144" n="88">O proceres, fictum vanum falsumque putarem.</l>
                    <l xml:id="d001l145" n="89">Sed quia Tantalidae sunt a Iove somnia missa,</l>
                    <l xml:id="d001l146" n="90">Eia age, armigeram pubem educamus in arma.</l>
                    <l xml:id="d001l147" n="91">Talia dicta dedit senior; primusque solutum</l>
                    <l xml:id="d001l148" n="92">Concilium egreditur properans: mox fortia bello</l>
                    <l xml:id="d001l149" n="93">Pectora succedunt reges. Tum cetera pubes</l>
                    <l xml:id="d001l150" n="94">Irruit; et magno coeunt strepitante tumultu.</l>
                    <l xml:id="d001l151" n="95">Quales, vere novo, vacui circum ostia saxi</l>
                    <l xml:id="d001l152" n="96">Cum gentes glomerantur apum, semperque recentes</l>
                    <l xml:id="d001l153" n="97">Fundunt se in numerum portis, instarque racemi</l>
                    <l xml:id="d001l154" n="98">Addensant per inane globos, et florea rura</l>
                    <l xml:id="d001l155" n="99">Pervolitant, illa huc pennas haec dirigit illuc;</l>
                    <l xml:id="d001l156" n="100">Haud aliter puppes Danai et tentoria linquunt:</l>
                    <l xml:id="d001l157" n="101">Litora complentur; stimulos coeuntibus addit</l>
                    <l xml:id="d001l158" n="102">Nuntia fama Iovis, populumque hortatur ovantem.</l>
                    <l xml:id="d001l159" n="103">Pulveream glomerant nubem, calcataque mugit</l>
                    <l xml:id="d001l160" n="104">Terra viris; coguntque novem magnum aere canoro</l>
                    <l xml:id="d001l161" n="105">Praecones populum: vix ingens curia turbam</l>
                    <l xml:id="d001l162" n="106">Explicat innumeram; tunc facta silentia castris.</l>
                    <l xml:id="d001l163" n="107">Surgit ab his sceptrum gestans pelopeius heros,</l>
                    <l xml:id="d001l164" n="108">Sceptrum auro clavisque nitens, quod Mulciber ipse</l>
                    <l xml:id="d001l165" n="109">Struxerat atque Iovi, torquet qui sidera mundi,</l>
                    <l xml:id="d001l166" n="110">Tradidit; ille autem vigilem qui occiderat Argum</l>
                    <l xml:id="d001l167" n="111">Esse dei voluit; Pelopi cyllenia proles</l>
                    <l xml:id="d001l168" n="112">Mox tribuit; post quem insignis gestaverat Atreus;</l>
                    <l xml:id="d001l169" n="113">Ille Thyestae, atra premitur dum morte, reliquit;</l>
                    <l xml:id="d001l170" n="114">Contigit hinc magnum tractare Agamemnona regem.</l>
                    <l xml:id="d001l171" n="115">Cui tunc innixus, vocem haec in verba resolvit:</l>
                    <l xml:id="d001l172" n="116">O socii, heroes danai, quis munera Martis</l>
                    <l xml:id="d001l173" n="117">Corde sedent, tristi divum pater atque hominum rex</l>
                    <l xml:id="d001l174" n="118">Me fato implicuit; quem nostro moenia bello</l>
                    <l xml:id="d001l175" n="119">Dardanidum vertenda dare excindendaque flammis</l>
                    <l xml:id="d001l176" n="120">Pergama pollicitum, varia hinc sententia vertit:</l>
                    <l xml:id="d001l177" n="121">Nam postquam argolico saturata est sanguine tellus,</l>
                    <l xml:id="d001l178" n="122">Ad patrias cogor remeare inglorius urbes.</l>
                    <l xml:id="d001l179" n="123">Scilicet, alme Tonans, rerum cui summa potestas,</l>
                    <l xml:id="d001l180" n="124">Haec tibi sunt animo, quem propter fortia bello</l>
                    <l xml:id="d001l181" n="125">Oppida et antiquae pereunt cum moenibus urbes.</l>
                    <l xml:id="d001l182" n="126">Dedecus heu longo numquam hoc abolebitur aevo,</l>
                    <l xml:id="d001l183" n="127">Hunc populum frustra tantosque ad dardana bella</l>
                    <l xml:id="d001l184" n="128">Convenisse duces Danaum, fractosque labore</l>
                    <l xml:id="d001l185" n="129">Laomedonteae nunc linquere moenia Troiae.</l>
                    <l xml:id="d001l186" n="130">Nam si nostrorum coeant in foedera dextrae</l>
                    <l xml:id="d001l187" n="131">Atque Phrygum, et numero placeat comprendere cunctos,</l>
                    <l xml:id="d001l188" n="132">Assaraci populum multa vincetis Achivi</l>
                    <l xml:id="d001l189" n="133">Belligerum turba. Sed enim mea coepta retardant</l>
                    <l xml:id="d001l190" n="134">Auxilia externis accita e moenibus urbi.</l>
                    <l xml:id="d001l191" n="135">Iam novies Titan, obliquo limite currens</l>
                    <l xml:id="d001l192" n="136">Aeternos peragensque obitus, lustravit olympum;</l>
                    <l xml:id="d001l193" n="137">Et iam senta situ putridae sunt membra carinae,</l>
                    <l xml:id="d001l194" n="138">Carbasaque et veteres senio cecidere rudentes.</l>
                    <l xml:id="d001l195" n="139">Quin etiam sponsae et dulcissima pignora nati</l>
                    <l xml:id="d001l196" n="140">Nos mesti expectant. Sed enim conamina pugnae</l>
                    <l xml:id="d001l197" n="141">Francta iacent; nostro rapidis victoria pennis</l>
                    <l xml:id="d001l198" n="142">Diffugit campo, et rhoetea per agmina fertur.</l>
                    <l xml:id="d001l199" n="143">Quare agite, o socii, curvo de litore celsas</l>
                    <l xml:id="d001l200" n="144">Ducamus naves, graiaeque ad litora terrae</l>
                    <l xml:id="d001l201" n="145">Vertamus profugos tranquilla per aequora cursus.</l>
                    <l xml:id="d001l202" n="146">Sic ait; et cunctis extemplo incussit amorem</l>
                    <l xml:id="d001l203" n="147">Natalis patriae: turbam migrare videres</l>
                    <l xml:id="d001l204" n="148">Innumeram, et prono deferri ad litora passu.</l>
                    <l xml:id="d001l205" n="149">Qualis ubi icarios fluctus eurusque notusque</l>
                    <l xml:id="d001l206" n="150">Perturbant, imoque cient spumantia fundo</l>
                    <l xml:id="d001l207" n="151">Aequora, et insanas affligunt cautibus undas;</l>
                    <l xml:id="d001l208" n="152">Aut ubi frugiferae genitabilis aura favoni</l>
                    <l xml:id="d001l209" n="153">Incubuit segeti gravidasque invasit aristas,</l>
                    <l xml:id="d001l210" n="154">Declives nutant concusso vertice culmi;</l>
                    <l xml:id="d001l211" n="155">Talis erat populi raptim fugientis imago.</l>
                    <l xml:id="d001l212" n="156">Dat tellus gemitum, et nigra caligine coelum</l>
                    <l xml:id="d001l213" n="157">Volvitur, insurgit glomerato pulvere nubes.</l>
                    <l xml:id="d001l214" n="158">Pro se quisque ruunt, exhortanturque vicissim</l>
                    <l xml:id="d001l215" n="159">Tardantes; classemque manu contingere gaudent,</l>
                    <l xml:id="d001l216" n="160">Certatim annixi tranquillum pellere in aequor</l>
                    <l xml:id="d001l217" n="161">Limite purgato: ferit aurea sidera clamor.</l>
                    <l xml:id="d001l218" n="162">Et certe hac patrios repetissent luce penates;</l>
                    <l xml:id="d001l219" n="163">Sed Iuno tali compellans voce Minervam,</l>
                    <l xml:id="d001l220" n="164">Effundensque imo tristes e pectore voces:</l>
                    <l xml:id="d001l221" n="165">Ergo sic fugient, inquit, tritonia Pallas,</l>
                    <l xml:id="d001l222" n="166">Argivi, turpi relegentes coerula cursu?</l>
                    <l xml:id="d001l223" n="167">Tyndaris heu Priamo atque invisis gloria Teucris</l>
                    <l xml:id="d001l224" n="168">Linquetur, misero quam propter funere turba</l>
                    <l xml:id="d001l225" n="169">Maxima Graiorum vitam exhalavit in armis?</l>
                    <l xml:id="d001l226" n="170">Verum age, nunc propere ad populum te confer Achivum,</l>
                    <l xml:id="d001l227" n="171">Et compesce fugam, verbisque averte furentes,</l>
                    <l xml:id="d001l228" n="172">Neve sinas celeres descendere in aequora pinus.</l>
                    <l xml:id="d001l229" n="173">Haec ubi dicta dedit, graviter commota supremi</l>
                    <l xml:id="d001l230" n="174">Nata Iovis, summo virides e vertice olympi</l>
                    <l xml:id="d001l231" n="175">Desilit in terras, tenditque ad dorica castra.</l>
                    <l xml:id="d001l232" n="176">Mox Ithacum saevo turbatum pectora motu</l>
                    <l xml:id="d001l233" n="177">Conspicit; haud illi cura est contingere classem;</l>
                    <l xml:id="d001l234" n="178">Quem placidis subito invadit Tritonia dictis:</l>
                    <l xml:id="d001l235" n="179">Dux laertiade, solerti pectore Ulysses,</l>
                    <l xml:id="d001l236" n="180">Sic ergo in patriam fugitis charosque penates,</l>
                    <l xml:id="d001l237" n="181">Horrida converso relegentes coerula cursu?</l>
                    <l xml:id="d001l238" n="182">Tyndaris heu Priamo atque invisis gloria Teucris</l>
                    <l xml:id="d001l239" n="183">Linquetur, misero quam propter funere turba</l>
                    <l xml:id="d001l240" n="184">Maxima Graiorum vitam exhalavit in armis?</l>
                    <l xml:id="d001l241" n="185">Verum age, nunc propere ad populum te confer Achivium,</l>
                    <l xml:id="d001l242" n="186">Et compesce fugam, verbisque averte furentes,</l>
                    <l xml:id="d001l243" n="187">Neve sinas celeres descendere in aequora pinus.</l>
                    <l xml:id="d001l244" n="188">Sic ait. Extemplo sacrae praecepta Minervae</l>
                    <l xml:id="d001l245" n="189">Exsequitur iuvenis, solvensque a pectore laenam</l>
                    <l xml:id="d001l246" n="190">Deturbat terrae; ast ithacae telluris alumnus</l>
                    <l xml:id="d001l247" n="191">Extulit Eurybates tubicen. Volat acer Ulysses</l>
                    <l xml:id="d001l248" n="192">Admisso per plana gradu, atque Agamemnone coram</l>
                    <l xml:id="d001l249" n="193">Assistit; sceptrumque olim quod gesserat Atreus</l>
                    <l xml:id="d001l250" n="194">Continuo excipiens, Danaum ad navalia fertur.</l>
                    <l xml:id="d001l251" n="195">Tum siquem bello egregium regemve ducemve</l>
                    <l xml:id="d001l252" n="196">Offendit, tali cohibet sermone ruentem:</l>
                    <l xml:id="d001l253" n="197">Turpe est degeneri sic te pallere timore;</l>
                    <l xml:id="d001l254" n="198">Siste fugam, siste, et populi compesce furores.</l>
                    <l xml:id="d001l255" n="199">Magnanimi Atridae quae sit sententia, nescis:</l>
                    <l xml:id="d001l256" n="200">Tentantur, mox errantes plectentur Achivi.</l>
                    <l xml:id="d001l257" n="201">Non cuncti arcano fuerit quae verba locutus</l>
                    <l xml:id="d001l258" n="202">Concilio scimus: metuo ne concitus ira</l>
                    <l xml:id="d001l259" n="203">Supplicio affligat Danaos; nam vivida regis</l>
                    <l xml:id="d001l260" n="204">Est animo virtus, amat et Saturnius illum.</l>
                    <l xml:id="d001l261" n="205">Sin autem patulo clamantem offendat hiatu</l>
                    <l xml:id="d001l262" n="206">Obscura de plebe virum, tum verbere duri</l>
                    <l xml:id="d001l263" n="207">Illidens sceptri et verbis compescit inertem:</l>
                    <l xml:id="d001l264" n="208">Siste fugam, miser; haud aliis parere recusa</l>
                    <l xml:id="d001l265" n="209">Qui virtute micant;nullo tu robore praestat,</l>
                    <l xml:id="d001l266" n="210">Consiliumque tuum non pugna aut curia poscit.</l>
                    <l xml:id="d001l267" n="211">Non hic Argolici certe regnabimus omnes:</l>
                    <l xml:id="d001l268" n="212">Non plures domini expediunt; rex omnibus unus,</l>
                    <l xml:id="d001l269" n="213">Et princeps unus, tribuit cui iura supremus</l>
                    <l xml:id="d001l270" n="214">Iupiter et sceptrum ut populi moderetur habenas.</l>
                    <l xml:id="d001l271" n="215">Ordine sic certo populum cohibebat Ulysses.</l>
                    <l xml:id="d001l272" n="216">Illi iterum nigram classem et tentoria linquunt,</l>
                    <l xml:id="d001l273" n="217">Atque in concilium coeunt; it calmor ad auras:</l>
                    <l xml:id="d001l274" n="218">Qualis ubi aequorei franguntur litore fluctus,</l>
                    <l xml:id="d001l275" n="219">Fit sonus, et duris luctantur cautibus undae.</l>
                    <l xml:id="d001l276" n="220">Consedere alii subito, sedesque replerunt.</l>
                    <l xml:id="d001l277" n="221">Verum Thersites clamans ingentia coepta</l>
                    <l xml:id="d001l278" n="222">Turbabat solus, fuerant cui turpia semper</l>
                    <l xml:id="d001l279" n="223">Verba animo, atque ausus reges incessere dictis</l>
                    <l xml:id="d001l280" n="224">Saepe fuit multis; tollebant undique risum</l>
                    <l xml:id="d001l281" n="225">Argolici, quando in medium consulta ferebat.</l>
                    <l xml:id="d001l282" n="226">Non illo ad Troiam venit deformior alter.</l>
                    <l xml:id="d001l283" n="227">Claudus erat, transversa tuens, ad pectora curvos</l>
                    <l xml:id="d001l284" n="228">Compressosque humeros, rara lanugine acutum</l>
                    <l xml:id="d001l285" n="229">Aspersus caput: ante alios, invisus Achilli</l>
                    <l xml:id="d001l286" n="230">Atque Ithaco; nam saepe illos sermone protervo</l>
                    <l xml:id="d001l287" n="231">Carpserat insanus: tunc et convicia voce</l>
                    <l xml:id="d001l288" n="232">Diffundens gracili, insignem vexabat Atriden.</l>
                    <l xml:id="d001l289" n="233">Verum animo ardentes indignabantur Achivi.</l>
                    <l xml:id="d001l290" n="234">Is vocem extollens ventoso haec protulit ore:</l>
                    <l xml:id="d001l291" n="235">Quidnam iterum quereris, magnorum ductor Achivum?</l>
                    <l xml:id="d001l292" n="236">Quid poscis? Multo radiant tua tecta metallo,</l>
                    <l xml:id="d001l293" n="237">Innumeraeque adsunt forma praestante puellae.</l>
                    <l xml:id="d001l294" n="238">Quas tibi nos dedimus cum magnas vertimus urbes.</l>
                    <l xml:id="d001l295" n="239">Nunc etiamne aurum expectas quod perferet hostis</l>
                    <l xml:id="d001l296" n="240">Iliacus, captiva sibi cum vincla resolvet,</l>
                    <l xml:id="d001l297" n="241">Cuius ego aut alii impedient mox colla catenis?</l>
                    <l xml:id="d001l298" n="242">An famulam vultu insignem, mollissima tecum</l>
                    <l xml:id="d001l299" n="243">Gaudia quae iungat? Turpe est suprema tenentem</l>
                    <l xml:id="d001l300" n="244">Sceptra manu, populum exemplo corrumpere tali.</l>
                    <l xml:id="d001l301" n="245">O molles Graiae, vero nec nomine Grai,</l>
                    <l xml:id="d001l302" n="246">Tendamus vela in patriam; solusque relictus</l>
                    <l xml:id="d001l303" n="247">Hic Troiam obsideat, magnoque fruatur honore:</l>
                    <l xml:id="d001l304" n="248">Ut si quem bello praestamus noverit usum,</l>
                    <l xml:id="d001l305" n="249">Qui nunc se longe meliorem affecit Achillem</l>
                    <l xml:id="d001l306" n="250">Dedecore, et praemium pugnae mox abstulit illi.</l>
                    <l xml:id="d001l307" n="251">Sed nimium tardam Aeacides quia surgit in iram,</l>
                    <l xml:id="d001l308" n="252">Non meritas tanto exegit pro crimine poenas.</l>
                    <l xml:id="d001l309" n="253">Sic ait, in magnum fundens convicia regem,</l>
                    <l xml:id="d001l310" n="254">Thersites. Bonus extemplo consurgit Ulysses,</l>
                    <l xml:id="d001l311" n="255">Atque illum torvo defigens lumine fatur:</l>
                    <l xml:id="d001l312" n="256">Thersita, absistas reges incessere dictis,</l>
                    <l xml:id="d001l313" n="257">Dulcisonas licet effundas e pectore voces.</l>
                    <l xml:id="d001l314" n="258">Nan te non alius ventosa per aequora Troiam</l>
                    <l xml:id="d001l315" n="259">Deterior petiit geminos comitatus Atridas.</l>
                    <l xml:id="d001l316" n="260">Non igitur reges petulanti scindere lingua</l>
                    <l xml:id="d001l317" n="261">Te decet, et populo turpes suadere recursus.</l>
                    <l xml:id="d001l318" n="262">Qualis erit nobis reditus mox litora terrae</l>
                    <l xml:id="d001l319" n="263">Ad patriae, cuncti nempe ignoramus Achivi,</l>
                    <l xml:id="d001l320" n="264">Obiicis argolico pro quo nunc crimina regi,</l>
                    <l xml:id="d001l321" n="265">Et morsu laceras quem Graecia cuncta veretur.</l>
                    <l xml:id="d001l322" n="266">Sed mea nunc imo sub pectore dicta reconde:</l>
                    <l xml:id="d001l323" n="267">Si te bacchantem atque iterum vesana furentem</l>
                    <l xml:id="d001l324" n="268">Ut nuper cernam, caput hoc cervice cruenta</l>
                    <l xml:id="d001l325" n="269">Ex humeris cedat nostris, nec deinde vocetur</l>
                    <l xml:id="d001l326" n="270">Telemachi genitor fato iam functus Ulysses;</l>
                    <l xml:id="d001l327" n="271">Ni te comprendens, charas e corpore vestes</l>
                    <l xml:id="d001l328" n="272">Et laenam et tunicam eripiam et quae turpia celant</l>
                    <l xml:id="d001l329" n="273">Membra tibi, et flentem Danaum ad tentoria pellam,</l>
                    <l xml:id="d001l330" n="274">Verberaque incutiam lacerum scindentia corpus.</l>
                    <l xml:id="d001l331" n="275">Sic fatus, sceptro assurgens percussit eburno</l>
                    <l xml:id="d001l332" n="276">Qua collum attingunt humeri: tunc ille reflexus</l>
                    <l xml:id="d001l333" n="277">Ingemit, et largis humectat fletibus ora,</l>
                    <l xml:id="d001l334" n="278">Exoriturque humeris nigranti sanguine livor</l>
                    <l xml:id="d001l335" n="279">Perfusus. Sed enim ingenti maerore resedit</l>
                    <l xml:id="d001l336" n="280">Thersites, manibus lacrimantia lumina siccans.</l>
                    <l xml:id="d001l337" n="281">Tum quamquam Argivos iam maeror ceperat omnes,</l>
                    <l xml:id="d001l338" n="282">Ingentem effusi tollebant undique risum,</l>
                    <l xml:id="d001l339" n="283">Atque aliquis tali invasit sermone propinquum:</l>
                    <l xml:id="d001l340" n="284">Proh quantum Argivis Ithacus iam praestit usum!</l>
                    <l xml:id="d001l341" n="285">Consulit Danais, pugnaeque incussit amorem.</l>
                    <l xml:id="d001l342" n="286">Verum hoc in primis gessit, nam fraena procaci</l>
                    <l xml:id="d001l343" n="287">Iniecit linguae, et mordacia verba repressit</l>
                    <l xml:id="d001l344" n="288">Thersitae; neque enim posthac fera crimina magnis</l>
                    <l xml:id="d001l345" n="289">Regibus obiiciet, conviciaque improba fundet.</l>
                    <l xml:id="d001l346" n="290">Dixerat haec. Sed enim Troiae expugnator Ulysses</l>
                    <l xml:id="d001l347" n="291">Surgit sceptra tenens. Aderat tritonia Pallas</l>
                    <l xml:id="d001l348" n="292">Praeconis faciem induta, et silentia iussit,</l>
                    <l xml:id="d001l349" n="293">Ut cuncti exciperent Ithaci consulta superbi.</l>
                    <l xml:id="d001l350" n="294">Tunc ille incipiens facundo haec protulit ore:</l>
                    <l xml:id="d001l351" n="295">Aspicis, Atrida, quae sit sententia Graium?</l>
                    <l xml:id="d001l352" n="296">Mortales inter cunctos te reddere certant</l>
                    <l xml:id="d001l353" n="297">Infamem; neque enim dissolvere pacta verentur</l>
                    <l xml:id="d001l354" n="298">Nec peragunt promissa tibi, ne litora terrae</l>
                    <l xml:id="d001l355" n="299">Invisant patriae, ruerint nisi moenia Troiae.</l>
                    <l xml:id="d001l356" n="300">Utque solent pueri infantes viduaeque puellae,</l>
                    <l xml:id="d001l357" n="301">Inter se repetunt questus, graiosque penates</l>
                    <l xml:id="d001l358" n="302">Exposcunt. Certe durum tolerare laborem</l>
                    <l xml:id="d001l359" n="303">Difficile est; multi thalamo discedere amatae</l>
                    <l xml:id="d001l360" n="304">Coniugis haud possunt, unoque relinquere mense:</l>
                    <l xml:id="d001l361" n="305">Nos procul a patria iam nonum exegimus annum.</l>
                    <l xml:id="d001l362" n="306">Nec mirum longi taedet si forte laboris;</l>
                    <l xml:id="d001l363" n="307">Sed mansisse diu turpe est, vacuumque redire.</l>
                    <l xml:id="d001l364" n="308">Ferte, viri, et duros animo tolerate labores,</l>
                    <l xml:id="d001l365" n="309">Auguris ut nostri Calchantis fata, queamus</l>
                    <l xml:id="d001l366" n="310">Scire, ratos ne habeant an vanos pectoris orsus:</l>
                    <l xml:id="d001l367" n="311">Namque tenent omnes portentum mente repostum,</l>
                    <l xml:id="d001l368" n="312">Qui non funestis liquerunt lumina fatis.</l>
                    <l xml:id="d001l369" n="313">Argolicis primum ut vestita est classibus Aulis</l>
                    <l xml:id="d001l370" n="314">Quae Priamo cladem et Troiae pestemque ferebant,</l>
                    <l xml:id="d001l371" n="315">Nos circum latices gelidos, fumantibus aris,</l>
                    <l xml:id="d001l372" n="316">Aurigeris divum placantes numina tauris,</l>
                    <l xml:id="d001l373" n="317">Sub platano umbrifera, fons lucidus unde fluebat,</l>
                    <l xml:id="d001l374" n="318">Vidimus immanem tergoque rubente draconem</l>
                    <l xml:id="d001l375" n="319">Terribili Iovis ut lapsu penetrarat ab ara.</l>
                    <l xml:id="d001l376" n="320">Quin platani in ramo foliorum tegmine septos</l>
                    <l xml:id="d001l377" n="321">Corripuit pullos: quos cum consumeret octo,</l>
                    <l xml:id="d001l378" n="322">Nona super rabido genitrix serpente volabat,</l>
                    <l xml:id="d001l379" n="323">Cui ferus immani laniavit viscera morsu.</l>
                    <l xml:id="d001l380" n="324">Hunc, ubi tam teneros volucres matremque peremit.</l>
                    <l xml:id="d001l381" n="325">Qui luci ediderat, genitor Saturnius, idem</l>
                    <l xml:id="d001l382" n="326">Abdidit et duro formavit tegmine saxi.</l>
                    <l xml:id="d001l383" n="327">Nos autem timidi stantes mirabile monstrum</l>
                    <l xml:id="d001l384" n="328">Vidimus in mediis divum versarier aris.</l>
                    <l xml:id="d001l385" n="329">Tum Calchas haec est fidenti voce locutus:</l>
                    <l xml:id="d001l386" n="330">Quid nam torpentes subito obstupuistis, Achivi?</l>
                    <l xml:id="d001l387" n="331">Haec nobis portenta deum dedit ipse creator</l>
                    <l xml:id="d001l388" n="332">Tarda et sera, ait, sed fama ac laude perenni.</l>
                    <l xml:id="d001l389" n="333">Nam quot aves tetro mactatas dente videtis,</l>
                    <l xml:id="d001l390" n="334">Tot nos ad Troiam belli exanclabimus annos;</l>
                    <l xml:id="d001l391" n="335">Quae decimo cadet, et poena satiabit Achivos.</l>
                    <l xml:id="d001l392" n="336">Edidit haec Calchas; quae iam matura videtis.</l>
                    <l xml:id="d001l393" n="337">Quare agite, o Danai, sacrae prope moenia Troiae</l>
                    <l xml:id="d001l394" n="338">Sistamus, dum fatalem expugnabimus urbem.</l>
                    <l xml:id="d001l395" n="339">Dixerat haec. Magno Danai clamore fremebant,</l>
                    <l xml:id="d001l396" n="340">Tollentes Ithaci sermonem ad sidera magni;</l>
                    <l xml:id="d001l397" n="341">Inque cavis ratibus vocis resonabat imago.</l>
                    <l xml:id="d001l398" n="342">Protinus haec Nestor sapienti est voce locutus:</l>
                    <l xml:id="d001l399" n="343">Proh di! Quam similes pueris e pectore voces</l>
                    <l xml:id="d001l400" n="344">Fudistis, quibus haud curae sunt munera Martis!</l>
                    <l xml:id="d001l401" n="345">Quem finem pacta accipient, iurataque vobis</l>
                    <l xml:id="d001l402" n="346">Numina? Num flammis recident consulta virorum,</l>
                    <l xml:id="d001l403" n="347">Libatumque merum, commissaque dextera dextrae</l>
                    <l xml:id="d001l404" n="348">Omnibus? Heu vanis contendimus undique verbis.</l>
                    <l xml:id="d001l405" n="349">Et quamquam multos bellando exegimus annos,</l>
                    <l xml:id="d001l406" n="350">Nescimus tanto finem invenisse labori.</l>
                    <l xml:id="d001l407" n="351">Atrida, semper tibi sit suprema potestas</l>
                    <l xml:id="d001l408" n="352">In Danaum populos, dum fortia proelia miscent.</l>
                    <l xml:id="d001l409" n="353">Hos sine dispereant paucos, qui vana seorsum</l>
                    <l xml:id="d001l410" n="354">Consilia invadunt (neque enim timidissima vota</l>
                    <l xml:id="d001l411" n="355">Explebunt), donec patrias tendemus ad urbes,</l>
                    <l xml:id="d001l412" n="356">Atque exacta Iovis fuerint promissa supremi.</l>
                    <l xml:id="d001l413" n="357">Nam quando explicitis sulcabant aequora velis</l>
                    <l xml:id="d001l414" n="358">Argivi, et Priamo cladem Troiaeque ferebant,</l>
                    <l xml:id="d001l415" n="359">Lucenti medium disrupit fulgure caelum</l>
                    <l xml:id="d001l416" n="360">Iupiter, et dextro concussit pectora signo.</l>
                    <l xml:id="d001l417" n="361">Nemo igitur patriae dulcissima litora terrae</l>
                    <l xml:id="d001l418" n="362">Flagitet, iliacis Veneris dum gaudia iungat</l>
                    <l xml:id="d001l419" n="363">Coniugibus, pulchramque Paris rapuisse lacaenam</l>
                    <l xml:id="d001l420" n="364">Iam doleat, fumentque argivis Pergama flammis.</l>
                    <l xml:id="d001l421" n="365">Quod si quis, reditum cupiens, attingere classem</l>
                    <l xml:id="d001l422" n="366">Audeat et rapidis committere lintea ventis,</l>
                    <l xml:id="d001l423" n="367">Argivum ante oculos vitam exhalabit in auras.</l>
                    <l xml:id="d001l424" n="368">Tu vero, argolicae rector fidissime gentis,</l>
                    <l xml:id="d001l425" n="369">Consule nunc populo, atque aliorum dicta facesse;</l>
                    <l xml:id="d001l426" n="370">Nec spernenda quidem fuerint quae pectore promam:</l>
                    <l xml:id="d001l427" n="371">In variasque tribus varias et cernere gentes</l>
                    <l xml:id="d001l428" n="372">Argolicos propera, queat ut sibi quaeque favere.</l>
                    <l xml:id="d001l429" n="373">Namque hoc si facies, dabitur tibi visere tandem</l>
                    <l xml:id="d001l430" n="374">Frigidus astiterit cui circum pectora pallor,</l>
                    <l xml:id="d001l431" n="375">Et qui dardanio perfundet sanguine campos.</l>
                    <l xml:id="d001l432" n="376">Cognosces si fata deum tua coepta retardant,</l>
                    <l xml:id="d001l433" n="377">Argolicaeve manus bellique ignara iuventus.</l>
                    <l xml:id="d001l434" n="378">Dixerat. Haec contra placido rex edidit ore:</l>
                    <l xml:id="d001l435" n="379">Certe omnes superas facundo pectore, Nestor.</l>
                    <l xml:id="d001l436" n="380">Alme Tonans, utinam, Pallas atque augur Apollo,</l>
                    <l xml:id="d001l437" n="381">Nunc mihi contingat bis quinque assistere tanta</l>
                    <l xml:id="d001l438" n="382">Praestantes virtute viros! Iam moenia Phoebi</l>
                    <l xml:id="d001l439" n="383">Diruta, iam Priami sublimia regna iacerent.</l>
                    <l xml:id="d001l440" n="384">Sed mea terribili perfudit corda dolore</l>
                    <l xml:id="d001l441" n="385">Iupiter, impellens rapidis incessere dictis</l>
                    <l xml:id="d001l442" n="386">Aeaciden caramque illi extorquere puellam;</l>
                    <l xml:id="d001l443" n="387">Nam si cunctorum vires in bella coirent.</l>
                    <l xml:id="d001l444" n="388">Iamdudum inachiae popularent Pergama flammae.</l>
                    <l xml:id="d001l445" n="389">Sed nunc ite, viri, dapibusque accumbite laetis;</l>
                    <l xml:id="d001l446" n="390">Promite mox clypeos, et cote incendite ferrum,</l>
                    <l xml:id="d001l447" n="391">Cornipedesque epulis largis satiate fugaces,</l>
                    <l xml:id="d001l448" n="392">Fortia tum celeres aptate in proelia currus.</l>
                    <l xml:id="d001l449" n="393">Nam dum se occiduo perfuderit aequore Titan,</l>
                    <l xml:id="d001l450" n="394">Dum tenebrae insurgent, nos tristia bella geremus;</l>
                    <l xml:id="d001l451" n="395">Manabit cunctis ardenti pectore sudor,</l>
                    <l xml:id="d001l452" n="396">Omnibus hasta dabit magnum concussa laborem,</l>
                    <l xml:id="d001l453" n="397">In media lassi fundabunt caede iugales.</l>
                    <l xml:id="d001l454" n="398">Quod si aliquem aspiciam crudeli absistere pugna</l>
                    <l xml:id="d001l455" n="399">Sponte sua ad naves residentem, non satis illi</l>
                    <l xml:id="d001l456" n="400">Mox erit effugisse canes avidasque volucres.</l>
                    <l xml:id="d001l457" n="401">Talibus Atrides. Cuncti simul ore fremebant</l>
                    <l xml:id="d001l458" n="402">Argolici assensu magno; velut aequoris undas</l>
                    <l xml:id="d001l459" n="403">Turbine quum rauco incumbens diverberat auster,</l>
                    <l xml:id="d001l460" n="404">Et scopulo infligit qui ventos usque sonantes</l>
                    <l xml:id="d001l461" n="405">Qui pelagi fluctus et nigros excipit imbres.</l>
                    <l xml:id="d001l462" n="406">Dispersi ad naves tendunt: iam castra sereno</l>
                    <l xml:id="d001l463" n="407">Igne micant; epulis accumbit graia iuventus.</l>
                    <l xml:id="d001l464" n="408">Et varios orat divos, ut vulnera belli</l>
                    <l xml:id="d001l465" n="409">Effugere et mortem liceat vitare cruentam.</l>
                    <l xml:id="d001l466" n="410">Ipse Iovi taurum mactat pelopeius heros,</l>
                    <l xml:id="d001l467" n="411">Qui nullum eximius lustro coniunxerat annum.</l>
                    <l xml:id="d001l468" n="412">Magnanimos vocat inde senes, et splendida Graium</l>
                    <l xml:id="d001l469" n="413">Corpora: iam Nestor primus, iam proximus illi</l>
                    <l xml:id="d001l470" n="414">Idomeneus adest, Aiax succedit uterque,</l>
                    <l xml:id="d001l471" n="415">Tydidesque ferox armis, et divus Ulisses;</l>
                    <l xml:id="d001l472" n="416">Tum minor extemplo bello subit acer Atrides,</l>
                    <l xml:id="d001l473" n="417">Vidit ut ingentes fratrem versare labores.</l>
                    <l xml:id="d001l474" n="418">Continuoque molam tollunt, stant sacraque cirucum,</l>
                    <l xml:id="d001l475" n="419">Effuditque preces imo de pectore Atrides:</l>
                    <l xml:id="d001l476" n="420">Iupiter omnipotens, magnum qui volvis olympum,</l>
                    <l xml:id="d001l477" n="421">Non prius hesperium declinet Phoebus in aequor,</l>
                    <l xml:id="d001l478" n="422">Quam manibus Danaum Priami fulgentia tecta</l>
                    <l xml:id="d001l479" n="423">Procumbant, nostraeque exurant ostia flammae.</l>
                    <l xml:id="d001l480" n="424">Et meus hectoreo iam sanguine ferveat ensis,</l>
                    <l xml:id="d001l481" n="425">Quem circum pereat sociorum maxima turba</l>
                    <l xml:id="d001l482" n="426">Et terram praeceps moribundo vertice pulset.</l>
                    <l xml:id="d001l483" n="427">Talibus oranti surdas obstruxerat aures</l>
                    <l xml:id="d001l484" n="428">Iupiter, et Danais tristissima fata parabat.</l>
                    <l xml:id="d001l485" n="429">At postquam sparsere molam superosque rogarunt,</l>
                    <l xml:id="d001l486" n="430">Conversum iugulant taurum: mox viscera nudant,</l>
                    <l xml:id="d001l487" n="431">Crura in frusta secant laeto nidore tegentes,</l>
                    <l xml:id="d001l488" n="432">Tergaque cruda super ponunt atque ignibus urunt:</l>
                    <l xml:id="d001l489" n="433">Exta alii retinent, veribusque trementia figunt;</l>
                    <l xml:id="d001l490" n="434">Crura vorant flammae, Danai lustralibus extis</l>
                    <l xml:id="d001l491" n="435">Vescuntur, reliquum caedunt et cuspide figunt:</l>
                    <l xml:id="d001l492" n="436">Subiiciunt alii prunas, dehinc tosta reducunt:</l>
                    <l xml:id="d001l493" n="437">Et tandem accumbunt epulis mensaque fruuntur.</l>
                    <l xml:id="d001l494" n="438">Postquam exempta fames et amor compressus edendi,</l>
                    <l xml:id="d001l495" n="439">Talia dicta dedit sapienti pectore Nestor:</l>
                    <l xml:id="d001l496" n="440">Rex hominum Atrida, iam finem imponere verbis</l>
                    <l xml:id="d001l497" n="441">Tempus adest; rumpenda mora, invadendaque pugna.</l>
                    <l xml:id="d001l498" n="442">Ergo age, continuo populum ad tentoria cogant</l>
                    <l xml:id="d001l499" n="443">Praecones, celeri cursu nos castra petamus,</l>
                    <l xml:id="d001l500" n="444">Aeratasque acies Graium educamus in arma.</l>
                    <l xml:id="d001l501" n="445">Dixerat. Extemplo surgens parebat Atrides.</l>
                    <l xml:id="d001l502" n="446">Tum iussi incipiunt sonitu succendere dulci</l>
                    <l xml:id="d001l503" n="447">Praecones populum, Danaosque in proelia cogunt.</l>
                    <l xml:id="d001l504" n="448">Magnanimum Atriden cingebant undique reges,</l>
                    <l xml:id="d001l505" n="449">Argivasque acies in fortia bella parabant.</l>
                    <l xml:id="d001l506" n="450">At vero in mediis quassabat glauca Minerva</l>
                    <l xml:id="d001l507" n="451">Terrificam expertem leti immunemque senectae</l>
                    <l xml:id="d001l508" n="452">Aegida, quam circum fulvo spectabilis auro</l>
                    <l xml:id="d001l509" n="453">Tortilibus spiris pendebat fimbria centum,</l>
                    <l xml:id="d001l510" n="454">Quaeque boves pretio referebat singula centum:</l>
                    <l xml:id="d001l511" n="455">Hac illa irradians acies lustrabat Achivum,</l>
                    <l xml:id="d001l512" n="456">Omnibus incutiens duri Mavortis amorem.</l>
                    <l xml:id="d001l513" n="457">Inde animum fessis validasque in proelia vires</l>
                    <l xml:id="d001l514" n="458">Subiicit, et subito pugnas miscere cruentas</l>
                    <l xml:id="d001l515" n="459">Dulce putant, avido stat cunctis pectore bellum.</l>
                    <l xml:id="d001l516" n="460">Utque olim aerei sublimi in vertice montis</l>
                    <l xml:id="d001l517" n="461">Cum virides ardent silvae, procul inde micantes</l>
                    <l xml:id="d001l518" n="462">Apparent flammae radiosque ad sidera tollunt;</l>
                    <l xml:id="d001l519" n="463">Sic Danai splendent armis coelumque serenant.</l>
                    <l xml:id="d001l520" n="464">Utque gruum gentes celerum, seu plurimus anser.</l>
                    <l xml:id="d001l521" n="465">Carmine seu placido qui mulcent flumina cycni,</l>
                    <l xml:id="d001l522" n="466">Asia cum laeti pennis circum arva volantes</l>
                    <l xml:id="d001l523" n="467">Dulcibus in stagnis rimantur prata Caystri,</l>
                    <l xml:id="d001l524" n="468">Nunc huc nunc illuc placido clamore feruntur;</l>
                    <l xml:id="d001l525" n="469">Sic horum innumerum vulgus tentoria linquens</l>
                    <l xml:id="d001l526" n="470">Castra petit, phrygii complentur prata Scamandri.</l>
                    <l xml:id="d001l527" n="471">Extemplo resonat pedibus conterrita tellus</l>
                    <l xml:id="d001l528" n="472">Cornipedum; steterant campis iamque agmina Graium</l>
                    <l xml:id="d001l529" n="473">Millia, quot foliis quot floribus incipit annus.</l>
                    <l xml:id="d001l530" n="474">Ac veluti innumerae pleno cum lactis ovili</l>
                    <l xml:id="d001l531" n="475">Muscarum gentes incumbunt vere sereno,</l>
                    <l xml:id="d001l532" n="476">Et volitant mulctras ingenti murmure circum;</l>
                    <l xml:id="d001l533" n="477">Tot Danaum stabant acies campumque tenebant,</l>
                    <l xml:id="d001l534" n="478">Ardentes animis pugnas miscere cruentas.</l>
                    <l xml:id="d001l535" n="479">Utque solent capras facili secernere virga</l>
                    <l xml:id="d001l536" n="480">Pastores, cum se laeta inter pabula miscent,</l>
                    <l xml:id="d001l537" n="481">Sic illos vario distinguunt agmine reges</l>
                    <l xml:id="d001l538" n="482">Atque in bella cient; quos inter stabat Atrides</l>
                    <l xml:id="d001l539" n="483">Os oculosque Iovi similis, fulgentia Marti</l>
                    <l xml:id="d001l540" n="484">Arma, neque insigni Neptuno pectore dispar.</l>
                    <l xml:id="d001l541" n="485">Ceu quondam praestans armenti gloria taurus</l>
                    <l xml:id="d001l542" n="486">Conspicitur, toto cui surgunt cornua gyro,</l>
                    <l xml:id="d001l543" n="487">Sic illa Atridae Saturnius ipse decorem</l>
                    <l xml:id="d001l544" n="488">Luce dedit, Danaos ut forma vinceret omnes.</l>
                    <l xml:id="d001l545" n="489">Nunc mihi, olympiades Musae, aspirate canenti:</l>
                    <l xml:id="d001l546" n="490">Estis namque Deae, vos omnia mente tenetis;</l>
                    <l xml:id="d001l547" n="491">Ad nos vix tenuis famae perlabitur aura,</l>
                    <l xml:id="d001l548" n="492">Nec danaum scimus sublimia nomina regum.</l>
                    <l xml:id="d001l549" n="493">Verum ego nec numero memorem nec nomine cunctos,</l>
                    <l xml:id="d001l550" n="494">Non si forte decem linguae et totidem ora sonarent,</l>
                    <l xml:id="d001l551" n="495">Si vox indomita atque animos mihi ferreus esset,</l>
                    <l xml:id="d001l552" n="496">Ni vos, caelicolae, proles Iovis inclyta, Musae,</l>
                    <l xml:id="d001l553" n="497">Pandatis, quicumque gradus ad Pergama vertit.</l>
                    <l xml:id="d001l554" n="498">Iamque duces referam et rapidis data lintea ventis.</l>
                    <l xml:id="d001l555" n="499">Ibat in arma ferox boeotis primus ab oris</l>
                    <l xml:id="d001l556" n="500">Peneleus, comes acer erat tum Leitus illi,</l>
                    <l xml:id="d001l557" n="501">Archesilausque et Prothoenor mox Cloniusque;</l>
                    <l xml:id="d001l558" n="502">Quique Hyriem populus constratamque Aulida saxis,</l>
                    <l xml:id="d001l559" n="503">Qui Schoenum et Scolon tenuit, magnamque Eteonam,</l>
                    <l xml:id="d001l560" n="504">Thespiam, et Gream, Mycalessumque feracem;</l>
                    <l xml:id="d001l561" n="505">Hesium quicumque habuit, quique Harma et Erythras,</l>
                    <l xml:id="d001l562" n="506">Quique Eleona almam, quique Hylen, et Peteona,</l>
                    <l xml:id="d001l563" n="507">Ocaleamque, et Medeona insignem moenibus urbem,</l>
                    <l xml:id="d001l564" n="508">Copas, Eutresimque, et Thisbes grata columbis</l>
                    <l xml:id="d001l565" n="509">Tecta; Coronea, atque ingentia prata Haliarti,</l>
                    <l xml:id="d001l566" n="510">Quos misit; qui Glissantam, fortemque Plataeam,</l>
                    <l xml:id="d001l567" n="511">Thebanaeque urbis qui moenia celsa reliquit;</l>
                    <l xml:id="d001l568" n="512">Quos dedit Onchestus Neptuni splendida luco;</l>
                    <l xml:id="d001l569" n="513">Vitiferam quicumque Arnem, quicumque Mideam,</l>
                    <l xml:id="d001l570" n="514">Qui Nisam coluit sacram, atque Anthedona summam:</l>
                    <l xml:id="d001l571" n="515">Quinquaginta omnes solverunt litore naves,</l>
                    <l xml:id="d001l572" n="516">Singula bis denos iuvenes centumque ferebat.</l>
                    <l xml:id="d001l573" n="517">Inde sequebatur quos Orchomenus minyeus</l>
                    <l xml:id="d001l574" n="518">Aspledonque dedit pulchro insudare labori:</l>
                    <l xml:id="d001l575" n="519">Illos Ascalaphus et Ialmenus inclyta Martis</l>
                    <l xml:id="d001l576" n="520">Ducebat soboles, quos virgo in luminis oras</l>
                    <l xml:id="d001l577" n="521">Edidit Astyoche egregio de sanguine nata</l>
                    <l xml:id="d001l578" n="522">Actoris azidae; celsi prope culmina tecti,</l>
                    <l xml:id="d001l579" n="523">Mixta Deo mulier geminam dedit aurea prolem:</l>
                    <l xml:id="d001l580" n="524">Hi triginta altum sulcabant puppibus aequor.</l>
                    <l xml:id="d001l581" n="525">Phocenses duxit Schediusque et Epistropuhus ingens,</l>
                    <l xml:id="d001l582" n="526">Naubolidae Iphiti magno de semine creti;</l>
                    <l xml:id="d001l583" n="527">Qui Cyparissam urbem, duram quicumque colebat</l>
                    <l xml:id="d001l584" n="528">Pythona, et Crissam, qui Daulida, vel Panopea,</l>
                    <l xml:id="d001l585" n="529">Quique Anemoream, quicumque Hyampolin altam,</l>
                    <l xml:id="d001l586" n="530">Qui ripas Cephisse tuas, pulchramque Lilaeam:</l>
                    <l xml:id="d001l587" n="531">Et bis vicenis scindebant aequora proris.</l>
                    <l xml:id="d001l588" n="532">Hi prope Boeotos a laeva, pectora duro</l>
                    <l xml:id="d001l589" n="533">Cingebant ferro viresque in bella parabant.</l>
                    <l xml:id="d001l590" n="534">Tum Locros Aiax in martem duxit oileus,</l>
                    <l xml:id="d001l591" n="535">Non tamen assurgens quantus telamonius Aiax,</l>
                    <l xml:id="d001l592" n="536">Sed minor: huic lini deductus stamine thorax</l>
                    <l xml:id="d001l593" n="537">Munibat pectus, sed erat metuendus in hasta</l>
                    <l xml:id="d001l594" n="538">Hellenas inter proceres atque inter Achivos:</l>
                    <l xml:id="d001l595" n="539">Qui Cinon coluere, Opoentaque, Calliarumque,</l>
                    <l xml:id="d001l596" n="540">Qui Bessam et Scarphen tenuit placidasque Augeas,</l>
                    <l xml:id="d001l597" n="541">Tarphenque et Thronium gelidi laticesque Boagri:</l>
                    <l xml:id="d001l598" n="542">Hic bis vicenas oneravit milite pinus</l>
                    <l xml:id="d001l599" n="543">Locrorum, Euboeae quos miserat obvia tellus.</l>
                    <l xml:id="d001l600" n="544">Euboici magno linquebant turbine Abantes</l>
                    <l xml:id="d001l601" n="545">Chalcidaque, Eretriamque, et vitiferam Histiaeam,</l>
                    <l xml:id="d001l602" n="546">Cerinthonque mari vicinam, vertice montis</l>
                    <l xml:id="d001l603" n="547">Surgentem Dionque, Styramque, altamque Caryston:</l>
                    <l xml:id="d001l604" n="548">In freta quos duxit bello praestans Elephenor</l>
                    <l xml:id="d001l605" n="549">Chalcodontiades, magnorum ductor Abantum:</l>
                    <l xml:id="d001l606" n="550">Illum cingebant cristata casside fulcti,</l>
                    <l xml:id="d001l607" n="551">Ardentesque animis duro contendere Marte,</l>
                    <l xml:id="d001l608" n="552">Et cupidi armatos ferro prosternere Troas:</l>
                    <l xml:id="d001l609" n="553">Hic bis vicenas implevit remige puppes.</l>
                    <l xml:id="d001l610" n="554">Inde sequebatur quicumque habitabat Athenas</l>
                    <l xml:id="d001l611" n="555">Fortis Erechthei populum, quem maxima Pallas</l>
                    <l xml:id="d001l612" n="556">Nutrivit quondam et vitalis terra creavit</l>
                    <l xml:id="d001l613" n="557">Inque suo posuit iuvenem Tritonia templo.</l>
                    <l xml:id="d001l614" n="558">Hic ubi Cecropidae divam redeuntibus annis</l>
                    <l xml:id="d001l615" n="559">Agnorum caede et taurino sanguine placant:</l>
                    <l xml:id="d001l616" n="560">Filius hos Petei clara de stirpe Menestheus</l>
                    <l xml:id="d001l617" n="561">Egit in arma ferox, quo non praestantior alter</l>
                    <l xml:id="d001l618" n="562">Belligeros ornabat equos aciesque virorum;</l>
                    <l xml:id="d001l619" n="563">Cui tamen annoso certabat pectore Nestor:</l>
                    <l xml:id="d001l620" n="564">Isque rates decies quinas in bella trahebat.</l>
                    <l xml:id="d001l621" n="565">Quem prope, bis senis trabibus salaminius Aiax</l>
                    <l xml:id="d001l622" n="566">Diffidens pontum tortas urtgebat in undas.</l>
                    <l xml:id="d001l623" n="567">Tum quoscumque Argos dederat, Tirynthia quisque</l>
                    <l xml:id="d001l624" n="568">Moenia deseruit miles; quos miserat ingens</l>
                    <l xml:id="d001l625" n="569">Asine, Hermionesque sinus, praeclaraque Troezen;</l>
                    <l xml:id="d001l626" n="570">Tum quos Eione, laetusque Epidaurus Iaccho</l>
                    <l xml:id="d001l627" n="571">Fundebat; quique Aeginam et Maseta reliquit;</l>
                    <l xml:id="d001l628" n="572">Hos bello instuxit dextra clarus Diomedes,</l>
                    <l xml:id="d001l629" n="573">Et Sthenelus bello insignis capaneia proles,</l>
                    <l xml:id="d001l630" n="574">Euryalusque ferox divis caelestibus aequus</l>
                    <l xml:id="d001l631" n="575">Quem talaonides Mecisteus edidit ingens:</l>
                    <l xml:id="d001l632" n="576">Verum omnes duxit Tydei pulcherrima proles,</l>
                    <l xml:id="d001l633" n="577">Octoginta levi committens carbasa vento.</l>
                    <l xml:id="d001l634" n="578">Quique myceneae linquebant moenia terrae.</l>
                    <l xml:id="d001l635" n="579">Et quos in martem ditissima tecta Corinthi</l>
                    <l xml:id="d001l636" n="580">Misere, et cela turritae mole Cleonae;</l>
                    <l xml:id="d001l637" n="581">Quisquis et Orneas Araethyreamque colebat,</l>
                    <l xml:id="d001l638" n="582">Et Sicyona olim imperio quam pressit Adrastus;</l>
                    <l xml:id="d001l639" n="583">Quos Hyperesce Gonoessaque miserat alta;</l>
                    <l xml:id="d001l640" n="584">Pellenem quicumque viri, quique Aegion urbem,</l>
                    <l xml:id="d001l641" n="585">Aegialumque omnem, atque Helices lata arva tenebant;</l>
                    <l xml:id="d001l642" n="586">Hos ratibus centum protraxit in arma Agamemnon,</l>
                    <l xml:id="d001l643" n="587">Cingebatque ducem bello spectata iuventus:</l>
                    <l xml:id="d001l644" n="588">Ipse autem rutilo munitos pectora ferro</l>
                    <l xml:id="d001l645" n="589">Fulgebat Danaos inter fortissimus heros,</l>
                    <l xml:id="d001l646" n="590">Belligeras flammans ruitura in Pergama turmas.</l>
                    <l xml:id="d001l647" n="591">Deseruit validam post haec Lacedaemona miles,</l>
                    <l xml:id="d001l648" n="592">Pharimque, et Spartam, Messen gratamque columbis;</l>
                    <l xml:id="d001l649" n="593">Bryseis cessit populis, laetisque Augeis;</l>
                    <l xml:id="d001l650" n="594">Litoreumque Helos et duras linquebat Amyclas;</l>
                    <l xml:id="d001l651" n="595">Tum venit quoscumque Laa et quos Oetylus egit:</l>
                    <l xml:id="d001l652" n="596">Hos Menelaus ovans in martem duxit atrides,</l>
                    <l xml:id="d001l653" n="597">Et bis trecenis praetexit aequora proris,</l>
                    <l xml:id="d001l654" n="598">Incendens validas troiana in tecta cohortes;</l>
                    <l xml:id="d001l655" n="599">Dedecus ipse Helenes forti depellere dextra</l>
                    <l xml:id="d001l656" n="600">Ardebat, moestosque armis abolere dolores.</l>
                    <l xml:id="d001l657" n="601">Mox ibant quoscumque Pylosque Arenaque misit;</l>
                    <l xml:id="d001l658" n="602">Qui Thyron Alpheo vicinum, et montibus Aepy</l>
                    <l xml:id="d001l659" n="603">Ingestum, quisquis Cyparisseenta colebat;</l>
                    <l xml:id="d001l660" n="604">Quos Helos et Pteleon, quos fertilis Amphigenia</l>
                    <l xml:id="d001l661" n="605">In martem fudit, quos Dorion (hic ubi Musis</l>
                    <l xml:id="d001l662" n="606">Obvius, Oechaliam atque Euryti tecta relinquens,</l>
                    <l xml:id="d001l663" n="607">Threicius Thamyras spoliatus carmine cessit;</l>
                    <l xml:id="d001l664" n="608">Namque Iovis prolem stulta dum voce lacessit</l>
                    <l xml:id="d001l665" n="609">Demens, et cantu vocat in certamina divas,</l>
                    <l xml:id="d001l666" n="610">Arte miser dulci caruit, citharaeque sonantes</l>
                    <l xml:id="d001l667" n="611">Tendere suffosso est oblitus lumine chordas):</l>
                    <l xml:id="d001l668" n="612">Hos agitans populos solerti pectore Nestor</l>
                    <l xml:id="d001l669" n="613">Cum ter tricenis ratibus surgebat in aequor.</l>
                    <l xml:id="d001l670" n="614">Tum ruit Arcadiam et Cyllenem vomere curvo</l>
                    <l xml:id="d001l671" n="615">Qui domuit celsam, tumuli qua culmina surgunt</l>
                    <l xml:id="d001l672" n="616">Aepytii ingentes bello qui nutrit alumnos;</l>
                    <l xml:id="d001l673" n="617">Linquebant alii Phenon; pecorosa vacabat</l>
                    <l xml:id="d001l674" n="618">Orchomenus, Rhipe, et Stratie, ventosaque Enispe;</l>
                    <l xml:id="d001l675" n="619">Mantinee validos misit Tegeeque colonos;</l>
                    <l xml:id="d001l676" n="620">Multos Parrhasia et Stympheleus in arma parabant:</l>
                    <l xml:id="d001l677" n="621">Hos satus Ancaeo duxit praestans Agapenor,</l>
                    <l xml:id="d001l678" n="622">Et ter vicenis pulsavit coerula proris,</l>
                    <l xml:id="d001l679" n="623">Arcadiaeque egit populos ad bella paratos.</l>
                    <l xml:id="d001l680" n="624">His dedit Atrides puppes, ut scindere possent</l>
                    <l xml:id="d001l681" n="625">Terga maris; neque enim undarum commercia norunt.</l>
                    <l xml:id="d001l682" n="626">Tum qui Buprasion quique Elidos arva tenebant,</l>
                    <l xml:id="d001l683" n="627">Myrsimus et quantum Hyrmine et Alesion ingens</l>
                    <l xml:id="d001l684" n="628">Oleniusque lapis spatioso limite cingit;</l>
                    <l xml:id="d001l685" n="629">Quatuor hos egere duces: et quisque sonantem</l>
                    <l xml:id="d001l686" n="630">Bis quinis trabibus subigebat Nerea princeps,</l>
                    <l xml:id="d001l687" n="631">Exhortans avidos casura in Pergama Epeos:</l>
                    <l xml:id="d001l688" n="632">Namque hos Amphimachus Cteati fortissima proles,</l>
                    <l xml:id="d001l689" n="633">Illos actoridae Euryti Thalpius ingens</l>
                    <l xml:id="d001l690" n="634">Armabat soboles, amaryncidesque Diores,</l>
                    <l xml:id="d001l691" n="635">Inde Polyxinus surgebat Agasthene cretus</l>
                    <l xml:id="d001l692" n="636">Qui placido Augeas sceptro regnisque premebat.</l>
                    <l xml:id="d001l693" n="637">Tum qui Dulichium, et sacras habitabat Echinas,</l>
                    <l xml:id="d001l694" n="638">Quae ponto elatae respondent Elidos arvis;</l>
                    <l xml:id="d001l695" n="639">Hosque Meges duxit, fuerant cui proelia cordi,</l>
                    <l xml:id="d001l696" n="640">Quem genuit Phileus: is quondam, percitus ira,</l>
                    <l xml:id="d001l697" n="641">Dulichium petiit, genitoris tecta relinquens:</l>
                    <l xml:id="d001l698" n="642">Hic quadragenis subigebat navibus aequor.</l>
                    <l xml:id="d001l699" n="643">Inde Cephallenas bonus incendebat Ulysses;</l>
                    <l xml:id="d001l700" n="644">Quos Ithace misit, quos et frondosa tenebat</l>
                    <l xml:id="d001l701" n="645">Neritos; incoluit quicumque Aegilipa duram,</l>
                    <l xml:id="d001l702" n="646">Quique Zacynthum altam; quos et Crocylea, Samosque,</l>
                    <l xml:id="d001l703" n="647">Et quos Epirus dabat, et contraria tellus:</l>
                    <l xml:id="d001l704" n="648">Hos bello adiunxit solerti pectore Ulysses,</l>
                    <l xml:id="d001l705" n="649">Bis senis vacuo luctans in marmore proris.</l>
                    <l xml:id="d001l706" n="650">Aetolos dedit inde Thoas Andraemone cretus;</l>
                    <l xml:id="d001l707" n="651">Qui Pleurona habuit, quique Olenon, atque Pylenen,</l>
                    <l xml:id="d001l708" n="652">Chalcidaque, Anchialonque, et saxosam Calydona;</l>
                    <l xml:id="d001l709" n="653">Magnanimus vita quoniam decesserat Oeneus</l>
                    <l xml:id="d001l710" n="654">Cum sobole ingenti, Meleager et ipse iacebat:</l>
                    <l xml:id="d001l711" n="655">Huic igitur populus rerum concessit habenas,</l>
                    <l xml:id="d001l712" n="656">Qui sexaginta complevit milite pinus.</l>
                    <l xml:id="d001l713" n="657">Idomeneus acer Cretas in bella ciebat;</l>
                    <l xml:id="d001l714" n="658">Quos Cnossos dedit, et Gortynae moenia celsae,</l>
                    <l xml:id="d001l715" n="659">Miletos, Lictosque ingens, atque arva Lycasti;</l>
                    <l xml:id="d001l716" n="660">Qui Phaeston Rhytionque habuit; tandemque ruebat</l>
                    <l xml:id="d001l717" n="661">Centena insignis Crete quos protulit urbe:</l>
                    <l xml:id="d001l718" n="662">Idomeneus ovans forti metuendus in hasta,</l>
                    <l xml:id="d001l719" n="663">Merionesque egit magno par robore Marti;</l>
                    <l xml:id="d001l720" n="664">Atque octogenas rapuere in bella carinas.</l>
                    <l xml:id="d001l721" n="665">Tlepolemus rapidis torquebat Nerea tonsis,</l>
                    <l xml:id="d001l722" n="666">Commisitque novem Rhodiorum carbasa ponto;</l>
                    <l xml:id="d001l723" n="667">Exhausitque urbes quas sustinet insula ternas,</l>
                    <l xml:id="d001l724" n="668">Lindon Ielisonque argillosamque Camirum;</l>
                    <l xml:id="d001l725" n="669">Sed rutila ante alios rex ipse micabat in hasta,</l>
                    <l xml:id="d001l726" n="670">Quem forti Alcidae pulchra edidit Astyochea.</l>
                    <l xml:id="d001l727" n="671">Illam Ephyrae quondam placidis extorsit ab oris</l>
                    <l xml:id="d001l728" n="672">Postquam expugnavit validas Tirynthius urbes.</l>
                    <l xml:id="d001l729" n="673">Sed iam Tlepolemi surgens adoleverat aetas,</l>
                    <l xml:id="d001l730" n="674">Confectum senio iuvenis cum forte Lycimnum</l>
                    <l xml:id="d001l731" n="675">Maternum prostravit avum; navesque paravit</l>
                    <l xml:id="d001l732" n="676">Continuo, et populum ingentem per coerula traxit,</l>
                    <l xml:id="d001l733" n="677">Namque alios timuit natos durique nepotes</l>
                    <l xml:id="d001l734" n="678">Herculis: at postquam innumeros superare labores</l>
                    <l xml:id="d001l735" n="679">Contigit, ad rhodiae pervenit littora terrae;</l>
                    <l xml:id="d001l736" n="680">Et subito ternas opulentis moenibus urbes.</l>
                    <l xml:id="d001l737" n="681">Implerunt, coluitque pater Saturnius illos,</l>
                    <l xml:id="d001l738" n="682">Ante omnes augens populos, opibusque beavit.</l>
                    <l xml:id="d001l739" n="683">Nireus ex Syma dedit hinc tria carbasa ventis,</l>
                    <l xml:id="d001l740" n="684">Nireus Aglaiae et Charopi pulcherrima proles,</l>
                    <l xml:id="d001l741" n="685">Nireus quo Danaos inter formosior alter</l>
                    <l xml:id="d001l742" n="686">Non fuit, excepto pelidae corpore Achillis;</l>
                    <l xml:id="d001l743" n="687">Sed rarum imbellis populum raptabat in arma.</l>
                    <l xml:id="d001l744" n="688">Tum qui Nisyrum incoluit, Crapathumque, Thasumque,</l>
                    <l xml:id="d001l745" n="689">Eurypylique urbem Choon, madidasque Calydnas,</l>
                    <l xml:id="d001l746" n="690">His animum incendit Phidippus et Antiphus acer;</l>
                    <l xml:id="d001l747" n="691">Thessalus hos genuit pulchro satus Hectore ductor:</l>
                    <l xml:id="d001l748" n="692">Hi triginta altum fundebant vela per aequor.</l>
                    <l xml:id="d001l749" n="693">Hinc radiabat ovans, Argos quicumque pelasgum,</l>
                    <l xml:id="d001l750" n="694">Quique Alon, atque Alopem, et celsam Trachina colebat,</l>
                    <l xml:id="d001l751" n="695">Quos Phthia et nitidis dedit Hellas culta puellis;</l>
                    <l xml:id="d001l752" n="696">Myrmidonum Hellenumque acies et achiva iuventus</l>
                    <l xml:id="d001l753" n="697">Haec erat: hic magno populus comes ibat Achilli;</l>
                    <l xml:id="d001l754" n="698">Is decies quinis ratibus praetexerat undas.</l>
                    <l xml:id="d001l755" n="699">Sed nunc armatas non ducit in arma cohortes</l>
                    <l xml:id="d001l756" n="700">Inclytus Aeacides; magna namque aestuat ira,</l>
                    <l xml:id="d001l757" n="701">Et dolet absentis fervore Briseidos ardens:</l>
                    <l xml:id="d001l758" n="702">Quam rapuit postquam Lyrnessia moenia belo</l>
                    <l xml:id="d001l759" n="703">Et Thebam prostravit humi, fortemque Mycetem</l>
                    <l xml:id="d001l760" n="704">Atque illi comitem transfixit Epistrophon hasta,</l>
                    <l xml:id="d001l761" n="705">Lepidae Eveni claro de sanguine natos.</l>
                    <l xml:id="d001l762" n="706">Sed cito magnanimos Danaum consurget in hostes.</l>
                    <l xml:id="d001l763" n="707">Tum quos armabat Phylace, quos florea misit</l>
                    <l xml:id="d001l764" n="708">Pyrrhasus, atque ovium quos mater fertilis Iton,</l>
                    <l xml:id="d001l765" n="709">Et qui gramineam Pteleum atque Antrona colebat,</l>
                    <l xml:id="d001l766" n="710">Bellicus hos rapuit dux Protesilaus in arma,</l>
                    <l xml:id="d001l767" n="711">Vitales carpens auras; sed morte iacebat</l>
                    <l xml:id="d001l768" n="712">Tum niger obscura, miseramque reliquerat altos</l>
                    <l xml:id="d001l769" n="713">Uxorem questus rumpentem atque unguibus ora</l>
                    <l xml:id="d001l770" n="714">Foedantem indignis, imperfectosque penates:</l>
                    <l xml:id="d001l771" n="715">Namque illum, ante omnes danaos, fortissimus Hector</l>
                    <l xml:id="d001l772" n="716">Saltantem navi ferro transfixit acuto.</l>
                    <l xml:id="d001l773" n="717">Non tamen hae valido carebant principe turmae.</l>
                    <l xml:id="d001l774" n="718">Namque ferox illas agitabat in arma Podarces</l>
                    <l xml:id="d001l775" n="719">Phylacidae Iphicli soboles clarissima bello,</l>
                    <l xml:id="d001l776" n="720">Et frater magni fuerat qui Protesilai</l>
                    <l xml:id="d001l777" n="721">Surgentique aetate minor: sed fortior ingens</l>
                    <l xml:id="d001l778" n="722">Protesilaus erat; tamen hoc se rege tuentur</l>
                    <l xml:id="d001l779" n="723">Aemoniae turbae, nec iam ductoris egebant.</l>
                    <l xml:id="d001l780" n="724">Is quadraginta diffudit vela per aequor.</l>
                    <l xml:id="d001l781" n="725">Mox aderat quicumque Pheras, Boebeida circum,</l>
                    <l xml:id="d001l782" n="726">Qui Boebem, et Glaphyras, pulchramque habitabat Iolcon:</l>
                    <l xml:id="d001l783" n="727">Hos undena levi committens lintea vento</l>
                    <l xml:id="d001l784" n="728">Admeti Eumelus soboles in proelia traxit;</l>
                    <l xml:id="d001l785" n="729">Filia quem Peliae, nitido celeberrima vultu,</l>
                    <l xml:id="d001l786" n="730">Edidit Alcestis dias in luminis oras.</l>
                    <l xml:id="d001l787" n="731">Tum quos Thaumaciae, quos et Methona ciebat,</l>
                    <l xml:id="d001l788" n="732">Quos Meliboea dedit, quosque aspera misit Olizon;</l>
                    <l xml:id="d001l789" n="733">His doctus celeres arcu intendisse sagittas</l>
                    <l xml:id="d001l790" n="734">Castra Philoctetes suasit, qui navibus undas</l>
                    <l xml:id="d001l791" n="735">Versabat septem, iuvenes at singula habebat</l>
                    <l xml:id="d001l792" n="736">Quinquaginta gravi miscentes bella pharetra.</l>
                    <l xml:id="d001l793" n="737">Illum autem duros tolerantem corde dolores</l>
                    <l xml:id="d001l794" n="738">Nunc bona Lemnos habet: gelidi nam vulnere laesum</l>
                    <l xml:id="d001l795" n="739">Serpentis iuvenem populus dimisit Achivum:</l>
                    <l xml:id="d001l796" n="740">Sed cito magnanimum revocabunt agmina regem.</l>
                    <l xml:id="d001l797" n="741">Non tamen hae valido carebant principe turmae,</l>
                    <l xml:id="d001l798" n="742">Namque Medon nothus insigni generatus Oileo</l>
                    <l xml:id="d001l799" n="743">Aptabat Marti, peperit quem candida Rhene.</l>
                    <l xml:id="d001l800" n="744">Quos dedit hinc Tricce, quosque aspera misit Ithome,</l>
                    <l xml:id="d001l801" n="745">Venit et Eurythi Oechaliam quicumque reliquit:</l>
                    <l xml:id="d001l802" n="746">Hos medici armarunt Podalirius atque Machaon,</l>
                    <l xml:id="d001l803" n="747">Quos genuit Phoebo nymphaque Coronide natus.</l>
                    <l xml:id="d001l804" n="748">Tum subiere viri quos fons Hyperea tenebat,</l>
                    <l xml:id="d001l805" n="749">Et quos Orchomenus, Titani quos culmina celsi,</l>
                    <l xml:id="d001l806" n="750">Qui rura Asterii valido suspendit aratro:</l>
                    <l xml:id="d001l807" n="751">Hos bonus Eurypylus, praeclaro Evenore cretus,</l>
                    <l xml:id="d001l808" n="752">Cum bis vicenis trabibus raptavit in arma.</l>
                    <l xml:id="d001l809" n="753">Mox qui Gyrtonem, Argissamque, Orthemque colebat,</l>
                    <l xml:id="d001l810" n="754">Quique reliquerunt Elonam et Olossona canam,</l>
                    <l xml:id="d001l811" n="755">His animum incendit bellum cupiens Polyoetes,</l>
                    <l xml:id="d001l812" n="756">Pirithoi soboles quem Iupiter ipse creavit:</l>
                    <l xml:id="d001l813" n="757">Verum hunc Pirithoo pulchra edidit Hppodamia,</l>
                    <l xml:id="d001l814" n="758">Tempore quo rapidos devicit marte bimembres</l>
                    <l xml:id="d001l815" n="759">Et penes Aethycios pyliis detrusit ab arvis.</l>
                    <l xml:id="d001l816" n="760">Illi autem socius fortis Geleonteus ibat,</l>
                    <l xml:id="d001l817" n="761">Caenidae magni proles divina Coroni.</l>
                    <l xml:id="d001l818" n="762">Hi quadraginta versarunt navibus undas.</l>
                    <l xml:id="d001l819" n="763">Et bis undenas duxit per coerula puppes</l>
                    <l xml:id="d001l820" n="764">Ex Cypho Guneus, Enienes atque Peraebos</l>
                    <l xml:id="d001l821" n="765">In martem exagitans, qui Dodonamque colebant,</l>
                    <l xml:id="d001l822" n="766">Et quorum Imertus lambit titaresius arva;</l>
                    <l xml:id="d001l823" n="767">Qui nitidas mittit Peneo argenteus undas</l>
                    <l xml:id="d001l824" n="768">Nec se confundit fluvio, sed vertice summo</l>
                    <l xml:id="d001l825" n="769">Innatat, et liquidum currens imitatur olivum;</l>
                    <l xml:id="d001l826" n="770">Nam caput a stygiae protraxit fonte paludis.</l>
                    <l xml:id="d001l827" n="771">Magnetas duxit Prothous Tenthredone cretus,</l>
                    <l xml:id="d001l828" n="772">Peneum quicumque bibit, qui Pelion altis</l>
                    <l xml:id="d001l829" n="773">Frondibus umbrosum duro versabat aratro:</l>
                    <l xml:id="d001l830" n="774">Et quadragenis sulcavit coerula proris.</l>
                    <l xml:id="d001l831" n="775">Hi Danaum reges Troiam petiere ducesque.</l>
                    <l xml:id="d001l832" n="776">Sed virtute prior qui fulsit, Musa, referre</l>
                    <l xml:id="d001l833" n="777">Incipe tu nobis et equos memorare fugaces.</l>
                    <l xml:id="d001l834" n="778">Cornipedes inter longe venere supremae</l>
                    <l xml:id="d001l835" n="779">Quas pheretiades Eumelus agebat in arma,</l>
                    <l xml:id="d001l836" n="780">Alitibus curso similes, paribusque tegentes</l>
                    <l xml:id="d001l837" n="781">Ardua colla iubis aequali aetate decoras,</l>
                    <l xml:id="d001l838" n="782">Et plano insignes tergo; quas flavus Apollo</l>
                    <l xml:id="d001l839" n="783">Pieriis olim pastor nutrivit in arvis;</l>
                    <l xml:id="d001l840" n="784">Ambas femino sexu atque in bella paratas.</l>
                    <l xml:id="d001l841" n="785">Sed Danaum longe primus telamonius Aiax</l>
                    <l xml:id="d001l842" n="786">Emicuit, rapida Aeacides dum fluctuat ira.</l>
                    <l xml:id="d001l843" n="787">Ille etenim cunctos valido superabat Achivos</l>
                    <l xml:id="d001l844" n="788">Robore, et insignes rapiebat in arma iugales:</l>
                    <l xml:id="d001l845" n="789">Sed nunc, Atridae iratus, tentoria circum</l>
                    <l xml:id="d001l846" n="790">Stat ferus. Undisono populus se litore duris</l>
                    <l xml:id="d001l847" n="791">Exercet iaculis, et condit in aethera discos,</l>
                    <l xml:id="d001l848" n="792">Spiculaque intorquet prope currus; inde volucres</l>
                    <l xml:id="d001l849" n="793">Cornipedes loton carpunt apiumque palustre,</l>
                    <l xml:id="d001l850" n="794">Et cohibent celeres tentoria magna quadrigas:</l>
                    <l xml:id="d001l851" n="795">Illi in bella ducem cupiunt, perque agmina Graium</l>
                    <l xml:id="d001l852" n="796">Nunc huc nunc illuc tendunt, nec proelia miscent.</l>
                    <l xml:id="d001l853" n="797">Ast alii properant, veluti si terra micanti</l>
                    <l xml:id="d001l854" n="798">Igne ruat, pulsuque pedum sonat incita tellus.</l>
                    <l xml:id="d001l855" n="799">Ut cum terribili ferit altus fulmine celsam</l>
                    <l xml:id="d001l856" n="800">Iupiter Inarimem, quae lecto est clara Typhoei,</l>
                    <l xml:id="d001l857" n="801">Sic pedibus Danaum tellus concussa sonabat;</l>
                    <l xml:id="d001l858" n="802">Et rapido campi secuerunt aequora passu.</l>
                    <l xml:id="d001l859" n="803">Tum volucrem coelo misit Saturnius Irim</l>
                    <l xml:id="d001l860" n="804">Iliacum ad populum, moestissima dicta ferentem.</l>
                    <l xml:id="d001l861" n="805">Illi autem cuncti Priami intra limina regis</l>
                    <l xml:id="d001l862" n="806">Constiterant, atque in medium consulta ferebant.</l>
                    <l xml:id="d001l863" n="807">Hic Iris placido sermonem protulit ore;</l>
                    <l xml:id="d001l864" n="808">Effinxitque sonum priamei diva Politae,</l>
                    <l xml:id="d001l865" n="809">Qui stabat pedibus fidens speculator in alto</l>
                    <l xml:id="d001l866" n="810">Tunc Aesyetae tumulo, dum castra reliquant</l>
                    <l xml:id="d001l867" n="811">Argolici aeratasque acies in Pergama cogant.</l>
                    <l xml:id="d001l868" n="812">Huius habens vocem, roseo sic ore locuta est:</l>
                    <l xml:id="d001l869" n="813">Usque tibi, senior, verborum est copia menti</l>
                    <l xml:id="d001l870" n="814">Ut cum pace vires; sed nunc ingentia surgunt</l>
                    <l xml:id="d001l871" n="815">Bella tibi: certe rapidi certamina Martis</l>
                    <l xml:id="d001l872" n="816">Multa ego iam petii, nec tanti visere turmas</l>
                    <l xml:id="d001l873" n="817">Contigerat populi; longo namque ordine campis,</l>
                    <l xml:id="d001l874" n="818">Arboreas frondes numerumque imitantur arenae.</l>
                    <l xml:id="d001l875" n="819">Iamque petent bello surgentia moenia Troiae.</l>
                    <l xml:id="d001l876" n="820">Tu vero ante alios, Hector, mea perfice dicta.</l>
                    <l xml:id="d001l877" n="821">Adsunt auxilia excelsis in moenibus urbis</l>
                    <l xml:id="d001l878" n="822">Plurima, sed cunctis diversa est lingua maniplis:</l>
                    <l xml:id="d001l879" n="823">Quisque suos igitur populos convertat in arma,</l>
                    <l xml:id="d001l880" n="824">Et reges aptent socias in bella cohortes.</l>
                    <l xml:id="d001l881" n="825">Dixerat. Ille deae surgens tum iussa facessit;</l>
                    <l xml:id="d001l882" n="826">Concilium solvit, populumque impellit ad arma.</l>
                    <l xml:id="d001l883" n="827">Panduntur portae; ruit inflammata iuventus</l>
                    <l xml:id="d001l884" n="828">Effera Teucrorum, magno surgente tumultu.</l>
                    <l xml:id="d001l885" n="829">Est in conspectu, qua latum maxima Troia</l>
                    <l xml:id="d001l886" n="830">Explicuit campum, celsas porrecta sub auras</l>
                    <l xml:id="d001l887" n="831">Alta columna caput; Batieam nomine dicunt</l>
                    <l xml:id="d001l888" n="832">Mortales, superi velocis busta Myrinae:</l>
                    <l xml:id="d001l889" n="833">Hic sese auxilia et pubes troiana diremit.</l>
                    <l xml:id="d001l890" n="834">Teucrorumque acies, cristata casside tectus,</l>
                    <l xml:id="d001l891" n="835">Priamides Hector duxit: radiantia cunctis</l>
                    <l xml:id="d001l892" n="836">Tegmina cingebant humeros hastaeque micabant.</l>
                    <l xml:id="d001l893" n="837">Verum Dardanios Anchisae maxima proles</l>
                    <l xml:id="d001l894" n="838">Aeneas acuit bello, quem candida luci</l>
                    <l xml:id="d001l895" n="839">Edidit alma Venus nemorosae in vallibus Idae:</l>
                    <l xml:id="d001l896" n="840">Atque aderant illi comites Antenore nati</l>
                    <l xml:id="d001l897" n="841">Archilochusque Acamasque, ardentis fulmina belli.</l>
                    <l xml:id="d001l898" n="842">Inde subibat ovans laetam quicumque Zeleam</l>
                    <l xml:id="d001l899" n="843">Incoluit populus celsae in radicibus Idae,</l>
                    <l xml:id="d001l900" n="844">Aesepique bibit latices: hos traxit in arma</l>
                    <l xml:id="d001l901" n="845">Egregia fulgens virtute, Lycaone cretus,</l>
                    <l xml:id="d001l902" n="846">Pandarus; huic arcum donavit Cynthius ipse.</l>
                    <l xml:id="d001l903" n="847">Quique Adresteam populumque colebat Apaesi,</l>
                    <l xml:id="d001l904" n="848">Quos Pityea dedit, Tereaeque ardua celsae</l>
                    <l xml:id="d001l905" n="849">Culmina, duxerunt Adrastus et Amphius illos;</l>
                    <l xml:id="d001l906" n="850">Lineus huic thorax armatum pectus obibat:</l>
                    <l xml:id="d001l907" n="851">Atque utrumque Merops genuit percosius, alto</l>
                    <l xml:id="d001l908" n="852">Maximus augurio, nec prolem in bella sinebat</l>
                    <l xml:id="d001l909" n="853">Tendere; sed nati genitoris cedere dictis</l>
                    <l xml:id="d001l910" n="854">Contempsere sui, miserandaque fata petebant.</l>
                    <l xml:id="d001l911" n="855">Tum quos Percote effudit, quos moenia Practi,</l>
                    <l xml:id="d001l912" n="856">Sestos, Abydeique sinus, quos misit Arisbe;</l>
                    <l xml:id="d001l913" n="857">Hos duro hyrtacides bello dedit Asius ingens,</l>
                    <l xml:id="d001l914" n="858">Asius hyrtacides, cuius nutrivit Arisbe</l>
                    <l xml:id="d001l915" n="859">Cornipedes validos ad flumina Selleentis.</l>
                    <l xml:id="d001l916" n="860">Egit et Hippothous fortes in bella Pelasgos,</l>
                    <l xml:id="d001l917" n="861">Quos habuit Larissa ferax; hos Marte Pylaeus</l>
                    <l xml:id="d001l918" n="862">Hippothousque valens in proelia dura coegit,</l>
                    <l xml:id="d001l919" n="863">Teutamides claro genuit quos sanguine Lethus.</l>
                    <l xml:id="d001l920" n="864">Threicios Acamas et Pirous egit in hostes,</l>
                    <l xml:id="d001l921" n="865">Quos hellespontus rapida compescuit unda.</l>
                    <l xml:id="d001l922" n="866">Hinc Ciconum populos Euphemus in arma ciebat,</l>
                    <l xml:id="d001l923" n="867">Quem ceades tulerat vitae Troezenus in oras.</l>
                    <l xml:id="d001l924" n="868">Inde pharetratos Pyraechmes Paeonas egit,</l>
                    <l xml:id="d001l925" n="869">Quos dederat nitidis amydonius Axius undis,</l>
                    <l xml:id="d001l926" n="870">Axius egregio perfundens flumine terram.</l>
                    <l xml:id="d001l927" n="871">Paphlagonum ductor ruit inde Pylaemenes ingens</l>
                    <l xml:id="d001l928" n="872">Ex Enetis, genus est mulis silvestribus unde;</l>
                    <l xml:id="d001l929" n="873">Adiunxitque acies quas Sesamus, atque Cythorus,</l>
                    <l xml:id="d001l930" n="874">Et quas Parthenius misit liquidissimus amnis,</l>
                    <l xml:id="d001l931" n="875">Quas Cromna Aegialusque habuit, celsique Erithini.</l>
                    <l xml:id="d001l932" n="876">Quem prope, Alizonum populos in bella ciebant,</l>
                    <l xml:id="d001l933" n="877">Ex Alybes tectis, Odiusque et Epistrophus acer,</l>
                    <l xml:id="d001l934" n="878">Cuius inest foetis argenti copia terris.</l>
                    <l xml:id="d001l935" n="879">Protinus inde Chromis Mysos ducebat aruspex;</l>
                    <l xml:id="d001l936" n="880">At non thessalicae medicari cuspidis ictum</l>
                    <l xml:id="d001l937" n="881">Augurio valuit, namque illum stravit Achilles</l>
                    <l xml:id="d001l938" n="882">Cum flavium rubro maculavit sanguine Troum.</l>
                    <l xml:id="d001l939" n="883">Sed Phrygas Ascanius Phorcysque in proelia traxit,</l>
                    <l xml:id="d001l940" n="884">Tunc ex Ascania cupidos incendere martem.</l>
                    <l xml:id="d001l941" n="885">Antiphus et Mesthles mox inde, Pylaemene creti,</l>
                    <l xml:id="d001l942" n="886">Quos peperit Gygaea palus, praeclara movebant</l>
                    <l xml:id="d001l943" n="887">Agmina Maeonios Tmoli sub culmine natos.</l>
                    <l xml:id="d001l944" n="888">Tum Cares duxit validus certamine Nastes;</l>
                    <l xml:id="d001l945" n="889">Qui Miletum habuit, Phthiri qui culmina celsi,</l>
                    <l xml:id="d001l946" n="890">Quos Mycalae caput et Maeandri miserat unda;</l>
                    <l xml:id="d001l947" n="891">Illos Amphimachusque, Nomionis inclyta proles,</l>
                    <l xml:id="d001l948" n="892">Qui fulgens auro lascivae more puellae</l>
                    <l xml:id="d001l949" n="893">Castra adiit demens, neque enim propellere mortem</l>
                    <l xml:id="d001l950" n="894">Aurati potuere sinus, cum magnus Achilles</l>
                    <l xml:id="d001l951" n="895">In fluvio stravit pugnantem atque abstulit aurum.</l>
                    <l xml:id="d001l952" n="896">Sarpedon rapuit Lycios et Glaucus in arma,</l>
                    <l xml:id="d001l953" n="897">Tum procul a Lycia et velocis gurgite Xanthi.</l>
                </div2>
            </div1>
            <div1 xml:id="d002" type="section" decls="#md" met="various">
                <head>
                    <title>liber III</title>
                    <abbr>III</abbr>
                    <bibl source="digital">Federica Giacomin</bibl>
                </head>
                <div2 xml:id="002c000" type="carmen" met="E">
                    <head>
                        <abbr>eleg.</abbr>
                    </head>
                    <p xml:id="d002l1" n="tit.">ad Laurentium Medicem elegia</p>
                    <l xml:id="d002l2" n="1">Tu quoque praelustres Medicum subiture penates</l>
                    <l xml:id="d002l3" n="2">Compita qua latas explicuere vias,</l>
                    <l xml:id="d002l4" n="3">I, liber, ausoniae mondum vetus incola terrae;</l>
                    <l xml:id="d002l5" n="4">I, pete sublato tecta superba gradu.</l>
                    <l xml:id="d002l6" n="5">Illic invenies qui lydi signa leonis</l>
                    <l xml:id="d002l7" n="6">Qui sancta etruscas pace tuetur opes:</l>
                    <l xml:id="d002l8" n="7">Illum tu celso praesignem vertice nosces;</l>
                    <l xml:id="d002l9" n="8">Ne dubita, certas porriget ille notas.</l>
                    <l xml:id="d002l10" n="9">Et sive argutis sociantem carmina nervis</l>
                    <l xml:id="d002l11" n="10">Offendes, clario carmina digna deo;</l>
                    <l xml:id="d002l12" n="11">Sive fluentini turba stipante senatus</l>
                    <l xml:id="d002l13" n="12">Versantem patriae pondera magna suae;</l>
                    <l xml:id="d002l14" n="13">Siste, liber, moneo, procul inde, et comprime gressum,</l>
                    <l xml:id="d002l15" n="14">Comprime fraenatos ore tacente modos.</l>
                    <l xml:id="d002l16" n="15">Inde ubi te capitis nutu dextraque vocarit,</l>
                    <l xml:id="d002l17" n="16">Haec illi nostro nomine dicta refer:</l>
                    <l xml:id="d002l18" n="17">Maxime Laurenti, syllanae gloria gentis,</l>
                    <l xml:id="d002l19" n="18">Laurenti, medicae nobilitatis honos,</l>
                    <l xml:id="d002l20" n="19">Ille tuus vates qui me per turbida duxit</l>
                    <l xml:id="d002l21" n="20">Aequora, qui longum carpere iussit iter;</l>
                    <l xml:id="d002l22" n="21">Quo duce, romuleas nuper delatus in oras,</l>
                    <l xml:id="d002l23" n="22">Effugi argolicos per freta longa lares;</l>
                    <l xml:id="d002l24" n="23">Quique meum semper memori solet ore referre</l>
                    <l xml:id="d002l25" n="24">Te placida fratrem substinuisse manu;</l>
                    <l xml:id="d002l26" n="25">Ille tuas, inquam, vates me mittit in aedes</l>
                    <l xml:id="d002l27" n="26">Qui referam grandi tristia bella pede.</l>
                    <l xml:id="d002l28" n="27">Et rogat excipias blando mitissime vultu,</l>
                    <l xml:id="d002l29" n="28">Ut liceat pleno fundere vela sinu.</l>
                    <l xml:id="d002l30" n="29">Quod si maeonia non iunxit carmina plectro,</l>
                    <l xml:id="d002l31" n="30">Nec potuit tanta bella sonare tuba,</l>
                    <l xml:id="d002l32" n="31">Quid mirum? Saevi dudum fera munera Martis</l>
                    <l xml:id="d002l33" n="32">Aggreditur, tenui non adeunda pede.</l>
                    <l xml:id="d002l34" n="33">Ante cupidineas plectro leviore sagittas,</l>
                    <l xml:id="d002l35" n="34">Ante pharetrati luserat arma dei:</l>
                    <l xml:id="d002l36" n="35">Nunc opus est graviore lyra, dum nostra referre</l>
                    <l xml:id="d002l37" n="36">Bella cupit latiis emodulanda sonis.</l>
                    <l xml:id="d002l38" n="37">Si tamen ipse regas puppim, si carmina vatis</l>
                    <l xml:id="d002l39" n="38">Detineant aures qualiacumque tuas,</l>
                    <l xml:id="d002l40" n="39">Contrahet angusto validas in pectore vires,</l>
                    <l xml:id="d002l41" n="40">Et pede non humili dardana bella canet.</l>
                    <l xml:id="d002l42" n="41">Inde ubi Maeonium latiis invexerit oris,</l>
                    <l xml:id="d002l43" n="42">Excipiet fortes area maior equos,</l>
                    <l xml:id="d002l44" n="43">Attonitoque tuas cantabit pectine laudes;</l>
                    <l xml:id="d002l45" n="44">Materiam sacri carminis ipse dabis.</l>
                    <l xml:id="d002l46" n="45">Tum, Volaterra, suis iterum vexabere chartis,</l>
                    <l xml:id="d002l47" n="46">Nequicquam celsis edita culminibus:</l>
                    <l xml:id="d002l48" n="47">Pergama, Tantalidae bello superata bilustri,</l>
                    <l xml:id="d002l49" n="48">Aeternum Danais iam peperere decus;</l>
                    <l xml:id="d002l50" n="49">Sed tibi, vix unum cum Delia iunxerat orbem,</l>
                    <l xml:id="d002l51" n="50">Perfidiae ponas nunc Volaterra dedit.</l>
                    <l xml:id="d002l52" n="51">Interea, magni divinum carmen Homeri</l>
                    <l xml:id="d002l53" n="52">Dum referet, timidae dirige vela ratis;</l>
                    <l xml:id="d002l54" n="53">Annue victuris conanti intexere chartis</l>
                    <l xml:id="d002l55" n="54">Proelia maeonia concelebrata lyra.</l>
                    <l xml:id="d002l56" n="55">Sed iam longa mora est: dextro, liber, omine curre;</l>
                    <l xml:id="d002l57" n="56">Exciderintque tibi ne mea iussa cave.</l>
                    <l xml:id="d002l58" n="57">Namque ego, siquid habent vatum praesagia veri</l>
                    <l xml:id="d002l59" n="58">Quos avium cantus et vaga penna monet,</l>
                    <l xml:id="d002l60" n="59">Auguror excipiet blando Laurentius ore.</l>
                    <l xml:id="d002l61" n="60">O faveat nostro Cynthius augurio!</l>
                    <lb/>
                </div2>
                <div2 xml:id="002c001" type="carmen" met="H">
                    <head>
                        <abbr></abbr>
                    </head>
                    <l xml:id="d002l62" n="1">At postquam adeversas acies fulgentibus armis</l>
                    <l xml:id="d002l63" n="2">Ornavere duces, sonitu et clangore feruntur</l>
                    <l xml:id="d002l64" n="3">Dardanidae. Qualis nigro sonat aere quondam,</l>
                    <l xml:id="d002l65" n="4">Cum rapidos imbres gelidae cum frigora brumae</l>
                    <l xml:id="d002l66" n="5">Clangentes fugere grues, ad terga volantes</l>
                    <l xml:id="d002l67" n="6">Oceani, letumque viris caedemque ferentes</l>
                    <l xml:id="d002l68" n="7">Pygmaeis, quos mane novo in fera proelia poscunt.</l>
                    <l xml:id="d002l69" n="8">At Danai, ardentes socias defendere vires,</l>
                    <l xml:id="d002l70" n="9">Martis anhelabant furias, tacitique ruebant.</l>
                    <l xml:id="d002l71" n="10">Ac veluti cogente noto quum vertice montis</l>
                    <l xml:id="d002l72" n="11">Assurgit caligo, ovium non aequa magistris</l>
                    <l xml:id="d002l73" n="12">Nocte tamen furi melior, deprendere tantum</l>
                    <l xml:id="d002l74" n="13">Quisque potest oculis quantum transmittere saxo;</l>
                    <l xml:id="d002l75" n="14">Sic Danaum pedibus sinuosa volumina nigri</l>
                    <l xml:id="d002l76" n="15">Pulveris insurgunt subito, campumque secabant.</l>
                    <l xml:id="d002l77" n="16">Obvia sed postquam rapido vestigia gressu</l>
                    <l xml:id="d002l78" n="17">Contulerant, primus se se effundebat in hostem</l>
                    <l xml:id="d002l79" n="18">Pulcher Alexander; celeris qui tegmina pardi</l>
                    <l xml:id="d002l80" n="19">Induerat latis humeris, arcumque sonantem</l>
                    <l xml:id="d002l81" n="20">Fulmineumque ensem atque aeratae cuspidis hastas</l>
                    <l xml:id="d002l82" n="21">Concutiens geminas, proceres in bella ciebat</l>
                    <l xml:id="d002l83" n="22">Argolicos secum duro concurrere marte.</l>
                    <l xml:id="d002l84" n="23">Quem postquam minor, in duri certamina Martis</l>
                    <l xml:id="d002l85" n="24">Ante acies longe gradientem, agnovit Atrides,</l>
                    <l xml:id="d002l86" n="25">Ut validus magno gaudet leo corpore praestans,</l>
                    <l xml:id="d002l87" n="26">Quem stimulat ieiuna fames, si forte fugacem</l>
                    <l xml:id="d002l88" n="27">Conspexit capream aut surgentem in cornua cervum;</l>
                    <l xml:id="d002l89" n="28">Quod si illum rabidique canes viridisque iuventus</l>
                    <l xml:id="d002l90" n="29">Insequitur prosperans, captos vorat ore cruento;</l>
                    <l xml:id="d002l91" n="30">Sic ille aspiciens hostem, mox pectore toto</l>
                    <l xml:id="d002l92" n="31">Gaudia concepit, currumque repente relinquens</l>
                    <l xml:id="d002l93" n="32">Desiliit, meritas ardens exposcere poenas.</l>
                    <l xml:id="d002l94" n="33">Hunc ubi pugnantes inter bellare priores</l>
                    <l xml:id="d002l95" n="34">Novit Alexander, gelida formidine mentem</l>
                    <l xml:id="d002l96" n="35">Concussus, letum effugit sociosque petivit.</l>
                    <l xml:id="d002l97" n="36">Sic ubi quis cernit nemoroso in monte draconem.</l>
                    <l xml:id="d002l98" n="37">Avertit gressum, tremulos pavor occupat artus</l>
                    <l xml:id="d002l99" n="38">Attoniti, pallorque genis exsanguibus errat;</l>
                    <l xml:id="d002l100" n="39">Sic se se ad populum cursu trepidante recepit</l>
                    <l xml:id="d002l101" n="40">Continuo Paris, et magnum vitavit Atridem.</l>
                    <l xml:id="d002l102" n="41">Quem subito rapidis incessit vocibus Hector:</l>
                    <l xml:id="d002l103" n="42">Insignis forma, Paridis cognomine falso,</l>
                    <l xml:id="d002l104" n="43">Proditor, insano mulierum turpis amore,</l>
                    <l xml:id="d002l105" n="44">Lurida sensisses utinam tu fata priusquam</l>
                    <l xml:id="d002l106" n="45">Vidisses charam sobolem dulcesque hymenoeos!</l>
                    <l xml:id="d002l107" n="46">Hoc vellem; cunctosque magis, miserande, iuvaret.</l>
                    <l xml:id="d002l108" n="47">Quam sic ante oculos aliorum cedere pugna.</l>
                    <l xml:id="d002l109" n="48">Ergo nunc merito populus ridebit Achivum,</l>
                    <l xml:id="d002l110" n="49">Insignem ante putans bello; quod splendidus ornat</l>
                    <l xml:id="d002l111" n="50">Te decor, at nullo pugnandi robore fulges.</l>
                    <l xml:id="d002l112" n="51">An talis valido stipatus milite classem</l>
                    <l xml:id="d002l113" n="52">Solvisti ex Apia, quum dulci coniuge fortem</l>
                    <l xml:id="d002l114" n="53">Privasti regem, crudelia damna parenti</l>
                    <l xml:id="d002l115" n="54">Molitus patriaeque tuae, sed gaudia saevis</l>
                    <l xml:id="d002l116" n="55">Hostibus atque ipsi, infelix, tibi dedecus ingens?</l>
                    <l xml:id="d002l117" n="56">An forti conferre manum vitabis Atridae,</l>
                    <l xml:id="d002l118" n="57">Illum ausus quondam grata viduare puella?</l>
                    <l xml:id="d002l119" n="58">Non tibi succurrent citharae, Venerisque beatae</l>
                    <l xml:id="d002l120" n="59">Munera, non forma aut crines, cum perlitus atro</l>
                    <l xml:id="d002l121" n="60">Pulvere succumbes. Nimium sed dardana pubes</l>
                    <l xml:id="d002l122" n="61">Formidat; quae te lapidum non tegmine duro</l>
                    <l xml:id="d002l123" n="62">Iam dudum operuit meritoque affecit honore.</l>
                    <l xml:id="d002l124" n="63">Dixerat haec. Placidoque Paris sic excipit ore:</l>
                    <l xml:id="d002l125" n="64">Debita quod nobis. Hector, convicia fundis,</l>
                    <l xml:id="d002l126" n="65">Cor viget usque tibi, ferratae more securis</l>
                    <l xml:id="d002l127" n="66">Quae validum findit robur, doctaque sonantem</l>
                    <l xml:id="d002l128" n="67">Fabricat arte ratem, iuvenem quoque viribus auget</l>
                    <l xml:id="d002l129" n="68">Gestantem; sic indomito tu pectore fulges.</l>
                    <l xml:id="d002l130" n="69">Non tamen obiicias Veneris sacra munera nobis</l>
                    <l xml:id="d002l131" n="70">Purpureae: nulli magnorum spernere fas est</l>
                    <l xml:id="d002l132" n="71">Inclyta dona deum: neque enim caelestia quisquam</l>
                    <l xml:id="d002l133" n="72">Sponte capit, verum haec superis mittentibus adstant.</l>
                    <l xml:id="d002l134" n="73">Quod si tantus amor duro me opponere bello,</l>
                    <l xml:id="d002l135" n="74">Nunc alii sedeant Teucri fortesque Pelasgi;</l>
                    <l xml:id="d002l136" n="75">At mecum ferro certet Menelaus, et arma</l>
                    <l xml:id="d002l137" n="76">Expediat: mox qui bello superabit, opesque</l>
                    <l xml:id="d002l138" n="77">Accipiat pulchramque Helenen. Vos iungite foedus,</l>
                    <l xml:id="d002l139" n="78">Vos pacem firmate animis: tum Pergama Teucros</l>
                    <l xml:id="d002l140" n="79">Detineant; Graium populus velocibus aptum</l>
                    <l xml:id="d002l141" n="80">Argos equis repetat, terramque invisat achivam.</l>
                    <l xml:id="d002l142" n="81">Haec ubi dicta dedit, gaudens fortissimus Hector</l>
                    <l xml:id="d002l143" n="82">Extemplo se se Teucris pugnantibus infert:</l>
                    <l xml:id="d002l144" n="83">Et mediam rapiens hastam, fulgentia sistit</l>
                    <l xml:id="d002l145" n="84">Agmina. Sed Danai nervo exturbante sagittas</l>
                    <l xml:id="d002l146" n="85">Torquebant, durisque urgebant Hectora saxis;</l>
                    <l xml:id="d002l147" n="86">Verum ingens toto clamavit pectore Atrides:</l>
                    <l xml:id="d002l148" n="87">State, viri, nec tela manu diffundite, Grai,</l>
                    <l xml:id="d002l149" n="88">Ut quaecumque sedent animo iam proferat Hector.</l>
                    <l xml:id="d002l150" n="89">Dixerat. Absistunt, tacitique silentia servant</l>
                    <l xml:id="d002l151" n="90">Argolici. Bonus extemplo sic incipit Hector:</l>
                    <l xml:id="d002l152" n="91">Accipite, o Danai, fortesque in bella Pelasgi,</l>
                    <l xml:id="d002l153" n="92">Consilium Paridis qui solus proelia movit.</l>
                    <l xml:id="d002l154" n="93">Dardanias iubet ipse acies atque agmina Graium</l>
                    <l xml:id="d002l155" n="94">Detraehere arma humeris duroque absistere marte;</l>
                    <l xml:id="d002l156" n="95">Et secum ferro certet Menelaus, et arma</l>
                    <l xml:id="d002l157" n="96">Expediat: tum qui bello superabit, opesque</l>
                    <l xml:id="d002l158" n="97">Accipiat pulchramque Helenen. Mox aurea cunctos</l>
                    <l xml:id="d002l159" n="98">Pax habeat, socient dextras et foedera iungant.</l>
                    <l xml:id="d002l160" n="99">Talia Priamides; tenuere silentia cuncti.</l>
                    <l xml:id="d002l161" n="100">Quem sic arguto Menelaus suscipit ore:</l>
                    <l xml:id="d002l162" n="101">Me quoque nunc audite, viri; nam pectora torquet</l>
                    <l xml:id="d002l163" n="102">Nostra dolor, cupio populum iam marte cruento</l>
                    <l xml:id="d002l164" n="103">Amovisse omnem: vos, mille pericula passi</l>
                    <l xml:id="d002l165" n="104">Me propter Paridemque simul, finite labores;</l>
                    <l xml:id="d002l166" n="105">At nostrum pereat quem mors et tristia belli</l>
                    <l xml:id="d002l167" n="106">Fata manent, alii sedeant pugnamque relinquant.</l>
                    <l xml:id="d002l168" n="107">Nunc agnum Phoebo niveum, sed velleris atri</l>
                    <l xml:id="d002l169" n="108">Ferte agnam Terrae; ast alium nos inde feremus</l>
                    <l xml:id="d002l170" n="109">Caelicolum regi. Veniat qui foedera iungat</l>
                    <l xml:id="d002l171" n="110">Mox Priamus; neque enim infidis iam credere natis</l>
                    <l xml:id="d002l172" n="111">Est animus, neu quis pacemque et foedera rumpat.</l>
                    <l xml:id="d002l173" n="112">Usque leves pendent iuvenili in pectore sensus;</l>
                    <l xml:id="d002l174" n="113">Acta senes cernunt, et quae ventura trahantur.</l>
                    <l xml:id="d002l175" n="114">Sic ait. Ardentes Teucri fortesque Pelasgi</l>
                    <l xml:id="d002l176" n="115">Laetantur, durosque putant finisse labores.</l>
                    <l xml:id="d002l177" n="116">Iam celeres cohibentur equi, iam fortibus armis</l>
                    <l xml:id="d002l178" n="117">Expediunt humeros acies terraeque reclinant;</l>
                    <l xml:id="d002l179" n="118">Et prope contractor discreti limite sistunt.</l>
                    <l xml:id="d002l180" n="119">At geminos Hector sacram dimittit in urbem</l>
                    <l xml:id="d002l181" n="120">Praecones, referant qui puri velleris agnos,</l>
                    <l xml:id="d002l182" n="121">Et Priamum accersant. Graium quoque ductor Atrides</l>
                    <l xml:id="d002l183" n="122">Talthybium ad naves mittit, qui perferat agnum:</l>
                    <l xml:id="d002l184" n="123">Ille volat celeri transmittens aequora passu.</l>
                    <l xml:id="d002l185" n="124">Aurea dehinc Helenae se nuntia contulit Iris,</l>
                    <l xml:id="d002l186" n="125">Laodices vultum simulans; quae, maxima forma</l>
                    <l xml:id="d002l187" n="126">Natarum Priami, troiano Antenore natum</l>
                    <l xml:id="d002l188" n="127">Connubio fovit gaudens Helicaona regem.</l>
                    <l xml:id="d002l189" n="128">Illa quidem duplicem percurrens pectine telam,</l>
                    <l xml:id="d002l190" n="129">Clausa domo vacua, saevi longo ordine belli</l>
                    <l xml:id="d002l191" n="130">Egregium variabat opus, certamina pingens</l>
                    <l xml:id="d002l192" n="131">Quae nuper vacuo gesserunt aequore campi</l>
                    <l xml:id="d002l193" n="132">Se propter Graiumque acies et dardana pubes.</l>
                    <l xml:id="d002l194" n="133">Ad quam sic roseo Thaumantias ore locuta est:</l>
                    <l xml:id="d002l195" n="134">Eia age, nympha, veni; populi fulgentia cernes</l>
                    <l xml:id="d002l196" n="135">Agmina belligeri, quis dudum cernere ferro</l>
                    <l xml:id="d002l197" n="136">Mos fuerat, duri linquentes munera Martis</l>
                    <l xml:id="d002l198" n="137">Defigunt tellure hastas et scuta reclinant.</l>
                    <l xml:id="d002l199" n="138">Sed Paris et validus campo Menelaus aperto</l>
                    <l xml:id="d002l200" n="139">Concurrent; mox quem victoria certa sequetur,</l>
                    <l xml:id="d002l201" n="140">Continuo gaudebit ovans te coniuge felix.</l>
                    <l xml:id="d002l202" n="141">Sic fatur; dulcemque animo succendit amorem</l>
                    <l xml:id="d002l203" n="142">Coniugis antiqui, patriae simul atque parentum.</l>
                    <l xml:id="d002l204" n="143">Illa domum, niveo defendens corpus amictu,</l>
                    <l xml:id="d002l205" n="144">Deserit, et lacrimis oculos irrorat obortis;</l>
                    <l xml:id="d002l206" n="145">Quam geminae incessu famulae comitante sequuntur,</l>
                    <l xml:id="d002l207" n="146">Insignis vultu Clymene, pyttheis et Aethre.</l>
                    <l xml:id="d002l208" n="147">Protinus ad Scaeas venit moestissima portas.</l>
                    <l xml:id="d002l209" n="148">Hic iuxta Priamumque et Panthoon atque Thymoetem,</l>
                    <l xml:id="d002l210" n="149">Lampumque et Clytium, Martisque Hicetaona prolem,</l>
                    <l xml:id="d002l211" n="150">Ucalegon atque Antenor consultus uterque,</l>
                    <l xml:id="d002l212" n="151">Dardanii sedere senes; quis longa senectus</l>
                    <l xml:id="d002l213" n="152">Ardorem excussit belli, sed pectore dulces</l>
                    <l xml:id="d002l214" n="153">Fundebant voces. Patula sic arbore quandam</l>
                    <l xml:id="d002l215" n="154">Perrumpunt silvas cantu florente cicadae.</l>
                    <l xml:id="d002l216" n="155">Tales dardaniae sevabant culmina portae.</l>
                    <l xml:id="d002l217" n="156">At simul incessu tacitum subducere gressum</l>
                    <l xml:id="d002l218" n="157">In turrim videre Helenen, sic quisque profatur:</l>
                    <l xml:id="d002l219" n="158">Non pudet Argivum populos atque agmina Troum</l>
                    <l xml:id="d002l220" n="159">Ferre diu tantos hac pro muliere dolores:</l>
                    <l xml:id="d002l221" n="160">Illa quidem forma divarum vultibus aequa est;</l>
                    <l xml:id="d002l222" n="161">Sed, talis quamvis, redeat patriamque revisat,</l>
                    <l xml:id="d002l223" n="162">Ne nobis triste exitium natisque relinquat.</l>
                    <l xml:id="d002l224" n="163">Talia dicta dabant. Priamus tum voce puellam</l>
                    <l xml:id="d002l225" n="164">Affatus: Venias, animo gratissima, dixit,</l>
                    <l xml:id="d002l226" n="165">Nata, meo; veteremque, oculo properante, maritum</l>
                    <l xml:id="d002l227" n="166">Cognatosque simul dulcesque videbis amicos.</l>
                    <l xml:id="d002l228" n="167">Non mihi tu belli causa es, sed numina divum.</l>
                    <l xml:id="d002l229" n="168">Quin, age, pande viri nomen qui pectore lato</l>
                    <l xml:id="d002l230" n="169">Prominet Argivis: praestantes vertice summo</l>
                    <l xml:id="d002l231" n="170">Nempe alios cerno; sed cui sit corpore tanta</l>
                    <l xml:id="d002l232" n="171">Maiestas, numquam licuit deprendere visu:</l>
                    <l xml:id="d002l233" n="172">Regia forma viri cunctos excedit Achivos.</l>
                    <l xml:id="d002l234" n="173">Dixerat. Illa seni placido sic ingerit ore:</l>
                    <l xml:id="d002l235" n="174">Fas mihi, care socer, tua semper iussa vereri.</l>
                    <l xml:id="d002l236" n="175">Atque utinam miserae lux illa extrema fuisset,</l>
                    <l xml:id="d002l237" n="176">Cum thalamum fratres natam sociasque relinquens</l>
                    <l xml:id="d002l238" n="177">Huc adii comitata Parim! Sed numina postquam</l>
                    <l xml:id="d002l239" n="178">Sic voluere deum, gemitu mea pectora vexo.</l>
                    <l xml:id="d002l240" n="179">Nunc adeo quae scire cupis, rex maxime, promam:</l>
                    <l xml:id="d002l241" n="180">Insignem bello atriden Agamemnona cernis,</l>
                    <l xml:id="d002l242" n="181">Iustitiaque bonum gentes fraenare superbas;</l>
                    <l xml:id="d002l243" n="182">Qui mihi iam levir fuerat, dum fata sinebant.</l>
                    <l xml:id="d002l244" n="183">Haec ubi dicta, senex illum admiratur, et infit:</l>
                    <l xml:id="d002l245" n="184">O felix nimium Atride, nimiumque beate,</l>
                    <l xml:id="d002l246" n="185">Cum tot Graiorum populi tua iussa capessant!</l>
                    <l xml:id="d002l247" n="186">Vitiferas quondam Phrygiae delatus ad oras</l>
                    <l xml:id="d002l248" n="187">Illius innumeros vidi telluris alumnos,</l>
                    <l xml:id="d002l249" n="188">Mygdonis atque Otrei turmas, quo tempore castra</l>
                    <l xml:id="d002l250" n="189">Sangarii circum ripas fixere sonantis.</l>
                    <l xml:id="d002l251" n="190">Namque ego tunc bello auxilium praebere cruento</l>
                    <l xml:id="d002l252" n="191">Lectus, amazoniae simul advenere phalanges.</l>
                    <l xml:id="d002l253" n="192">Sed Danaum plures campo funduntur aperto.</l>
                    <l xml:id="d002l254" n="193">Inde senex, acie solertem ut vidit Ulyssem:</l>
                    <l xml:id="d002l255" n="194">Nunc etiam mihi, nata, refer quis proximus, inquit,</l>
                    <l xml:id="d002l256" n="195">Ille mycenaei minor est qui vertice regis,</l>
                    <l xml:id="d002l257" n="196">Sed validis praestans humeris et pectore lato.</l>
                    <l xml:id="d002l258" n="197">Gramineum laedunt fulgentia tegmina campum,</l>
                    <l xml:id="d002l259" n="198">Aeratas obit ipse acies Danaosque pererrat:</l>
                    <l xml:id="d002l260" n="199">Sic aries, nitido spectandus vellere, quondam</l>
                    <l xml:id="d002l261" n="200">Itque reditque vias, niveum cum lustrat ovile.</l>
                    <l xml:id="d002l262" n="201">Dixerat. Alternaque Helene sic voce secuta est:</l>
                    <l xml:id="d002l263" n="202">Hic vafer est magni natus Laertis Ulysses,</l>
                    <l xml:id="d002l264" n="203">Aspera quem duris Ithace nutrivit in arvis,</l>
                    <l xml:id="d002l265" n="204">Omnia consilia et fraudes perquirere doctus.</l>
                    <l xml:id="d002l266" n="205">Tum sic Antenor prudenti est ore locutus:</l>
                    <l xml:id="d002l267" n="206">Vera refers, mulier, nec te mendacia tangunt;</l>
                    <l xml:id="d002l268" n="207">Nam quando iliacas orator venit in arces</l>
                    <l xml:id="d002l269" n="208">Te repetens, fortisque simul Menelaus, utrumque</l>
                    <l xml:id="d002l270" n="209">Hospitio excepi; iuvenumque expendere summum</l>
                    <l xml:id="d002l271" n="210">Contigit ingenium atque arcanos pectoris astus.</l>
                    <l xml:id="d002l272" n="211">Hic cum se arrecti populo ingessere coacto,</l>
                    <l xml:id="d002l273" n="212">Praestabat latis humeris et vertice Atrides;</l>
                    <l xml:id="d002l274" n="213">Mox Ithacus maior visus, dum sedit uterque.</l>
                    <l xml:id="d002l275" n="214">Sed cum progressi in medium consulta referrent,</l>
                    <l xml:id="d002l276" n="215">Orabat paucis raptim pelopeius heros</l>
                    <l xml:id="d002l277" n="216">Dulcisonas fundens voces: non futilis ille.</l>
                    <l xml:id="d002l278" n="217">Non verbosus erat. Verum annis maior Ulysses</l>
                    <l xml:id="d002l279" n="218">Deiecto surgens figebat lumine terram;</l>
                    <l xml:id="d002l280" n="219">Immotumque tenens sceptrum, non ulla diserti</l>
                    <l xml:id="d002l281" n="220">Signa dabat; stultum certe iratumve putares:</l>
                    <l xml:id="d002l282" n="221">At simul ingentem fundebat pectore vocem</l>
                    <l xml:id="d002l283" n="222">Et nivis hibernae certantia verba procellis,</l>
                    <l xml:id="d002l284" n="223">Non alius magno se se conferret Ulyssi,</l>
                    <l xml:id="d002l285" n="224">Namque oris formam eloquio vincebat honestam.</l>
                    <l xml:id="d002l286" n="225">Dixerat. Inde senex Aiacem lumine cernens;</l>
                    <l xml:id="d002l287" n="226">Quisnam, inquit, iuvenis porrecto corpore surgens</l>
                    <l xml:id="d002l288" n="227">Ille est, qui toto despectat vertice Graios?</l>
                    <l xml:id="d002l289" n="228">Sic Priamus. Contraque Helene sic protinus addit:</l>
                    <l xml:id="d002l290" n="229">Hic murus Danaum populo est, fortissimus Aiax.</l>
                    <l xml:id="d002l291" n="230">Haud procul hinc, Cretum ducibus circumdatus, ingens</l>
                    <l xml:id="d002l292" n="231">Constitit Idomeneus; patriae quem litora terrae</l>
                    <l xml:id="d002l293" n="232">Linquentem saepe, hospitio tectisque recepit</l>
                    <l xml:id="d002l294" n="233">Insignis bello maioris frater Atridae.</l>
                    <l xml:id="d002l295" n="234">Cunctorum mihi nunc procerum datur ora tueri</l>
                    <l xml:id="d002l296" n="235">Argivum, et certo signarem nomine cunctos:</l>
                    <l xml:id="d002l297" n="236">Sed geminos nequeo deprendere lumine fratres,</l>
                    <l xml:id="d002l298" n="237">Quos mecum partu genitrix pulcherrima fudit,</l>
                    <l xml:id="d002l299" n="238">Cestibus egregium Pollucem et Castora fraenis;</l>
                    <l xml:id="d002l300" n="239">Aut petiere quidem rhoeteum puppibus aequor,</l>
                    <l xml:id="d002l301" n="240">Sed pudet aeratis se nunc inferre catervis,</l>
                    <l xml:id="d002l302" n="241">Cum metuant nostram lacerantia iurgia famam</l>
                    <l xml:id="d002l303" n="242">Dixerat. Ast illos genitali viscere tellus</l>
                    <l xml:id="d002l304" n="243">Ceperat in patriis durae Lacedaemonis oris.</l>
                    <l xml:id="d002l305" n="244">Et iam dardaniam praecones sacra per urbem</l>
                    <l xml:id="d002l306" n="245">Gestabant, ovium foetus et munera Bacchi</l>
                    <l xml:id="d002l307" n="246">Abdita villoso lascivae tegmine caprae.</l>
                    <l xml:id="d002l308" n="247">Fulgentem praeco Idaeus cratera tenebat,</l>
                    <l xml:id="d002l309" n="248">Aureaque ardenti radiantia pocula testa.</l>
                    <l xml:id="d002l310" n="249">Tum sic hortatur regem, atque ita protinus infit:</l>
                    <l xml:id="d002l311" n="250">Surge age, te Danaum proceres atque agmina Troum,</l>
                    <l xml:id="d002l312" n="251">Laomedontiade, accersunt qui foedera iungas.</l>
                    <l xml:id="d002l313" n="252">Nam Paris et validus campo Menelaus aperto</l>
                    <l xml:id="d002l314" n="253">Concurrent; mox qui bello superabit, opesque</l>
                    <l xml:id="d002l315" n="254">Accipiet pulchramque Helenen: nos foedera cuncti</l>
                    <l xml:id="d002l316" n="255">Iungemus pacemque animi: tum Pergama Teucros</l>
                    <l xml:id="d002l317" n="256">Servabunt, Graium populus velocibus aptum</l>
                    <l xml:id="d002l318" n="257">Argos equis repetet terramque inviset achivam.</l>
                    <l xml:id="d002l319" n="258">Ut fatus, timuit Priamus, sociisque vocatis</l>
                    <l xml:id="d002l320" n="259">Iungere equos mandat; cuncti sua iussa facessunt.</l>
                    <l xml:id="d002l321" n="260">Tum prior insurgens curru se subiicit alto</l>
                    <l xml:id="d002l322" n="261">Ipse, manuque simul faciles detorquet habenas:</l>
                    <l xml:id="d002l323" n="262">Intulit hinc rapidis Antenor membra quadrigis;</l>
                    <l xml:id="d002l324" n="263">Mox ambo Scaeae tendunt ad limina portae,</l>
                    <l xml:id="d002l325" n="264">Effusique leves adigunt in plana iugales.</l>
                    <l xml:id="d002l326" n="265">At simul admisso petierunt agmina cursu,</l>
                    <l xml:id="d002l327" n="266">Demittunt arvis gressum, mediisque seniles</l>
                    <l xml:id="d002l328" n="267">Immiscent artus populis. Tum magnus Atrides,</l>
                    <l xml:id="d002l329" n="268">Et dux nerithiae gentis consurgit Ulysses.</l>
                    <l xml:id="d002l330" n="269">Inde parat foedus praeconum sedula turba,</l>
                    <l xml:id="d002l331" n="270">Atque onerat miti crateras munere Bacchi,</l>
                    <l xml:id="d002l332" n="271">Et regum digitos infusa perluit unda.</l>
                    <l xml:id="d002l333" n="272">Tum bonus Atrides sublatum tegmine cultrum</l>
                    <l xml:id="d002l334" n="273">Diripit (hunc nitidi vaginae aptaverat ensis)</l>
                    <l xml:id="d002l335" n="274">Agnorumque comas niveo de vertice tondet,</l>
                    <l xml:id="d002l336" n="275">Quas ducibus certo dispensant ordine cunctis</l>
                    <l xml:id="d002l337" n="276">Praecones; fusamque Atrides pectore vocem,</l>
                    <l xml:id="d002l338" n="277">Et geminas cum voce manus, ad sidera tendit:</l>
                    <l xml:id="d002l339" n="278">Iupiter omnipotens, idaeo in vertice regnans,</l>
                    <l xml:id="d002l340" n="279">Et tu, Sol, qui cuncta vides quique omnia sentis,</l>
                    <l xml:id="d002l341" n="280">Fluminaque, et tellus, angustaque Tartara poenis,</l>
                    <l xml:id="d002l342" n="281">Qui regitis sontesque animas et inania regna,</l>
                    <l xml:id="d002l343" n="282">Este mihi testes, et firmum iungite foedus.</l>
                    <l xml:id="d002l344" n="283">Dardanio si fors Paridi victoria cedet,</l>
                    <l xml:id="d002l345" n="284">Tyndarida accipiat gaudens, opibusque fruatur;</l>
                    <l xml:id="d002l346" n="285">At nos fluctivagis relegemus coerula proris:</l>
                    <l xml:id="d002l347" n="286">Sin nostrum adierit fratris victoria martem,</l>
                    <l xml:id="d002l348" n="287">Reddat opes nobis atque Helenen troiana iuventus,</l>
                    <l xml:id="d002l349" n="288">Et Danaum populo meriti referantur honores</l>
                    <l xml:id="d002l350" n="289">Postera venturi quos noscat temporis aetas.</l>
                    <l xml:id="d002l351" n="290">At mihi si Priamus, Priami si regia proles,</l>
                    <l xml:id="d002l352" n="291">Cum Paris occiderit ferro, non omnia servent,</l>
                    <l xml:id="d002l353" n="292">Instaurabo acies et tristia proelia Teucris,</l>
                    <l xml:id="d002l354" n="293">Pergama dum nostro procumbant ardua bello.</l>
                    <l xml:id="d002l355" n="294">Sic fatus, cultro stomachum fulgente reclusit</l>
                    <l xml:id="d002l356" n="295">Agnorum, et tremulo quatientes viscera motu</l>
                    <l xml:id="d002l357" n="296">Deposuit terrae, nigro manante cruore.</l>
                    <l xml:id="d002l358" n="297">Tum pateras complent hausto cratere micantes,</l>
                    <l xml:id="d002l359" n="298">Et terram Baccho libant, superosque precantur.</l>
                    <l xml:id="d002l360" n="299">Atque aliquis coelum suffigens lumine fatur:</l>
                    <l xml:id="d002l361" n="300">Iupiter omnipotens ac cetera numina divum,</l>
                    <l xml:id="d002l362" n="301">Qui primus pacem hanc nobis et foedera rumpet,</l>
                    <l xml:id="d002l363" n="302">Sic illi et natis cerebrum fundatur ut ista</l>
                    <l xml:id="d002l364" n="303">Vina fluunt terrae, Veneris quoque gaudia iungant</l>
                    <l xml:id="d002l365" n="304">Externis carae uxores et iura resolvant.</l>
                    <l xml:id="d002l366" n="305">His superum genitor surdas obstruxerat aures.</l>
                    <l xml:id="d002l367" n="306">Tum Priamus tales effudit pectore voces:</l>
                    <l xml:id="d002l368" n="307">Accipite haec animis, Teucri fortesque Pelasgi;</l>
                    <l xml:id="d002l369" n="308">Ipse quidem verso repetam nunc Pergama cursu,</l>
                    <l xml:id="d002l370" n="309">Quod nequeam, pugnas nato miscente, paternos</l>
                    <l xml:id="d002l371" n="310">Conscelerare oculos et tristia bella tueri.</l>
                    <l xml:id="d002l372" n="311">Nam superi norunt omnes superumque creator,</l>
                    <l xml:id="d002l373" n="312">Sanguineo moribundus humum quis vertice tundet.</l>
                    <l xml:id="d002l374" n="313">Sic ait; et nitidos in currum sustulit agnos,</l>
                    <l xml:id="d002l375" n="314">Ascenditque simul, lentasque retorsit habenas:</l>
                    <l xml:id="d002l376" n="315">Intulit hinc nitidis Antenor membra quadrigis:</l>
                    <l xml:id="d002l377" n="316">Et tandem iliacas versi referuntur ad arces.</l>
                    <l xml:id="d002l378" n="317">Hic Hector Priami soboles et dius Ulysses</l>
                    <l xml:id="d002l379" n="318">Planitiem ingentem pugnae metantur in usum;</l>
                    <l xml:id="d002l380" n="319">Inde vagas quatiunt aerata casside sortes,</l>
                    <l xml:id="d002l381" n="320">Qui prior intorto succendat proelia cornu.</l>
                    <l xml:id="d002l382" n="321">At populi orabant tensis ad sidera palmis,</l>
                    <l xml:id="d002l383" n="322">Atque aliquis geminae sic fatus in agmine turbae est:</l>
                    <l xml:id="d002l384" n="323">Rex superum, idaeis praesignis gloria montis,</l>
                    <l xml:id="d002l385" n="324">Qui prior hoc genti bellum commovit utrique,</l>
                    <l xml:id="d002l386" n="325">Da, precor, alme Tonans, inimica occumbere dextra;</l>
                    <l xml:id="d002l387" n="326">Nos vero aeterno devinctos foedere serva.</l>
                    <l xml:id="d002l388" n="327">Sic ait. Inde oculos avertens maximus Hector</l>
                    <l xml:id="d002l389" n="328">Concusso Paridis suffudit tegmine sortem.</l>
                    <l xml:id="d002l390" n="329">Extemplo sedere alii; iuxtaque fugaces</l>
                    <l xml:id="d002l391" n="330">Quadriiuges aderant, versisque coloribus arma.</l>
                    <l xml:id="d002l392" n="331">Inde Paris nitido squalentia tegmina ferro</l>
                    <l xml:id="d002l393" n="332">Circumdat latis humeris; ocreisque nitentes</l>
                    <l xml:id="d002l394" n="333">Laevibus includit suras, ubi plurima curvo</l>
                    <l xml:id="d002l395" n="334">Argento irradians iuncturas fibula mordet;</l>
                    <l xml:id="d002l396" n="335">Inde lycaonium fratris spectandus in armis</l>
                    <l xml:id="d002l397" n="336">Thoraca induitur; collo suspendit acutum</l>
                    <l xml:id="d002l398" n="337">Mox ensem, argenti claro fulgore micantem;</l>
                    <l xml:id="d002l399" n="338">Tum laevam ingenti clypeo tegit; ardua fulvam</l>
                    <l xml:id="d002l400" n="339">Cassida caesariem cauda praesignis equina</l>
                    <l xml:id="d002l401" n="340">Integit extemplo; et dextrae gravis incubat hasta.</l>
                    <l xml:id="d002l402" n="341">Nec secus egregiis stabat Menelaus in armis.</l>
                    <l xml:id="d002l403" n="342">His actis, geminae surgunt in limite gentis,</l>
                    <l xml:id="d002l404" n="343">Quisque truces oculos hostili in corpore fixus.</l>
                    <l xml:id="d002l405" n="344">Protinus adstantum subitus pavor occupat artus.</l>
                    <l xml:id="d002l406" n="345">Illi demenso stant cominus aequore campi;</l>
                    <l xml:id="d002l407" n="346">Crispantesque graves hastas ingentibus iras</l>
                    <l xml:id="d002l408" n="347">Accendunt stimulis. Tum primus troius heros</l>
                    <l xml:id="d002l409" n="348">Fulmineam validis emittit viribus hastam;</l>
                    <l xml:id="d002l410" n="349">Illa volans clypei fulgenti umbone corusci</l>
                    <l xml:id="d002l411" n="350">Incidit, obtusaque ad terram cuspide fugit.</l>
                    <l xml:id="d002l412" n="351">Hic ferro Atrides praefixum robur acuto</l>
                    <l xml:id="d002l413" n="352">Iam dudum in Paridem librans, ita ad aethera fatur:</l>
                    <l xml:id="d002l414" n="353">Omnipotens genitor, da nostro occumbere ferro</l>
                    <l xml:id="d002l415" n="354">Dardanium Paridem, meritasque exsolvere poenas,</l>
                    <l xml:id="d002l416" n="355">Ut metuant omnes venturum semper in aevum</l>
                    <l xml:id="d002l417" n="356">Hospitium violare sacrum et confundere pacem.</l>
                    <l xml:id="d002l418" n="357">Sic fatus, magnum contorquet robur in hostem,</l>
                    <l xml:id="d002l419" n="358">Et clypeum ingentem valido transverberat ictu,</l>
                    <l xml:id="d002l420" n="359">Thoracisque moras varii tunicamque recludit</l>
                    <l xml:id="d002l421" n="360">Extemplo, ad mediam teritur qua sutilis alvum.</l>
                    <l xml:id="d002l422" n="361">Ille nigram abducto vitavit corpore mortem.</l>
                    <l xml:id="d002l423" n="362">Tum bonus Atrides nitidum consurgit in ensem</l>
                    <l xml:id="d002l424" n="363">Arduus; et summas galeae dum percutit oras,</l>
                    <l xml:id="d002l425" n="364">Dissiluit multo perfractus fragmine mucro.</l>
                    <l xml:id="d002l426" n="365">Ille gemens caeloque advertens lumina fatur:</l>
                    <l xml:id="d002l427" n="366">Rex divum omnipotens, crudeli pectore nullus</l>
                    <l xml:id="d002l428" n="367">Est tibi par superum: ferro punire cruento</l>
                    <l xml:id="d002l429" n="368">Sperabam demens hostem; nunc debilis ictum</l>
                    <l xml:id="d002l430" n="369">Destituit mucro, nec summum vulnere corpus</l>
                    <l xml:id="d002l431" n="370">Lancea perstrinxit nostro contorta lacerto.</l>
                    <l xml:id="d002l432" n="371">Sic fatus, nitido surgentem vertice conum</l>
                    <l xml:id="d002l433" n="372">Arripiens, hostem Danaum torquebat in agmen:</l>
                    <l xml:id="d002l434" n="373">At miseri fauces urgebat sutile vinclum</l>
                    <l xml:id="d002l435" n="374">Fulgentis galeae molli sub gutture fixum.</l>
                    <l xml:id="d002l436" n="375">Traxissetque illum vacuo de limite campi</l>
                    <l xml:id="d002l437" n="376">Inachius ductor, rapido ni concita cursu</l>
                    <l xml:id="d002l438" n="377">Fortia rupisset laxatis vincula nodis</l>
                    <l xml:id="d002l439" n="378">Alma Venus: galeam dextra protraxit inanem</l>
                    <l xml:id="d002l440" n="379">Tantalides, Graiumque illam provolvit in agmen;</l>
                    <l xml:id="d002l441" n="380">Sedula quam subito sociorum turba prehendit.</l>
                    <l xml:id="d002l442" n="381">Dumque redit nigrum cupiens haurire cruorem</l>
                    <l xml:id="d002l443" n="382">Robore ferrato, iuvenem Cytherea paventem</l>
                    <l xml:id="d002l444" n="383">Abstulit, ut facile est magnis posse omnia divis,</l>
                    <l xml:id="d002l445" n="384">Et multo nebulae circum dea fudit amictu.</l>
                    <l xml:id="d002l446" n="385">Mox illum thuris placidum exhalante vaporem</l>
                    <l xml:id="d002l447" n="386">Constituit thalamo; Scaeaeque ad limina portae</l>
                    <l xml:id="d002l448" n="387">Intendens, Helenen adiit, quam plurima circum</l>
                    <l xml:id="d002l449" n="388">Turba nurum steterat. Nitida tum veste trahebat,</l>
                    <l xml:id="d002l450" n="389">Ambrosiaque manu deducens horrida vultum</l>
                    <l xml:id="d002l451" n="390">Lanificae simulavit anus, quae plurima quondam</l>
                    <l xml:id="d002l452" n="391">Cara therapneae mollibat pensa maritae,</l>
                    <l xml:id="d002l453" n="392">Dum lacedaemonios habitaverat illa penates.</l>
                    <l xml:id="d002l454" n="393">Hanc Venus effingens, tremulo sic edidit ore:</l>
                    <l xml:id="d002l455" n="394">Ad Paridem converte gradum, Ledaea, vocantem,</l>
                    <l xml:id="d002l456" n="395">Appulit in thalamos qui iam testudine comptos;</l>
                    <l xml:id="d002l457" n="396">Non illum saevi nigro de pulvere belli</l>
                    <l xml:id="d002l458" n="397">Sed levibus credas nuper cessisse choreis,</l>
                    <l xml:id="d002l459" n="398">Aut illas petere et molli se accingere ludo.</l>
                    <l xml:id="d002l460" n="399">Sic ait, et stimulos acres sub pectore vertit.</l>
                    <l xml:id="d002l461" n="400">Quae postquam divae cervicem lumine pulchram</l>
                    <l xml:id="d002l462" n="401">Fulgentesque oculos et candida pectora novit,</l>
                    <l xml:id="d002l463" n="402">Obstupuit, dulcique graves dedit ore querelas:</l>
                    <l xml:id="d002l464" n="403">Quid me iterum, dixit, miseram dea fallere tentas?</l>
                    <l xml:id="d002l465" n="404">Anne aliquam rursus Phrygiae extorquebis in urbem</l>
                    <l xml:id="d002l466" n="405">Maeoniosve lares, siquis tibi forsan et illic</l>
                    <l xml:id="d002l467" n="406">Gratus adest hominum? Quae nunc fallacia nectis</l>
                    <l xml:id="d002l468" n="407">Verba, simul campi Menelaus in aequore vicit,</l>
                    <l xml:id="d002l469" n="408">Et trahere invisam graias me quaerit in urbes?</l>
                    <l xml:id="d002l470" n="409">Quin, age, iam pridem sequere, et fulgentia caeli</l>
                    <l xml:id="d002l471" n="410">Sidera flammigerumque polum, Cytherea, relinque,</l>
                    <l xml:id="d002l472" n="411">Atque illum observa, dum longo fessa labore</l>
                    <l xml:id="d002l473" n="412">Fies servati coniunx aut serva mariti.</l>
                    <l xml:id="d002l474" n="413">Ipsa quidem, turpe est etenim, sociare recuso</l>
                    <l xml:id="d002l475" n="414">Iam Paridi thalamum, neu verbis improba carpat</l>
                    <l xml:id="d002l476" n="415">Iliadum me turba nurum cumuletque dolores.</l>
                    <l xml:id="d002l477" n="416">Tum Venus iratam sic protulit aurea vocem:</l>
                    <l xml:id="d002l478" n="417">Irritare meam, infelix, iam desine mentem,</l>
                    <l xml:id="d002l479" n="418">Neu cogar longos odio subvertere amores;</l>
                    <l xml:id="d002l480" n="419">Namque ego, si peres, inimica in bella Pelasgos</l>
                    <l xml:id="d002l481" n="420">Dardaniosque adigam, et te lurida fata sequentur.</l>
                    <l xml:id="d002l482" n="421">Haec ubi dicta dedit, passu Ledaea timenti</l>
                    <l xml:id="d002l483" n="422">Prosequitur divam, nullo cernente, beatam,</l>
                    <l xml:id="d002l484" n="423">Aurea defendens nitido velamine membra.</l>
                    <l xml:id="d002l485" n="424">Atque ubi surgentes Paridis tetigere penates,</l>
                    <l xml:id="d002l486" n="425">Ad solitos famulae se se vertere labores;</l>
                    <l xml:id="d002l487" n="426">Illa viri thalamum petiit testudine tutum,</l>
                    <l xml:id="d002l488" n="427">Quam placidis ridens stratis Ericina locavit.</l>
                    <l xml:id="d002l489" n="428">Inde sedens, oculisque Parim defixa modestis:</l>
                    <l xml:id="d002l490" n="429">Venisti, argolici pugna devicte mariti,</l>
                    <l xml:id="d002l491" n="430">Atque utinam hostili cecidisses vulnere, dixit,</l>
                    <l xml:id="d002l492" n="431">Olim qui valido Menelaum vincere ferro</l>
                    <l xml:id="d002l493" n="432">Iactabas demens. Age, nunc, in proelia posce</l>
                    <l xml:id="d002l494" n="433">Magnanimum Atriden, iterumque lacessere pugna</l>
                    <l xml:id="d002l495" n="434">Incipe belligerum iuvenem; temeraria rursus,</l>
                    <l xml:id="d002l496" n="435">Admoneo, ne tu secum certamina iungas,</l>
                    <l xml:id="d002l497" n="436">Ni cupis exciso pertundere vertice campum.</l>
                    <l xml:id="d002l498" n="437">Sic ait. Alternoque Paris sic excipit ore:</l>
                    <l xml:id="d002l499" n="438">Desine iam gravibus convicia fundere dictis,</l>
                    <l xml:id="d002l500" n="439">O dulcis coniunx. Nunc me superavit Atrides</l>
                    <l xml:id="d002l501" n="440">Palladis auxilio; posthac crudelia nostro</l>
                    <l xml:id="d002l502" n="441">Vulnera marte feret: sunt et mea numina contra</l>
                    <l xml:id="d002l503" n="442">Multa mihi. Sed iam Veneris sociemus amico</l>
                    <l xml:id="d002l504" n="443">Gaudia laeta toro: numquam mea pectora tanto</l>
                    <l xml:id="d002l505" n="444">Vulnere fixit Amor, vel cum fluitantia remis</l>
                    <l xml:id="d002l506" n="445">Aequora dispellens, placida Lacedaemone raptam</l>
                    <l xml:id="d002l507" n="446">Te duxi, virgo, ad Cranaen; haec insula dulci</l>
                    <l xml:id="d002l508" n="447">Connubio primum geminos sociavit amantes;</l>
                    <l xml:id="d002l509" n="448">Ut mea nunc lentis uruntur pectora flammis.</l>
                    <l xml:id="d002l510" n="449">Sic fatus, prior in lectum se subiicit altum,</l>
                    <l xml:id="d002l511" n="450">Quem tenera assequitur coniunx: sic ambo nitenti</l>
                    <l xml:id="d002l512" n="451">Accubuere toro, molli languore soluti.</l>
                    <l xml:id="d002l513" n="452">At geminas ardens acies Menelaus obibat,</l>
                    <l xml:id="d002l514" n="453">More ferae absentem nequicquam in pulvere campi</l>
                    <l xml:id="d002l515" n="454">Vestigans Paridem: non illum troia pubes,</l>
                    <l xml:id="d002l516" n="455">Non socii graio potuere ostendere regi;</l>
                    <l xml:id="d002l517" n="456">Nec si conspiciant, Paridis reverentia Teucros</l>
                    <l xml:id="d002l518" n="457">Detineat, sed quisque duci ostendisset achivo.</l>
                    <l xml:id="d002l519" n="458">Namque erat ille suis pallentis imagine mortis</l>
                    <l xml:id="d002l520" n="459">Invisus pariter cunctis. Tum maior Atrides:</l>
                    <l xml:id="d002l521" n="460">Accipite haec, inquit, Troesque et dardana pubes,</l>
                    <l xml:id="d002l522" n="461">Et Troum socii. Campum Menelaus apertum</l>
                    <l xml:id="d002l523" n="462">Solus habet, sequiturque suum victoria martem:</l>
                    <l xml:id="d002l524" n="463">Ereptas nunc victor opes Helenenque reposcit;</l>
                    <l xml:id="d002l525" n="464">Reddite, et Argolicis meriti referantur honores,</l>
                    <l xml:id="d002l526" n="465">Postera venturi quos norit temporis aetas.</l>
                    <l xml:id="d002l527" n="466">Talibus Atrides. Danai simul ore fremebant.</l>
                </div2>
            </div1>
            <div1 xml:id="d003" type="section" decls="#md" met="H">
                <head>
                    <title>liber IV</title>
                    <abbr>IV</abbr>
                    <bibl source="digital">Federica Giacomin</bibl>
                </head>
                <lb/>
                <p xml:id="d003l1" n="0|1">ad magnanimum virum | Laurentium Medicem Petri filium</p>
                <lb/>
                <l xml:id="d003l2" n="1">At superi magni circum atria fulva Tonantis</l>
                <l xml:id="d003l3" n="2">Aurato sedere solo, quis dulcibus Hebe</l>
                <l xml:id="d003l4" n="3">Invergit nectar pateris; illi aurea dextris</l>
                <l xml:id="d003l5" n="4">Pocula suscipiunt laeti, redduntque vicissim,</l>
                <l xml:id="d003l6" n="5">Sidereosque oculos troiana in moenia vertunt.</l>
                <l xml:id="d003l7" n="6">Interea obliquis Iunoni illudere dictis</l>
                <l xml:id="d003l8" n="7">Pertentans natus Saturni, haec edidit ore:</l>
                <l xml:id="d003l9" n="8">Nempe favent geminae Menelao in proelia divae,</l>
                <l xml:id="d003l10" n="9">Iuno colens Argos, et alalcomeneia Pallas,</l>
                <l xml:id="d003l11" n="10">Quae procul aethereis residentes sedibus illum</l>
                <l xml:id="d003l12" n="11">Prospiciunt laetae. Sed nulla iniuria tardat</l>
                <l xml:id="d003l13" n="12">Cyprida ridentem, Paridi quin sedula custos</l>
                <l xml:id="d003l14" n="13">Haereat, atque atrae depellat nubila mortis:</l>
                <l xml:id="d003l15" n="14">Et nuper cum iam cuncti suprema putarent</l>
                <l xml:id="d003l16" n="15">Fata sequi iuvenem, tribuit Cytherea salutem.</l>
                <l xml:id="d003l17" n="16">Nunc sua belligero victoria cessit Atridae.</l>
                <l xml:id="d003l18" n="17">Sed nos consilio dubias quis casus agat res</l>
                <l xml:id="d003l19" n="18">Scrutemur, validasne fero concurrere marte</l>
                <l xml:id="d003l20" n="19">Expediat turmas, an iuncto foedere utrosque</l>
                <l xml:id="d003l21" n="20">Servari populos. Atque haec sententia cunctis</l>
                <l xml:id="d003l22" n="21">Si stet certa deis, teneant sua moenia Teucri,</l>
                <l xml:id="d003l23" n="22">Argivamque Helenen iterum Menelaus habeto.</l>
                <l xml:id="d003l24" n="23">Dixerat. Extemplo Pallasque et candida Iuno</l>
                <l xml:id="d003l25" n="24">Collectam abductis iram ostendere labellis;</l>
                <l xml:id="d003l26" n="25">Namque Iovi haerentes, qua possent laedere Teucros</l>
                <l xml:id="d003l27" n="26">Versabant animo. Tenuitque silentia Pallas,</l>
                <l xml:id="d003l28" n="27">Succenses patri; sed Iuno protinus iram</l>
                <l xml:id="d003l29" n="28">Expressit, talesque effudit pectore voces:</l>
                <l xml:id="d003l30" n="29">Saturni immanis soboles, quae verba profaris?</l>
                <l xml:id="d003l31" n="30">Mene iubes tanto longum sudasse labore</l>
                <l xml:id="d003l32" n="31">Nequicquam, et fessos pressa cervice iugales</l>
                <l xml:id="d003l33" n="32">Esse mihi frustra, dum tristia proelia regi</l>
                <l xml:id="d003l34" n="33">Iliaco natisque paro, dum cogere coetus</l>
                <l xml:id="d003l35" n="34">Incumbo, et graias rapto in certamina turmas?</l>
                <l xml:id="d003l36" n="35">Perge tamen, sed non alii tua iussa volentes</l>
                <l xml:id="d003l37" n="36">Addicent Superi.</l>
                <l xml:id="d003l38" n="36" part="F">Tales dedit ore querelas.</l>
                <l xml:id="d003l39" n="37">Quam contra alterna nebularum voce coactor</l>
                <l xml:id="d003l40" n="38">Iupiter effatur, magnaque exaestuat ira:</l>
                <l xml:id="d003l41" n="39">Quid tibi nam Priamus, Priami quid regia proles</l>
                <l xml:id="d003l42" n="40">Obfuit aut in te potuit committere tantum</l>
                <l xml:id="d003l43" n="41">Infelix, quae sic effraeno pectore tendis</l>
                <l xml:id="d003l44" n="42">Diruere ingentis pulcherrima moenia Troiae?</l>
                <l xml:id="d003l45" n="43">Nec prius absistes odiisve infracta quiesces,</l>
                <l xml:id="d003l46" n="44">Moenia quam Teucrum portasque ingressa patentes,</l>
                <l xml:id="d003l47" n="45">Et Priamum et natos Troiaeque potentis alumnos</l>
                <l xml:id="d003l48" n="46">Dentibus exedas crudos. Sed quae tibi saeva</l>
                <l xml:id="d003l49" n="47">Mente sedent, age, exsequere, ut certamina tandem</l>
                <l xml:id="d003l50" n="48">Haud constent magno nobis, cogarque severus</l>
                <l xml:id="d003l51" n="49">Succensere tibi. Verum haec sub mente reconde</l>
                <l xml:id="d003l52" n="50">Dicta, soror, memori: quotiens ego numine tendam</l>
                <l xml:id="d003l53" n="51">Expugnare meo praesignem moenibus urbem,</l>
                <l xml:id="d003l54" n="52">Siqua tibi est animo, siquam mortalia complent</l>
                <l xml:id="d003l55" n="53">Corpora cara tibi, tum nostram protinus iram</l>
                <l xml:id="d003l56" n="54">Atteruisse cave. Sic nobis certa voluntas,</l>
                <l xml:id="d003l57" n="55">Hoc tibi quando volens animo nolente remisi.</l>
                <l xml:id="d003l58" n="56">Nam quascumque urbes rutilo sol lumine lustrat,</l>
                <l xml:id="d003l59" n="57">Et quascumque tegit stellati culmen olympi,</l>
                <l xml:id="d003l60" n="58">Ante omnes, colui magnae sacra moenia Troiae,</l>
                <l xml:id="d003l61" n="59">Et Priamum et Priami populum praedivitis omnem;</l>
                <l xml:id="d003l62" n="60">Plurima namque meis mactata est victima sacris,</l>
                <l xml:id="d003l63" n="61">Et multo calet ara mero ac nidore piata,</l>
                <l xml:id="d003l64" n="62">Qualia dant superis mortales praemia divis.</l>
                <l xml:id="d003l65" n="63">Ad quem sic oculis fatur Iuno inclyta magnis:</l>
                <l xml:id="d003l66" n="64">Tres equidem ante alias amplector, Iupiter, urbes,</l>
                <l xml:id="d003l67" n="65">Argosque, et Sparten, et compita lata Mycenes:</l>
                <l xml:id="d003l68" n="66">Oderis istarum quotiens, nil deprecor, illam</l>
                <l xml:id="d003l69" n="67">Verte solo; neque enim conatus frangere tentem</l>
                <l xml:id="d003l70" n="68">Ipsa tuos; nec si studeam te flectere, coniunx,</l>
                <l xml:id="d003l71" n="69">Irascarve tibi, nostri perfecta voluntas</l>
                <l xml:id="d003l72" n="70">Esse animi poterit, rerum tibi tanta potestas!</l>
                <l xml:id="d003l73" n="71">Par tamen est longos certo quoque fine labores</l>
                <l xml:id="d003l74" n="72">Exegisse mihi, quod sum dea, quod genus idem</l>
                <l xml:id="d003l75" n="73">Et pater ambobus fuerit, meque ipse priorem</l>
                <l xml:id="d003l76" n="74">Saturnus dias in luminis edidit oras.</l>
                <l xml:id="d003l77" n="75">Quin etiam coniunx dicor tua, culmen olympi</l>
                <l xml:id="d003l78" n="76">Qui regis et superos certis moderaris habenis.</l>
                <l xml:id="d003l79" n="77">Verum haec alterna cedemus mente vicissim,</l>
                <l xml:id="d003l80" n="78">Ipsa tibi, tu vero mihi; sic omnis in unum</l>
                <l xml:id="d003l81" n="79">Conveniet mox turba deum. Nunc maxima Pallas,</l>
                <l xml:id="d003l82" n="80">Imperiis instincta tuis, petat agmina Graium</l>
                <l xml:id="d003l83" n="81">Dardaniasque acies, utque ipsi foedera rumpant</l>
                <l xml:id="d003l84" n="82">Troiani tentet sacrataque iura resolvant.</l>
                <l xml:id="d003l85" n="83">Haec postquam effata est, hominum pater atque deorum</l>
                <l xml:id="d003l86" n="84">Talibus extemplo succendit Pallada dictis:</l>
                <l xml:id="d003l87" n="85">I medios inter populos, et dissere, Palla,</l>
                <l xml:id="d003l88" n="86">Crimina bellorum; rumpant sacra foedera Troes</l>
                <l xml:id="d003l89" n="87">Exhortare prius, Danaosque in bella lacessant.</l>
                <l xml:id="d003l90" n="88">Dixit. At illa leves caeli demissa per auras</l>
                <l xml:id="d003l91" n="89">Advolat effuso transmittens aethera cursu.</l>
                <l xml:id="d003l92" n="90">Qualem ingens natus Saturni, curva tenentis</l>
                <l xml:id="d003l93" n="91">Consilia, aethereo stellam de culmine misit,</l>
                <l xml:id="d003l94" n="92">Prodigium nautis populove in bella coacto,</l>
                <l xml:id="d003l95" n="93">Spargentem rutilos celsis in nubibus ignes;</l>
                <l xml:id="d003l96" n="94">Haud secus insiliens campo se bellica Pallas</l>
                <l xml:id="d003l97" n="95">Intulit in medios. Subitus pavor occupat artus</l>
                <l xml:id="d003l98" n="96">Spectantum; fusaque aliquis sic voce propinquum</l>
                <l xml:id="d003l99" n="97">Continuo invadens. Aut nos accingere, dixit,</l>
                <l xml:id="d003l100" n="98">Cogemur pugnae, ferroque lacessere martem;</l>
                <l xml:id="d003l101" n="99">Aut pater omnipotens stabili nos foedere iunget</l>
                <l xml:id="d003l102" n="100">Iupiter, et populi concordi pace fruentur,</l>
                <l xml:id="d003l103" n="101">Namque hominum a tristi custodit pectora bello.</l>
                <l xml:id="d003l104" n="102">Talia dicta dabant. Formam dea vertitur oris</l>
                <l xml:id="d003l105" n="103">Laodoci in vultus praeclaro Antenore creti,</l>
                <l xml:id="d003l106" n="104">Et lycium toto mox Pandaron agmine quaerit.</l>
                <l xml:id="d003l107" n="105">Hunc ubi belligeras inter consistere turmas,</l>
                <l xml:id="d003l108" n="106">Quas procul Aesepi deduxit fontibus heros,</l>
                <l xml:id="d003l109" n="107">Repperit, his iuvenem compellat vocibus ultro:</l>
                <l xml:id="d003l110" n="108">Obsequere, eia, precor, mihi, nate Lycaonis ingens,</l>
                <l xml:id="d003l111" n="109">Torque levem cornu Menelai in membra sagittam;</l>
                <l xml:id="d003l112" n="110">Pronum sterne solo: quem si cecidisse sub armis</l>
                <l xml:id="d003l113" n="111">Contigerit, Teucros insigni laude fovebis,</l>
                <l xml:id="d003l114" n="112">Quos bene apud memores tanti tibi gloria facti</l>
                <l xml:id="d003l115" n="113">Nusquam aberit; Paris ipse quidem splendentia dives</l>
                <l xml:id="d003l116" n="114">Ante alios tibi dona dabit, si turbine teli</l>
                <l xml:id="d003l117" n="115">Incitus Atrides vitam exhalabit in auras</l>
                <l xml:id="d003l118" n="116">Ascendetque rogum. Sed iam molire sagittam,</l>
                <l xml:id="d003l119" n="117">Et lycium votis Phoebum precibusque vocato,</l>
                <l xml:id="d003l120" n="118">Insignem cornu certum propellere telum;</l>
                <l xml:id="d003l121" n="119">Offer sacra deo, caesurum pinguibus aris</l>
                <l xml:id="d003l122" n="120">Primitias pecudum, repetes cum tecta Zeleae.</l>
                <l xml:id="d003l123" n="121">Talibus amentis mentem Tritonia suasit.</l>
                <l xml:id="d003l124" n="122">Continuoque feri compactum e cornibus arcum</l>
                <l xml:id="d003l125" n="123">Deprompsit capri, quem caeci in faucibus antri</l>
                <l xml:id="d003l126" n="124">Ipse olim observans, inopino vulnere dulces</l>
                <l xml:id="d003l127" n="125">Perculerat latebras linquentem, antroque supinum</l>
                <l xml:id="d003l128" n="126">Straverat intorto traiectum pectora ferro;</l>
                <l xml:id="d003l129" n="127">Ille bis octonis surgentia cornua palmis</l>
                <l xml:id="d003l130" n="128">Vertice fundebat, docto quae deinde labore</l>
                <l xml:id="d003l131" n="129">Artificique manu desecta aptataque prudens</l>
                <l xml:id="d003l132" n="130">Expoliit faber, et solido capita addidit auro.</l>
                <l xml:id="d003l133" n="131">Hunc ubi iam extulerat, terrae subsedit, et acri</l>
                <l xml:id="d003l134" n="132">Contendit nervo; comitum quem turba latentem</l>
                <l xml:id="d003l135" n="133">Collatis operit clypeis, ne forte, priusquam</l>
                <l xml:id="d003l136" n="134">Dirigat aligerum Menelai in corpora ferrum,</l>
                <l xml:id="d003l137" n="135">Exciti insurgant Danai martemque lacessant.</l>
                <l xml:id="d003l138" n="136">Sublevat hinc tegmen pharetrae, immanemque sagittam</l>
                <l xml:id="d003l139" n="137">Seligit actutum, sed qua nec acutior ulla</l>
                <l xml:id="d003l140" n="138">Nec minus incerta est nec quae magis audiat arcum,</l>
                <l xml:id="d003l141" n="139">Tristiaque intento componit spicula nervo,</l>
                <l xml:id="d003l142" n="140">Et pharetrata vocat lycii mox numina Phoebi:</l>
                <l xml:id="d003l143" n="141">Inde ovium primos foetus solemnia sacra</l>
                <l xml:id="d003l144" n="142">Caesurum pingues sese promittit ad aras,</l>
                <l xml:id="d003l145" n="143">Cum repetet sacrae mox dulcia tecta Zeleae.</l>
                <l xml:id="d003l146" n="144">Tum bubulum abduxit nervum, volucremque sagittam</l>
                <l xml:id="d003l147" n="145">Atque arcum ferro pariter nervoque papillam</l>
                <l xml:id="d003l148" n="146">Contigit, et latum cornu sinuavit in orbem.</l>
                <l xml:id="d003l149" n="147">Sibila dehinc arcus nervique dedere sonantes;</l>
                <l xml:id="d003l150" n="148">Per mediasque volans acies avidumque cadendi</l>
                <l xml:id="d003l151" n="149">Turbine prosiluit rapido penetrabile telum.</l>
                <l xml:id="d003l152" n="150">At non cura tui, Menelae, e pectore divum</l>
                <l xml:id="d003l153" n="151">Exciderat: verum ante alios dea bellica magno</l>
                <l xml:id="d003l154" n="152">Nata Iove assistens, telum detorsit amarum,</l>
                <l xml:id="d003l155" n="153">Et dirum avertit fatum; velut anxia mater</l>
                <l xml:id="d003l156" n="154">Exigit obscoenam nati de corpore muscam,</l>
                <l xml:id="d003l157" n="155">Cum dulci fruitur somno. Mox excipit ictum</l>
                <l xml:id="d003l158" n="156">Angustus rutilo praefulgens balteus auro,</l>
                <l xml:id="d003l159" n="157">Qui iuncto duplicem nexu thoraca premebat;</l>
                <l xml:id="d003l160" n="158">Tum varia intortum perrumpit cingula telum,</l>
                <l xml:id="d003l161" n="159">Thoracisque moras mitramque ex aere rigentem</l>
                <l xml:id="d003l162" n="160">Praeductum iaculis animae tutamen acutis</l>
                <l xml:id="d003l163" n="161">Confodit, et summum describit vulnere corpus;</l>
                <l xml:id="d003l164" n="162">Continuoque niger prorumpit vulnere sanguis.</l>
                <l xml:id="d003l165" n="163">Puniceo veluti detersum Maeonis olim</l>
                <l xml:id="d003l166" n="164">Aut Cariatis ebur violat cum femina fuco,</l>
                <l xml:id="d003l167" n="165">Cornipedem quod fraenet equum, iacet illud in alto</l>
                <l xml:id="d003l168" n="166">Compositum thalamo, multique in proelia ferre</l>
                <l xml:id="d003l169" n="167">Optavere equites nequicquam, namque verendo</l>
                <l xml:id="d003l170" n="168">Servatur regi, validum quod luce rubenti</l>
                <l xml:id="d003l171" n="169">Ornet equum pariterque equiti sit gloria celso;</l>
                <l xml:id="d003l172" n="170">Sic tibi purpureo, Menelae, nitentia crura</l>
                <l xml:id="d003l173" n="171">Et femora et pulchri rubuerunt sanguine tali.</l>
                <l xml:id="d003l174" n="172">Illicet ipse virum timuit regnator Atrides,</l>
                <l xml:id="d003l175" n="173">Ut nigrum aspexit fundentia membra cruorem;</l>
                <l xml:id="d003l176" n="174">Nec minus extimuit fatum Menelaus acerbum.</l>
                <l xml:id="d003l177" n="175">At vero exsertum tenui de vulnere nervum</l>
                <l xml:id="d003l178" n="176">Ut vidit, geminasque hamatae cuspidis alas,</l>
                <l xml:id="d003l179" n="177">Pectore collegit vires animumque recepit.</l>
                <l xml:id="d003l180" n="178">Hic Agamemno manum iuvenis capit, atque ita fatur,</l>
                <l xml:id="d003l181" n="179">Et graviter socios inter gemit ipse gementes:</l>
                <l xml:id="d003l182" n="180">Care, tuo exitio percussi foedera, frater,</l>
                <l xml:id="d003l183" n="181">Te solum obiectans cunctis in proelia Teucris.</l>
                <l xml:id="d003l184" n="182">Sic te vulneribus petiere, ac iura fidemque</l>
                <l xml:id="d003l185" n="183">Calcavere Phryges! Sed enim iurata deorum</l>
                <l xml:id="d003l186" n="184">Numina, et agnorum cruor, ac libamina sacri</l>
                <l xml:id="d003l187" n="185">Fusa meri, dextraeque datae acceptaeque vicissim,</l>
                <l xml:id="d003l188" n="186">Haudquaquam evadent fallacibus irrita Teucris.</l>
                <l xml:id="d003l189" n="187">Nam licet Argivum nondum Saturnius ausis</l>
                <l xml:id="d003l190" n="188">Annuerit, certo faciet rata numine tandem</l>
                <l xml:id="d003l191" n="189">Vota animi; meritasque gravi pro crimine poenas</l>
                <l xml:id="d003l192" n="190">Mox capita ipsa Phrygum miseris cum matribus atque</l>
                <l xml:id="d003l193" n="191">Pignoribus solvent caris. Namque haec mihi certa</l>
                <l xml:id="d003l194" n="192">Mente animoque sedent: aderit, nec fallimur, olim</l>
                <l xml:id="d003l195" n="193">Certa dies, sacram quae diruat Ilion urbem</l>
                <l xml:id="d003l196" n="194">Et Priamum et Priami populum regnumque superbi;</l>
                <l xml:id="d003l197" n="195">Iupiter at celso residens in culmine olympi</l>
                <l xml:id="d003l198" n="196">Ipse manu horrendam Phrygibus cinctamque tenebris</l>
                <l xml:id="d003l199" n="197">Aegida concutiet flagranti fervidus ira</l>
                <l xml:id="d003l200" n="198">Dardaniam ob fraudem. Certo haec cuncta ordine fient.</l>
                <l xml:id="d003l201" n="199">At dolor urgebit saevus mea pectora, frater,</l>
                <l xml:id="d003l202" n="200">Si moriere tuaeque implebis stamina vitae.</l>
                <l xml:id="d003l203" n="201">Namque ego ad optatum remeabo inglorius Argos,</l>
                <l xml:id="d003l204" n="202">Et Danai patrias repetent mox remige sedes,</l>
                <l xml:id="d003l205" n="203">Argivamque Helenen Priamo Teucrisque relinquent</l>
                <l xml:id="d003l206" n="204">Egregiam laudem; phrygiis tua putrida campis</l>
                <l xml:id="d003l207" n="205">Mox opere infecto, Menelae, e pectore fundet:</l>
                <l xml:id="d003l208" n="206">O utinam in cunctis Agamemno ita vindicet iram,</l>
                <l xml:id="d003l209" n="207">Ut modo, belligeros qui frustra huc duxit Achivos,</l>
                <l xml:id="d003l210" n="208">Iamque domum patriamque tenet maria alta remensus,</l>
                <l xml:id="d003l211" n="209">Et vacuis cessit ratibus, fratremque reliquit! -</l>
                <l xml:id="d003l212" n="210">Haec ubi quis referet, tellus mihi lata debiscat!</l>
                <l xml:id="d003l213" n="211">Sic ait. Ast iuvenis contra imperterritus infit:</l>
                <l xml:id="d003l214" n="212">Parce metu, Argivum quatiat ne pectora terror,</l>
                <l xml:id="d003l215" n="213">Namque volans nullo telum discrimine adactum est,</l>
                <l xml:id="d003l216" n="214">Sed picturatus rapidum compescuit ictum</l>
                <l xml:id="d003l217" n="215">Balteus, ac multo fabrum sudata labore</l>
                <l xml:id="d003l218" n="216">Mitra rigens, duplicique exactus tegmine thorax.</l>
                <l xml:id="d003l219" n="217">Quem contra excipiens Agamemnon talibus orsus:</l>
                <l xml:id="d003l220" n="218">O sint vera utinam, frater, quae pectore fundis!</l>
                <l xml:id="d003l221" n="219">Verum abstergebit vulnus spargetque salubri</l>
                <l xml:id="d003l222" n="220">Mox opifer succo nigros abigente dolores.</l>
                <l xml:id="d003l223" n="221">Dixit; et extemplo divinum nomine signans</l>
                <l xml:id="d003l224" n="222">Talthybium alloquitur praeconem, et talia fatur:</l>
                <l xml:id="d003l225" n="223">Huc, age, rumpe moras, arcesse Machaona magnum</l>
                <l xml:id="d003l226" n="224">Asclepi genitum medici de sanguine summi,</l>
                <l xml:id="d003l227" n="225">Belligerum ut cernat iam iam Menelaon Achivum</l>
                <l xml:id="d003l228" n="226">Ductorem, intorta fixit cui membra sagitta</l>
                <l xml:id="d003l229" n="227">Dardania arquitenens lyciave e gente creatus;</l>
                <l xml:id="d003l230" n="228">Gloria magna suis, Danais dolor omnibus ingens.</l>
                <l xml:id="d003l231" n="229">Sic ait. Ast illi concussit pectora terror.</l>
                <l xml:id="d003l232" n="230">Protinus ad danaas referunt vestigia turmas.</l>
                <l xml:id="d003l233" n="231">Hinc ubi iam gressus tulerant qua flavus in armis</l>
                <l xml:id="d003l234" n="232">Constiterat iuvenis, magno regnumque ducumque</l>
                <l xml:id="d003l235" n="233">Concursu obseptus, et dis coelestibus aequus</l>
                <l xml:id="d003l236" n="234">Conserta medius stabat claudente corona,</l>
                <l xml:id="d003l237" n="235">Continuo ex habili retrahebat spicula balteo,</l>
                <l xml:id="d003l238" n="236">Sollicitansque manu praeductae cuspidis alas</l>
                <l xml:id="d003l239" n="237">Evellit geminas; tum picti vincula baltei,</l>
                <l xml:id="d003l240" n="238">Thoracemque simul, textumque exsolvit ahenae</l>
                <l xml:id="d003l241" n="239">Squamigerum mitrae multo sudore coactum:</l>
                <l xml:id="d003l242" n="240">Hinc ubi iam eliciti perspexit vulnera teli,</l>
                <l xml:id="d003l243" n="241">Mitia deterso sparsit medicamina tabo,</l>
                <l xml:id="d003l244" n="242">Ipsius ante patri dederat quae munera Chiron.</l>
                <l xml:id="d003l245" n="243">Belligerum interea dum sic Menelaon Achivi</l>
                <l xml:id="d003l246" n="244">Circumstant, clypeis protectae corpora Teucrum</l>
                <l xml:id="d003l247" n="245">Processere acies. Tum vero accingier armis</l>
                <l xml:id="d003l248" n="246">Pro se quisque ardent Danai, pugnaeque parant se.</l>
                <l xml:id="d003l249" n="247">Non hic torpenti resolutum membra veterno,</l>
                <l xml:id="d003l250" n="248">Non trepidum cernas, non fervida bella paventem</l>
                <l xml:id="d003l251" n="249">Magnanimuni Atriden, saevi sed munera martis</l>
                <l xml:id="d003l252" n="250">Ardentem, atque alacri properantem in proelia passu.</l>
                <l xml:id="d003l253" n="251">Linquit equos, linquit volucres lato aequore currus:</l>
                <l xml:id="d003l254" n="252">Illicet hos crebras efflantes naribus auras</l>
                <l xml:id="d003l255" n="253">Sedulus excepit custos fidusque minister</l>
                <l xml:id="d003l256" n="254">Piraidae Eurymedon Ptolemaei clara propago;</l>
                <l xml:id="d003l257" n="255">Hos illum servare iubet, si membra fatiget</l>
                <l xml:id="d003l258" n="256">Improbus inde labor dum Graios instruit armis.</l>
                <l xml:id="d003l259" n="257">Ipse pedes campos atque agmina nota pererrat</l>
                <l xml:id="d003l260" n="258">Magnanimus ductor. Tum siquos cernit inertes,</l>
                <l xml:id="d003l261" n="259">Praecipitare moras verbis instigat amicis:</l>
                <l xml:id="d003l262" n="260">Argivi celerate, et saevo incumbite marti.</l>
                <l xml:id="d003l263" n="261">Iupiter hac stabit genitor Danaisque favebit:</l>
                <l xml:id="d003l264" n="262">Et qui iura prius, qui testes foederis icti</l>
                <l xml:id="d003l265" n="263">Contempsere deos, horum post fata cadaver</l>
                <l xml:id="d003l266" n="264">Vulturibus dabitur rapidis; nos dulcia Troum</l>
                <l xml:id="d003l267" n="265">Pignora et uxores ratibus ducemus amatas,</l>
                <l xml:id="d003l268" n="266">Pergama cum nostris manibus prostrata iacebunt.</l>
                <l xml:id="d003l269" n="267">Quos vero invisi languere in munera martis</l>
                <l xml:id="d003l270" n="268">Aspicit, irata castigat voce paventes:</l>
                <l xml:id="d003l271" n="269">Argivi bello praestantes, nulla pudoris</l>
                <l xml:id="d003l272" n="270">Dedecoris vos signa tenent? Quid statis inertes</l>
                <l xml:id="d003l273" n="271">Hinnuleis similes? Volucri postquam impete apertam</l>
                <l xml:id="d003l274" n="272">Planitiem secuere leves, mox languida fessi</l>
                <l xml:id="d003l275" n="273">Genua trahunt, nullasque cient sub pectore vires.</l>
                <l xml:id="d003l276" n="274">Haud secus attoniti statis, pugnamque timetis.</l>
                <l xml:id="d003l277" n="275">Quonam erit usque mora haec? An dum troiana iuventus</l>
                <l xml:id="d003l278" n="276">Ad danaas raptim puppes litusque feratur?</l>
                <l xml:id="d003l279" n="277">Dumque oculi cernant vestri, num dextera magni</l>
                <l xml:id="d003l280" n="278">Vos tegat alta Iovis fatumque expellat acerbum?</l>
                <l xml:id="d003l281" n="279">Sic duce digna gerens acies lustrabat Atrides.</l>
                <l xml:id="d003l282" n="280">Admisso petit inde gradu densa agmina Cretum,</l>
                <l xml:id="d003l283" n="281">Membra armis regem iuxta Idomenea tegentum.</l>
                <l xml:id="d003l284" n="282">Viribus ille apro similis, tum pectore prudens,</l>
                <l xml:id="d003l285" n="283">Agmina prima parat bello; postrema coercet</l>
                <l xml:id="d003l286" n="284">Meriones. Verum hos ingens ubi vidit Atrides,</l>
                <l xml:id="d003l287" n="285">Idomenea alacri compellans voce profatur:</l>
                <l xml:id="d003l288" n="286">Te certe ante omnes Danaos ego semper honore</l>
                <l xml:id="d003l289" n="287">Afficio, sive in duri certamine Martis,</l>
                <l xml:id="d003l290" n="288">Sive opere in reliquo, placidae seu munere mensae,</l>
                <l xml:id="d003l291" n="289">Cum primi Argivum flagrantis pocula Bacchi</l>
                <l xml:id="d003l292" n="290">Cratere immiscent: epotum namque Lyaeum</l>
                <l xml:id="d003l293" n="291">Instaurant alii vicibus capita alta comantes</l>
                <l xml:id="d003l294" n="292">Argolici, et vacuis pateris nova vina refundunt;</l>
                <l xml:id="d003l295" n="293">At plena assistunt Baccho tibi pocula semper,</l>
                <l xml:id="d003l296" n="294">Ceu mihi, quo valeas, animus cum suaserit, ora</l>
                <l xml:id="d003l297" n="295">Colluere ac frenare sitim. Sed nunc age, qualem</l>
                <l xml:id="d003l298" n="296">Iactabas quondam, talem te in proelia praesta.</l>
                <l xml:id="d003l299" n="297">Quem contra Idomeneus Cretum dux protinus infit:</l>
                <l xml:id="d003l300" n="298">Me comitem, Atride, cernes in bella paratum,</l>
                <l xml:id="d003l301" n="299">Quod tibi iampridem nutu verbisque recepi.</l>
                <l xml:id="d003l302" n="300">Verum hortare alios crinito vertice Achivos</l>
                <l xml:id="d003l303" n="301">Ut cito pugnemus, quando irrita foedera Troes</l>
                <l xml:id="d003l304" n="302">Fecere, ast ipsis letum saevique dolores</l>
                <l xml:id="d003l305" n="303">Impendent, qui iura prius laesere fidemque.</l>
                <l xml:id="d003l306" n="304">Sic ait. Inde animum laetus perrexit Atrides,</l>
                <l xml:id="d003l307" n="305">Aiacesque petit glomerata per agmina tendens.</l>
                <l xml:id="d003l308" n="306">Olli inducebant humeris fulgentibus arma;</l>
                <l xml:id="d003l309" n="307">Densa simul peditum nubes in bella subibat.</l>
                <l xml:id="d003l310" n="308">Qualem praerupto scopuli de culmine pastor</l>
                <l xml:id="d003l311" n="309">Per mare tendentem zephyri spiramine nubem</l>
                <l xml:id="d003l312" n="310">Prospicit; illa procul piceae caliginis instar</l>
                <l xml:id="d003l313" n="311">Apparet ponto gradiens, ac turbine saevo</l>
                <l xml:id="d003l314" n="312">Praecipitat; timet ille videns, pavidasque sub antrum</l>
                <l xml:id="d003l315" n="313">Cogit oves, properatque gravem vitare procellam:</l>
                <l xml:id="d003l316" n="314">Tales, iuxta illos, iuvenum quos Iupiter ingens</l>
                <l xml:id="d003l317" n="315">Nutrierat tendunt glomeratae in bella phalanges,</l>
                <l xml:id="d003l318" n="316">Nigrantes, densae clypeis et fortibus armis.</l>
                <l xml:id="d003l319" n="317">Hos quoque perspiciens, animo gavisus Atrides</l>
                <l xml:id="d003l320" n="318">Talibus alloquitur verbisque volantibus infit:</l>
                <l xml:id="d003l321" n="319">Aiaces, Graium ductores aere micantum,</l>
                <l xml:id="d003l322" n="320">Haud opus hortatu vobis iussisque meis est;</l>
                <l xml:id="d003l323" n="321">Vos potius densas in bellum accendite turmas.</l>
                <l xml:id="d003l324" n="322">Iupiter o utinam, Pallasque et pulcher Apollo,</l>
                <l xml:id="d003l325" n="323">Omnibus idem animus foret alto in pectore Graiis!</l>
                <l xml:id="d003l326" n="324">Ocius ut prono pulsaret culmine terram</l>
                <l xml:id="d003l327" n="325">Urbs Priami, et nostris manibus prostrata iaceret.</l>
                <l xml:id="d003l328" n="326">Dixit; deseruitque duces, reliquosque petivit.</l>
                <l xml:id="d003l329" n="327">Nestora tum Pylium facundi convenit oris,</l>
                <l xml:id="d003l330" n="328">Aptantem pugnae socios dictisque monentem;</l>
                <l xml:id="d003l331" n="329">Quem circum ingentem Pelagonta et Alastora cernit,</l>
                <l xml:id="d003l332" n="330">Aemonaque Chromiumque Creonta Biantaque regem.</l>
                <l xml:id="d003l333" n="331">Ille in fronte equites currus rapidosque iugales,</l>
                <l xml:id="d003l334" n="332">Extrema pedites acie densosque bonosque</l>
                <l xml:id="d003l335" n="333">Ceu murum belli statuit; timidosque coegit</l>
                <l xml:id="d003l336" n="334">Protinus in medium, ne saevas aequore possint</l>
                <l xml:id="d003l337" n="335">Detractare vices duroque abscedere marti.</l>
                <l xml:id="d003l338" n="336">Inde equiti edicit validos inhibere iugales,</l>
                <l xml:id="d003l339" n="337">Nec reliquam turbare aciem; tum ne sibi quisquam</l>
                <l xml:id="d003l340" n="338">Fidat, equum regere et telo decernere doctus,</l>
                <l xml:id="d003l341" n="339">Nec procul a sociis procurrere longius ausit;</l>
                <l xml:id="d003l342" n="340">Neve pedem timidi referant, aciemque refringant.</l>
                <l xml:id="d003l343" n="341">At quicumque alacres versans in pulvere bigas</l>
                <l xml:id="d003l344" n="342">Hostilem ruet ad currum, tum lancea dextra</l>
                <l xml:id="d003l345" n="343">Olli versetur facili; namque hoc mage confert.</l>
                <l xml:id="d003l346" n="344">Sic validas urbes, sic moenia celsa priores</l>
                <l xml:id="d003l347" n="345">Vincebant bello; talem in certamine mentem,</l>
                <l xml:id="d003l348" n="346">Talem animum quondam patres in pectore habebant.</l>
                <l xml:id="d003l349" n="347">His in bella senex iam longo callidus usu</l>
                <l xml:id="d003l350" n="348">Hortatur socios. Quem postquam laetus Atrides</l>
                <l xml:id="d003l351" n="349">Aspexit, volucri compellat voce repente:</l>
                <l xml:id="d003l352" n="350">O utinam veluti crudo tibi pectore fervet</l>
                <l xml:id="d003l353" n="351">Nunc ingens animus, sic te sequerentur et ipsa</l>
                <l xml:id="d003l354" n="352">Genua, senex, firmasque darent pia numina vires</l>
                <l xml:id="d003l355" n="353">Martis in arma feri! Sed te domat aegra senectus.</l>
                <l xml:id="d003l356" n="354">Atque utinam haec alium premeret, tibi laeta iuventus</l>
                <l xml:id="d003l357" n="355">Afforet! Hunc dulci Nestor sic excipit ore:</l>
                <l xml:id="d003l358" n="356">Atride, ipse etiam cuperem nunc viribus illis</l>
                <l xml:id="d003l359" n="357">Esse tibi, quas ante meo rex marte peremptus</l>
                <l xml:id="d003l360" n="358">Sensit Ereuthalion. Sed non simul omnia magni</l>
                <l xml:id="d003l361" n="359">Coelicolae prabent homini: si laeta virebant</l>
                <l xml:id="d003l362" n="360">Membra annis quondam, nunc me mea deficit aetas.</l>
                <l xml:id="d003l363" n="361">Sic quoque nunc equites inter versabor; et illos</l>
                <l xml:id="d003l364" n="362">Consilio, qui solus honos solet esse senectae,</l>
                <l xml:id="d003l365" n="363">In martem subigam: iuvenili lancea dextra</l>
                <l xml:id="d003l366" n="364">Versetur, calido fervent quis sanguine membra.</l>
                <l xml:id="d003l367" n="365">Dixerat. Inde animum laetus perrexit Atrides;</l>
                <l xml:id="d003l368" n="366">Atque in procinctu Petei de stirpe Menestheum</l>
                <l xml:id="d003l369" n="367">Offendit stantem, quem circum bellica pubes</l>
                <l xml:id="d003l370" n="368">Fulgebat iuvenum quos patria misit Athenae.</l>
                <l xml:id="d003l371" n="369">Hunc prope consilio stabat praesignis Ulysses,</l>
                <l xml:id="d003l372" n="370">Atque Cephallenum praestantes robore turmae</l>
                <l xml:id="d003l373" n="371">Stipabant regem. Belli nondum ille tumultus</l>
                <l xml:id="d003l374" n="372">Senserat; et nuper Teucri fortesque Pelasgi</l>
                <l xml:id="d003l375" n="373">Adversum excierant saeva in certamina gressum:</l>
                <l xml:id="d003l376" n="374">Illi autem campo vestigia fixa tenebant,</l>
                <l xml:id="d003l377" n="375">Infestam donec Teucri et prima agmina Graium</l>
                <l xml:id="d003l378" n="376">Incipiant conferre manum martemque lacessant.</l>
                <l xml:id="d003l379" n="377">Quos ubi conspexit, dictis castigat amaris</l>
                <l xml:id="d003l380" n="378">Rex hominum Atrides, ac verba volantia fundens:</l>
                <l xml:id="d003l381" n="379">Nate, inquit, regis Petei quem Iupiter ipse</l>
                <l xml:id="d003l382" n="380">Nutriit, et tu astu fallaci ornate dolisque,</l>
                <l xml:id="d003l383" n="381">Quid trepidi statis? Quaeve haec cunctatio, donec</l>
                <l xml:id="d003l384" n="382">Bella serant alii? Vos certo prima ciere</l>
                <l xml:id="d003l385" n="383">Agmina, vos primo decuit confligere marte,</l>
                <l xml:id="d003l386" n="384">Quos ego sum primo mensae dignatus honore,</l>
                <l xml:id="d003l387" n="385">Cum danais epulae senibus mensaeque parantur.</l>
                <l xml:id="d003l388" n="386">Hic tostae veribus carnes, hic dulcia semper</l>
                <l xml:id="d003l389" n="387">Pocula prompta manent valido spumantia Baccho.</l>
                <l xml:id="d003l390" n="388">Vos etiam ante decem spectabitis ire cohortum</l>
                <l xml:id="d003l391" n="389">Praesidia in pugnas hostilibus obvia turmis?</l>
                <l xml:id="d003l392" n="390">Hunc torve aspiciens ita callidus infit Ulysses:</l>
                <l xml:id="d003l393" n="391">Quod verbum, Atride, vallum tibi dentibus aptum</l>
                <l xml:id="d003l394" n="392">Tam temere effugit, qui nos certamina dixti</l>
                <l xml:id="d003l395" n="393">Negligere? At cum iam Troum Danaumque catervae</l>
                <l xml:id="d003l396" n="394">Incipient conferre manu fera munera martis,</l>
                <l xml:id="d003l397" n="395">Telemachi patrem, modo sint tibi talia curae,</l>
                <l xml:id="d003l398" n="396">Principibus cernes mixtum concurrere Teucris</l>
                <l xml:id="d003l399" n="397">Intrepidum. Sed tu ventosa et inania iactas.</l>
                <l xml:id="d003l400" n="398">Ad quem subridens sic ore effatus Atrides,</l>
                <l xml:id="d003l401" n="399">Ut iuvenem saeva correptum novit ab ira,</l>
                <l xml:id="d003l402" n="400">Et placidus dictis contraria dicta retexit:</l>
                <l xml:id="d003l403" n="401">Insignis Laertiade percallide Ulysses,</l>
                <l xml:id="d003l404" n="402">Non ego te nimium carpo, non iussibus hortor;</l>
                <l xml:id="d003l405" n="403">Mollia solerti semper tibi pectore surgunt</l>
                <l xml:id="d003l406" n="404">Consilia, et quicquid sapio mecum sapis ipse.</l>
                <l xml:id="d003l407" n="405">Sed tamen haec alio placentur tempore, siquid</l>
                <l xml:id="d003l408" n="406">Convitii dictum est, dique haec vana omnia reddant.</l>
                <l xml:id="d003l409" n="407">Dixit, deseruitque duces, reliquosque petivit.</l>
                <l xml:id="d003l410" n="408">Tydidaeque citus Diomedis in agmina tendit;</l>
                <l xml:id="d003l411" n="409">Magnanimumque heroa videt, iuxtaque fugaces</l>
                <l xml:id="d003l412" n="410">Cornipedes lentoque evinctos glutine currus:</l>
                <l xml:id="d003l413" n="411">Cominus astabat Sthenelus capaneia proles.</l>
                <l xml:id="d003l414" n="412">Hos vero aspiciens dictis instigat amaris</l>
                <l xml:id="d003l415" n="413">Rex hominum Atrides, ac verba volantia fundit:</l>
                <l xml:id="d003l416" n="414">Tydeos heu soboles volucrum domitoris equorum,</l>
                <l xml:id="d003l417" n="415">Quid trepidas? Quae degenerem tam sera moratur</l>
                <l xml:id="d003l418" n="416">Segnities? Non sic genitor trepidanter in hostem</l>
                <l xml:id="d003l419" n="417">Tendebat Tydeus: primum illi invadere martem</l>
                <l xml:id="d003l420" n="418">Dulce fuit, sociosque in pugnam anteire sequentes.</l>
                <l xml:id="d003l421" n="419">Sic referunt qui pugnantem videre; sed ipsi</l>
                <l xml:id="d003l422" n="420">Haud equidem occurri, nec cernere contigit umquam;</l>
                <l xml:id="d003l423" n="421">Verum omnes superasse ferunt, dum bella gerebat.</l>
                <l xml:id="d003l424" n="422">At quondam nostras hospes sine marte Mycenas,</l>
                <l xml:id="d003l425" n="423">Delectus populi crebros in proelia cogens,</l>
                <l xml:id="d003l426" n="424">Cum Polynice adiit superis coelestibus aequo.</l>
                <l xml:id="d003l427" n="425">Olli etenim bellum thebana in tecta parabant,</l>
                <l xml:id="d003l428" n="426">Et secum educi iuvenes in proelia lectos</l>
                <l xml:id="d003l429" n="427">Auxilio orabant: votisque repente secundi</l>
                <l xml:id="d003l430" n="428">Annuerant cives, atque agmina fida parabant;</l>
                <l xml:id="d003l431" n="429">At pater infaustum demittens aethere signum</l>
                <l xml:id="d003l432" n="430">Iupiter avertit. Tum nostra ex urbe profecti,</l>
                <l xml:id="d003l433" n="431">Postquam iniere viam et gressu petiere citato</l>
                <l xml:id="d003l434" n="432">Asopum viridem vincis et gramine molli,</l>
                <l xml:id="d003l435" n="433">Nuntius a magnis iterum submissus Achivis</l>
                <l xml:id="d003l436" n="434">Magnanimus Tydeus, densos Eteoclis in aula</l>
                <l xml:id="d003l437" n="435">Accintos dapibus cadmeae stirpis alumnos</l>
                <l xml:id="d003l438" n="436">Continuo offendit: nec, solus et advena, Tydeus</l>
                <l xml:id="d003l439" n="437">Confertam extimuit turbam; cunctosque vocabat</l>
                <l xml:id="d003l440" n="438">In certamen atrox, nulloque repente labore</l>
                <l xml:id="d003l441" n="439">Victor erat: sic glauca oculos Tritonia favit!</l>
                <l xml:id="d003l442" n="440">At cadmei equites, stimulis suadentibus irae,</l>
                <l xml:id="d003l443" n="441">Dum redit, insidiis tacitoque invadere bello</l>
                <l xml:id="d003l444" n="442">Accingunt sese: viridi tum robore fortes</l>
                <l xml:id="d003l445" n="443">Quinquaginta legunt; facinusque in triste trahebant</l>
                <l xml:id="d003l446" n="444">Aemonides Maeon superis coelestibus aequus,</l>
                <l xml:id="d003l447" n="445">Natus et Autophoni bellis acer Lycophontes.</l>
                <l xml:id="d003l448" n="446">Hos etiam indecori mactavit funere Tydeus;</l>
                <l xml:id="d003l449" n="447">Damnavit leto cunctos, eque omnibus unum</l>
                <l xml:id="d003l450" n="448">Viventem Aemoniden thebana in tecta remisit,</l>
                <l xml:id="d003l451" n="449">Ostentis divum parens, aetolius heros.</l>
                <l xml:id="d003l452" n="450">Talis erat Tydeus; cuius de sanguine natus</l>
                <l xml:id="d003l453" n="451">Deterior bello est, sed fandi munere maior.</l>
                <l xml:id="d003l454" n="452">Haec ubi dicta dedit, tenet ore silentia presso</l>
                <l xml:id="d003l455" n="453">Tydides, regis veritus dicta aspera magni.</l>
                <l xml:id="d003l456" n="454">Verum his extemplo capaneius excipit heros:</l>
                <l xml:id="d003l457" n="455">Vera quidem nosti; quae nunc mentiris, Atride?</l>
                <l xml:id="d003l458" n="456">Nos septem egregiam portis devicimus altam</l>
                <l xml:id="d003l459" n="457">Theben; nec tantum meliora ad moenia vulgus</l>
                <l xml:id="d003l460" n="458">Duximus, at Iovis auxilio ostentisque deorum</l>
                <l xml:id="d003l461" n="459">Paruimus. Sontes effraena licentia patres</l>
                <l xml:id="d003l462" n="460">Damnavit leto; quos tu componere nobis</l>
                <l xml:id="d003l463" n="461">Parce, paremque illis nostro ne confer honorem.</l>
                <l xml:id="d003l464" n="462">Ad quem sic torvo Diomedes lumine fatur:</l>
                <l xml:id="d003l465" n="463">Comprime, amice, sonum, dictisque hoc tempore nostris</l>
                <l xml:id="d003l466" n="464">Obsequere: in regem neque enim convicia fundo,</l>
                <l xml:id="d003l467" n="465">Hortantem Danaos bellum miscere cruentum;</l>
                <l xml:id="d003l468" n="466">Huius enim decus est, si Grai teucria vincent</l>
                <l xml:id="d003l469" n="467">Agmina et extremis superabunt Ilion armis;</l>
                <l xml:id="d003l470" n="468">Hunc manet et luctus, victis certamine Achivis.</l>
                <l xml:id="d003l471" n="469">Quare, age, curemus validas in proelia vires.</l>
                <l xml:id="d003l472" n="470">Dixit; et e curru saltum dedit ocius arvis;</l>
                <l xml:id="d003l473" n="471">Aeneaque arma simul concussi in pectore regis</l>
                <l xml:id="d003l474" n="472">Horrendum insonuere immani concita pulsu,</l>
                <l xml:id="d003l475" n="473">Intrepidumque ingens cepisset protinus horror.</l>
                <l xml:id="d003l476" n="474">Ac veluti undisono cum litore concita saevi</l>
                <l xml:id="d003l477" n="475">Aequoris unda frequens zephyro luctante movetur,</l>
                <l xml:id="d003l478" n="476">Consurgit pelago primum, dehinc margine summo</l>
                <l xml:id="d003l479" n="477">Fracta immane fremit, tum promontoria circum</l>
                <l xml:id="d003l480" n="478">Tollitur incurva, et spumam salis exspuit albam;</l>
                <l xml:id="d003l481" n="479">Haud secus Argivum glomeratae in bella phalanges</l>
                <l xml:id="d003l482" n="480">Agmine perpetuo tendebant. Ipse monebat</l>
                <l xml:id="d003l483" n="481">Quisque suum doctor populum, compressaque vulgus</l>
                <l xml:id="d003l484" n="482">Ora tenens ibat tacitum; nec pectore tantae</l>
                <l xml:id="d003l485" n="483">Plebis inesse sonum dicas, rata iussa verentis</l>
                <l xml:id="d003l486" n="484">Ductorum: et quae quisque humeris varia induit arma</l>
                <l xml:id="d003l487" n="485">Spargebant rutilum Phoebi sub sidere lumen.</l>
                <l xml:id="d003l488" n="486">At Teucri de more ovium quae divitis olim</l>
                <l xml:id="d003l489" n="487">Stant caula domini innumerae, distentaque lacte</l>
                <l xml:id="d003l490" n="488">Ubera mulgentur, densantque in gutture vocem,</l>
                <l xml:id="d003l491" n="489">Auditique acuunt matres balatibus agni;</l>
                <l xml:id="d003l492" n="490">Talis dardanio sonus exsurgebat in hoste:</l>
                <l xml:id="d003l493" n="491">Non idem cunctis clamor, non omnibus una</l>
                <l xml:id="d003l494" n="492">Vox erat, at mixtae diverso ex agmine linguae.</l>
                <l xml:id="d003l495" n="493">Hos Mars armipotens, glauci dea luminis illos</l>
                <l xml:id="d003l496" n="494">In bellum exstimulat Pallas, Terrorque, Pavorque,</l>
                <l xml:id="d003l497" n="495">Quamque homicida vocat Mavors comitemque sororemque</l>
                <l xml:id="d003l498" n="496">Haud umquam fesso gradiens Contentio motu;</l>
                <l xml:id="d003l499" n="497">Parva quidem primo, mox se se attollit in auras,</l>
                <l xml:id="d003l500" n="498">Ingrediturque solo, et celso caput aethere condit.</l>
                <l xml:id="d003l501" n="499">Haec tum Dira sui cunctis incussit amorem</l>
                <l xml:id="d003l502" n="500">Per medias invecta acies, augensque virorum</l>
                <l xml:id="d003l503" n="501">Crudeles gemitus. Et iam pleno aequore in unum</l>
                <l xml:id="d003l504" n="502">Convenere locum; conferctique agmine denso</l>
                <l xml:id="d003l505" n="503">Praetexunt iunctos clypeos, hastasque, virumque</l>
                <l xml:id="d003l506" n="504">Robora qui duro clausi thorace micabant;</l>
                <l xml:id="d003l507" n="505">Texitur hinc atque hinc validis umbonibus agger.</l>
                <l xml:id="d003l508" n="506">Hic ingens oritur populo coeunte tumultus;</l>
                <l xml:id="d003l509" n="507">Hic una assurgit gemitus clamorque ruentum</l>
                <l xml:id="d003l510" n="508">Vincentumque simul; manabat sanguine tellus.</l>
                <l xml:id="d003l511" n="509">Utque ubi decursu rapido de montibus altis</l>
                <l xml:id="d003l512" n="510">Miscent se socia torrentia flumina valle</l>
                <l xml:id="d003l513" n="511">Et pluvios magnis conducunt fontibus imbres,</l>
                <l xml:id="d003l514" n="512">At sonitum exaudit procul alto e vertice pastor;</l>
                <l xml:id="d003l515" n="513">Sic mixti auditur populi clamorque pavorque.</l>
                <l xml:id="d003l516" n="514">Continuo Antilochus stantem primo agmine saeva</l>
                <l xml:id="d003l517" n="515">Morte Thalysiaden Echepolum sternit in aequor;</l>
                <l xml:id="d003l518" n="516">Namque aes adversum cauda praesignis equina</l>
                <l xml:id="d003l519" n="517">Illisit galeae, et perrupit vulnere frontem,</l>
                <l xml:id="d003l520" n="518">Atque os interius traiecit ahenea cuspis:</l>
                <l xml:id="d003l521" n="519">Olli oculis tenebrae exortae, moriensque cruentam</l>
                <l xml:id="d003l522" n="520">Pulsat humum turri similis, campoque recumbit.</l>
                <l xml:id="d003l523" n="521">Quem subito, arreptum pedibus, praestans Elephenor</l>
                <l xml:id="d003l524" n="522">Chalcodontiades magnorum ductor Abantum</l>
                <l xml:id="d003l525" n="523">Protrahit ex acie; atque ardescens ocius illum</l>
                <l xml:id="d003l526" n="524">Denudare armis, inopino concidit ictu.</l>
                <l xml:id="d003l527" n="525">Namque ubi magnanimus regem conspexit Agenor</l>
                <l xml:id="d003l528" n="526">Tractantem exanimum corpus, qua exerta patebant</l>
                <l xml:id="d003l529" n="527">Incurvi iuxta clypeum latera, hausit ahena</l>
                <l xml:id="d003l530" n="528">Cuspide connitens, ac leto membra resolvit.</l>
                <l xml:id="d003l531" n="529">Sic animum efflavit iuvenis. Iuxtaque ruentem</l>
                <l xml:id="d003l532" n="530">Durum opus exoritur Troum Danaumque repente;</l>
                <l xml:id="d003l533" n="531">Utque lupi, irrumpunt adverso marte vicissim,</l>
                <l xml:id="d003l534" n="532">Virque virum impellit. Princeps telamonius Aiax</l>
                <l xml:id="d003l535" n="533">Anthemione satum viridem Simoesion hasta</l>
                <l xml:id="d003l536" n="534">Confodit: hunc Idae descendens vertice quondam</l>
                <l xml:id="d003l537" n="535">Foeta parens phrygii genuit Simoentis ad undam,</l>
                <l xml:id="d003l538" n="536">Atque ibi cum geminis servare parentibus hirtas</l>
                <l xml:id="d003l539" n="537">Consuerat pecudes; nomen Simoesius inde</l>
                <l xml:id="d003l540" n="538">Deductum; sed non caris genitoribus ille</l>
                <l xml:id="d003l541" n="539">Qui se nutrierant mercedem solvit, et aevum</l>
                <l xml:id="d003l542" n="540">Perbreve finivit transfossus cuspide longa</l>
                <l xml:id="d003l543" n="541">Magnanimi Aiacis: qui primo ex agmine in arma</l>
                <l xml:id="d003l544" n="542">Tendenti irrupit pectus, iuxtaque papillam</l>
                <l xml:id="d003l545" n="543">Trans abiit dextram atque averso apparuit armo</l>
                <l xml:id="d003l546" n="544">Lancea ahena viri; tunc ille extemplo cruentam</l>
                <l xml:id="d003l547" n="545">Plausit humum moriens, iacuitque in pulvere campi.</l>
                <l xml:id="d003l548" n="546">Populus humenti ceu quondam educta palude,</l>
                <l xml:id="d003l549" n="547">Consurgens laevi trunco indetonsaque coelo</l>
                <l xml:id="d003l550" n="548">Brachia sustollens, acie quam nixus ahena</l>
                <l xml:id="d003l551" n="549">Subsecuit faber ut summum cingentia currum</l>
                <l xml:id="d003l552" n="550">Inflectat ligna, ast illa in margine ripae</l>
                <l xml:id="d003l553" n="551">Sicca iacet fluvii; talem Simoesion Aiax</l>
                <l xml:id="d003l554" n="552">Straverat anthemiden. Quem contra intorsit acutam</l>
                <l xml:id="d003l555" n="553">Priamides hastam, vario thorace refulgens,</l>
                <l xml:id="d003l556" n="554">Antiphus; illa autem volitans deerravit ab illo,</l>
                <l xml:id="d003l557" n="555">Et miserum adverso traiecit in inguine Leucum</l>
                <l xml:id="d003l558" n="556">Fortem Ithaci comitem, dum caesum forte cadaver</l>
                <l xml:id="d003l559" n="557">Protrahit ex acie; cadit ille effusus in ipsum,</l>
                <l xml:id="d003l560" n="558">Exanimumque manu corpus moriente remittit.</l>
                <l xml:id="d003l561" n="559">Hunc ubi conspexit, graviter succensus Ulysses</l>
                <l xml:id="d003l562" n="560">In primas fert sese acies, atque aere corusco</l>
                <l xml:id="d003l563" n="561">Armatus caesum assistit, tum missile dextra</l>
                <l xml:id="d003l564" n="562">Contorquet, cautoque simul se lumine lustrat.</l>
                <l xml:id="d003l565" n="563">Continuo vacuo cesserunt aequore Teucri;</l>
                <l xml:id="d003l566" n="564">Nec iaculi frustrata acies, Priamoque creatum</l>
                <l xml:id="d003l567" n="565">Democoonta nothum rapido transverberat ictu,</l>
                <l xml:id="d003l568" n="566">Venit abydaeo qui quondam e litore Troiam,</l>
                <l xml:id="d003l569" n="567">Quae volucres educit equos in gramine molli.</l>
                <l xml:id="d003l570" n="568">Olli Ithacus, socii fato concussus acerbo,</l>
                <l xml:id="d003l571" n="569">Aerata infensus cava tempora transilit hasta,</l>
                <l xml:id="d003l572" n="570">Mox tenebrae clausere oculos, magnoque fragore</l>
                <l xml:id="d003l573" n="571">Stravit humum moriens, sonitum super arma dedere.</l>
                <l xml:id="d003l574" n="572">Tum primi cedunt Teucrorum, et splendidus Hector;</l>
                <l xml:id="d003l575" n="573">At Danai tollunt clamorem, et corpora caesa</l>
                <l xml:id="d003l576" n="574">Extorquent hosti, penitusque intra agmina raptant.</l>
                <l xml:id="d003l577" n="575">Haec ubi pergameo de culmine vidit Apollo,</l>
                <l xml:id="d003l578" n="576">Indoluit, Teucrosque alto clamore vocavit:</l>
                <l xml:id="d003l579" n="577">Surgite, belligeri Troes, ne cedite Grais;</l>
                <l xml:id="d003l580" n="578">Saxea non illis non ferrea corpora certe</l>
                <l xml:id="d003l581" n="579">Adsunt quo valeant miserum scindentia corpus</l>
                <l xml:id="d003l582" n="580">Tela pati: non hic crinitae natus Achilles</l>
                <l xml:id="d003l583" n="581">Bellatur Thetidis; namque is navalia circum,</l>
                <l xml:id="d003l584" n="582">Laedentem moerore animum nunc digerit iram.</l>
                <l xml:id="d003l585" n="583">Haec ubi terribilis celsa deus urbe profatus,</l>
                <l xml:id="d003l586" n="584">Continuo insignis supremi nata Tonantis</l>
                <l xml:id="d003l587" n="585">Tritogenea alacres animos attollit Achivum,</l>
                <l xml:id="d003l588" n="586">Conferctam ingrediens aciem qua cernit inertes.</l>
                <l xml:id="d003l589" n="587">Hic amarynciden Diorea Parca ligavit;</l>
                <l xml:id="d003l590" n="588">Namque miser dextro violenti pondera saxi</l>
                <l xml:id="d003l591" n="589">Excepit talo, quod Thracum ductor in illum</l>
                <l xml:id="d003l592" n="590">Torserat imbrasides Pirus quem miserat Aenos,</l>
                <l xml:id="d003l593" n="591">Atque ambos penitus nervos perrupit et ossa</l>
                <l xml:id="d003l594" n="592">Saxum immane viri: cadit ille extemplo supinus</l>
                <l xml:id="d003l595" n="593">Pulvereum in campum, iactataque brachia caros</l>
                <l xml:id="d003l596" n="594">Explicat ad socios, animamque expirat in auras.</l>
                <l xml:id="d003l597" n="595">Accurrit propere Pirus, qui fuderat arvis</l>
                <l xml:id="d003l598" n="596">Pugnantem, mediumque impulsa cuspide ventrem</l>
                <l xml:id="d003l599" n="597">Traiicit annitens: ast illi lubrica putrem</l>
                <l xml:id="d003l600" n="598">Straverunt terram miserando viscera lapsu,</l>
                <l xml:id="d003l601" n="599">Aeternaeque oculos tenebrae clausere natantes.</l>
                <l xml:id="d003l602" n="600">Mox ipsum aetoli, ferventem caede, Thoantis</l>
                <l xml:id="d003l603" n="601">Lancea consequitur volitans, supraque papillam</l>
                <l xml:id="d003l604" n="602">Figitur et sese media intra viscera condit:</l>
                <l xml:id="d003l605" n="603">Inde Thoas iuveni assistens hastamque receptat</l>
                <l xml:id="d003l606" n="604">Pectore sanguineam, vaginaque eripit ensem,</l>
                <l xml:id="d003l607" n="605">Et ventrem irrumpens animam saevo eripit hosti.</l>
                <l xml:id="d003l608" n="606">Haud tamen instratum campo dura exuit arma;</l>
                <l xml:id="d003l609" n="607">Namque illum Thraces cristis capita alta corusci</l>
                <l xml:id="d003l610" n="608">Circumstant socii, et manibus tela aspera versant;</l>
                <l xml:id="d003l611" n="609">Et licet ingentem fortem atque in proelia clarum,</l>
                <l xml:id="d003l612" n="610">Extrudunt: ille adverso mox pectore gressum</l>
                <l xml:id="d003l613" n="611">Rettulit, et victum saevo se ex hoste recepit.</l>
                <l xml:id="d003l614" n="612">Sic in pulveribus fusi iacuere vicissim</l>
                <l xml:id="d003l615" n="613">Threicius ductor, quique acres egit Epeos;</l>
                <l xml:id="d003l616" n="614">Plurimaque hinc atque hinc sternuntur corpora morti.</l>
                <l xml:id="d003l617" n="615">Nemo quidem accedens, duri non munera martis</l>
                <l xml:id="d003l618" n="616">Laudasset, mediis si forte in millibus iret</l>
                <l xml:id="d003l619" n="617">Integer et nullo violatus vulnere belli,</l>
                <l xml:id="d003l620" n="618">Apprensumque manu ductaret bellica Pallas</l>
                <l xml:id="d003l621" n="619">Depellens volucres tela eiectata per auras.</l>
                <l xml:id="d003l622" n="620">Illa namque die Troes Danaique frequentes</l>
                <l xml:id="d003l623" n="621">Pulvereum prono sternebant pectore campum.</l>
                <lb/>
            </div1>
            <div1 xml:id="d004" type="section" decls="#md" met="H">
                <head>
                    <title>liber V</title>
                    <abbr>V</abbr>
                    <bibl source="digital">Federica Giacomin</bibl>
                </head>
                <lb/>
                <p xml:id="d004l1" n="0|1">ad Laurentium Medicem</p>
                <lb/>
                <l xml:id="d004l2" n="1">Atque hic Tydidae vires animumque Minerva</l>
                <l xml:id="d004l3" n="2">Sufficit, in cunctis celebrem quo redderet illum</l>
                <l xml:id="d004l4" n="3">Argolicis, clarumque viro accumularet honorem.</l>
                <l xml:id="d004l5" n="4">Ardet inexpletum galea clypeoque coruscat</l>
                <l xml:id="d004l6" n="5">Ignis agens flammas, aestivi sideris instar,</l>
                <l xml:id="d004l7" n="6">Cum redit oceano lotum rutiloque novatum</l>
                <l xml:id="d004l8" n="7">Fulgurat ore iubar; sic igneus emicat ardor</l>
                <l xml:id="d004l9" n="8">In capite inque humeris iuvenis, quem bellica Pallas</l>
                <l xml:id="d004l10" n="9">Conciet in medios hostes, qua plurima densos</l>
                <l xml:id="d004l11" n="10">Arctat turba globos. Erat intra Pergama quidam</l>
                <l xml:id="d004l12" n="11">Iliaca de gente Dares, ditissimus agri,</l>
                <l xml:id="d004l13" n="12">Vulcani purus vates, cui pignora bina</l>
                <l xml:id="d004l14" n="13">Phegeus Idaeusque aderant fera bella tenentes.</l>
                <l xml:id="d004l15" n="14">Hi iuveni infestas torserunt aequore habenas</l>
                <l xml:id="d004l16" n="15">Subvecti biiugo curru; pedes obviat illis</l>
                <l xml:id="d004l17" n="16">Tydides: sed cum vicina in proelia ventum est,</l>
                <l xml:id="d004l18" n="17">Continuo Phegeus abducta missile dextra</l>
                <l xml:id="d004l19" n="18">Contorquet, supraque humerum fugit irrita laevum</l>
                <l xml:id="d004l20" n="19">Cuspis et illaesum praetervolat; ille repente</l>
                <l xml:id="d004l21" n="20">Arduus assurgit contra, nec inane lacerto</l>
                <l xml:id="d004l22" n="21">Effugit iaculum, geminas interque mamillas</l>
                <l xml:id="d004l23" n="22">Traiicit, atque rotis moribundum exturbat ab altis.</l>
                <l xml:id="d004l24" n="23">Illicet Idaeus pulchro vestigia curru</l>
                <l xml:id="d004l25" n="24">Demittit, neque enim caeso persistere fratre</l>
                <l xml:id="d004l26" n="25">Est ausus; non ille quidem exitialia saevae</l>
                <l xml:id="d004l27" n="26">Vulnera vitasset dextrae, sed Mulciber ipsum,</l>
                <l xml:id="d004l28" n="27">Longaevi sortem miserans genitoris acerbam,</l>
                <l xml:id="d004l29" n="28">Nocte operit danaisque ereptum vendicat armis.</l>
                <l xml:id="d004l30" n="29">Protinus abductos fratrum tydeia proles</l>
                <l xml:id="d004l31" n="30">Pellit equos, sociisque ad celsas ducere puppes</l>
                <l xml:id="d004l32" n="31">Imperat. At postquam natos videre Daretis</l>
                <l xml:id="d004l33" n="32">Magnanimi Troes, saeva hunc excedere pugna,</l>
                <l xml:id="d004l34" n="33">Illum autem vacuos iuxta procumbere currus,</l>
                <l xml:id="d004l35" n="34">Extemplo turbati animi. Tum lumine glauco</l>
                <l xml:id="d004l36" n="35">Insignis Pallas Gradivum in bella furentem</l>
                <l xml:id="d004l37" n="36">Apprenditque manu, verbisque e pectore fusis</l>
                <l xml:id="d004l38" n="37">Alloquitur: Mavors, Mavors homicida, cruentae</l>
                <l xml:id="d004l39" n="38">Iniector cladis, subvertens moenia bello,</l>
                <l xml:id="d004l40" n="39">Num conferre manum Teucros Danaosque sinemus,</l>
                <l xml:id="d004l41" n="40">Dum pater alterutris det Iupiter altus honorem,</l>
                <l xml:id="d004l42" n="41">Cedemusque acie, Iovis et vitabimus iram?</l>
                <l xml:id="d004l43" n="42">Talibus increpitat Pallas medioque furentem</l>
                <l xml:id="d004l44" n="43">Gradivum educit bello, ripisque Scamandri</l>
                <l xml:id="d004l45" n="44">Constituit. Mox terga Phryges vertere, suumque</l>
                <l xml:id="d004l46" n="45">Quique virum danai straverunt aequore reges.</l>
                <l xml:id="d004l47" n="46">Primus Alizonum ductorem magnus Atrides</l>
                <l xml:id="d004l48" n="47">Assurgens Odion curru deturbat inerti;</l>
                <l xml:id="d004l49" n="48">Intra humeros scapulas tereti transverberat hasta,</l>
                <l xml:id="d004l50" n="49">Atque altum tota metitur cuspide pectus:</l>
                <l xml:id="d004l51" n="50">Procumbit lata porrectus in arva ruina,</l>
                <l xml:id="d004l52" n="51">Et percussa gemit tellus ingentibus armis.</l>
                <l xml:id="d004l53" n="52">Idomeneus Phaestum, Bori de sanguine cretum</l>
                <l xml:id="d004l54" n="53">Maeonis, excepit, quem Tarnes arva feracis</l>
                <l xml:id="d004l55" n="54">Nutrierant: dumque is currum conscendit equosque,</l>
                <l xml:id="d004l56" n="55">Idomeneus humerum transmisit cuspide laevum;</l>
                <l xml:id="d004l57" n="56">Corruit ille rotis stygia circumdatus umbra,</l>
                <l xml:id="d004l58" n="57">Exuviasque viri cretes rapuere ministri.</l>
                <l xml:id="d004l59" n="58">At minor Atrides volitante Scamandrion hasta</l>
                <l xml:id="d004l60" n="59">Occupat innixus, Strophio genitore creatum,</l>
                <l xml:id="d004l61" n="60">Venatu celebrem, quem quondam laeta sagittis</l>
                <l xml:id="d004l62" n="61">Edocuit Diana feras, quas montibus altis</l>
                <l xml:id="d004l63" n="62">Nutrit silva virens, ferro stravisse volucri:</l>
                <l xml:id="d004l64" n="63">Tum vero haud favit misero pharetrata Diana,</l>
                <l xml:id="d004l65" n="64">Nec studium abducto pellendi spicula nervo,</l>
                <l xml:id="d004l66" n="65">Unde ingens tulit ante decus; sed fortis Atrides</l>
                <l xml:id="d004l67" n="66">In medias scapulas fugientis condidit hastam;</l>
                <l xml:id="d004l68" n="67">Ille ruit pronus, sonitum super arma dedere.</l>
                <l xml:id="d004l69" n="68">Meriones Phereclum mactat de sanguine natum</l>
                <l xml:id="d004l70" n="69">Tectonis harmonidae, manibus varia omnia norat</l>
                <l xml:id="d004l71" n="70">Qui fabricare suis, unum quem maxima Pallas</l>
                <l xml:id="d004l72" n="71">Praecipuo dignata virum dilexit amore.</l>
                <l xml:id="d004l73" n="72">Ille et Alexandro puppes aequarat in undis,</l>
                <l xml:id="d004l74" n="73">Principium infaustum, quae cunctis illico Teucris</l>
                <l xml:id="d004l75" n="74">Quaeque sibi ingentem cumulum invexere malorum;</l>
                <l xml:id="d004l76" n="75">Namque animo ignarus non divum oracla tenebat.</l>
                <l xml:id="d004l77" n="76">Ergo hunc Meriones fugientem protinus hasta</l>
                <l xml:id="d004l78" n="77">Induit, ac dextrum clunem perrumpit, et osse</l>
                <l xml:id="d004l79" n="78">Sub duro insertat telum, mediamque penetrat</l>
                <l xml:id="d004l80" n="79">Vessicam, et fixam transmittit cuspide pubem:</l>
                <l xml:id="d004l81" n="80">Succiduo ruit ille genu, terraeque volutus</l>
                <l xml:id="d004l82" n="81">Dat gemitum, effusos tenebris mors implicat artus.</l>
                <l xml:id="d004l83" n="82">Pedaeum ferit inde Meges Antenore cretum,</l>
                <l xml:id="d004l84" n="83">Qui nothus est partu fusus, sed dia Theano</l>
                <l xml:id="d004l85" n="84">Gratificata viro cari sibi pignoris instar</l>
                <l xml:id="d004l86" n="85">Ingenue eduxit: dumque is se proripit hosti,</l>
                <l xml:id="d004l87" n="86">Cominus accurrens pressa ferit occiput hasta</l>
                <l xml:id="d004l88" n="87">Phylides, rapidoque adversos turbine dentes</l>
                <l xml:id="d004l89" n="88">Sub linguam extemplo transverberat aerea cuspis;</l>
                <l xml:id="d004l90" n="89">Corruit ille solo moriens, gelidumque momordit</l>
                <l xml:id="d004l91" n="90">Mucronem teli.</l>
                <l xml:id="d004l92" n="90" part="F">Post haec Hypsenora divum</l>
                <l xml:id="d004l93" n="91">Impetit Eurypylus, sobolem Dolopione cretam,</l>
                <l xml:id="d004l94" n="92">Quem populus miro semper celebrarat honore,</l>
                <l xml:id="d004l95" n="93">Ceu supera de sede deum; namque ille Scamandri</l>
                <l xml:id="d004l96" n="94">Sacricola extiterat: fugientem Eumone natus</l>
                <l xml:id="d004l97" n="95">Consequitur strictumque viro rotat impiger ensem,</l>
                <l xml:id="d004l98" n="96">Et ferit insurgens humero qua brachia lenti</l>
                <l xml:id="d004l99" n="97">Adnectunt nervi, validamque obnixus aheno</l>
                <l xml:id="d004l100" n="98">Abradit mucrone manum; cadit aequore aperto</l>
                <l xml:id="d004l101" n="99">Sanguinolenta manus, turbataque lumina letum</l>
                <l xml:id="d004l102" n="100">Purpureum invadit durique potentia fati.</l>
                <l xml:id="d004l103" n="101">Talia victores edebant funera campis.</l>
                <l xml:id="d004l104" n="102">At non Tydiden utro se ex agmine ferret</l>
                <l xml:id="d004l105" n="103">Dignosses, Teucrosne inter Danaosne cieret</l>
                <l xml:id="d004l106" n="104">Proelia: desaevit campo. Ceu spumeus amnis</l>
                <l xml:id="d004l107" n="105">Obicibus ruptis violento gurgite fertur,</l>
                <l xml:id="d004l108" n="106">Quem neque praeductae moles neque septa furentem</l>
                <l xml:id="d004l109" n="107">Frondea quae dumis obeunt vineta coercent;</l>
                <l xml:id="d004l110" n="108">Improvisus adest, cum pleno Iuppiter alveo</l>
                <l xml:id="d004l111" n="109">Torsit aquosam hiemem; tum late viribus aucta</l>
                <l xml:id="d004l112" n="110">Dat stragem insurgens operumque agit unda ruinam:</l>
                <l xml:id="d004l113" n="111">Sic diomedeo phrygiae terrore phalanges</l>
                <l xml:id="d004l114" n="112">Palantes fugiunt; multisque e millibus, acri</l>
                <l xml:id="d004l115" n="113">Aspirare viro propioremque addere martem,</l>
                <l xml:id="d004l116" n="114">Haud ausum cuiquam. Quem postquam strage furentem</l>
                <l xml:id="d004l117" n="115">Pandarus inque fugam vidit densa agmina dantem,</l>
                <l xml:id="d004l118" n="116">Lunavit manibus sinuosum fortiter arcum:</l>
                <l xml:id="d004l119" n="117">Tum micuit certas cuspis librata per auras,</l>
                <l xml:id="d004l120" n="118">Perrupitque humeri qua surgunt concava dextri</l>
                <l xml:id="d004l121" n="119">Tegmina, traiectoque rubens apparuit armo;</l>
                <l xml:id="d004l122" n="120">Protinus irriguo foedatur sanguine thorax.</l>
                <l xml:id="d004l123" n="121">Atque hic successu exultans ita Pandarus infit</l>
                <l xml:id="d004l124" n="122">Vociferans: Nunc, nunc, Teucri, consurgite in hostem;</l>
                <l xml:id="d004l125" n="123">Saucius est Danaum primus, nec cuspidis ictum</l>
                <l xml:id="d004l126" n="124">Iam tolerare diu poterit lucemque relinquet,</l>
                <l xml:id="d004l127" n="125">Ni frustra a Lycia venientem hortatus Apollo est.</l>
                <l xml:id="d004l128" n="126">Talia iactabat. Sed tristia vulnera teli</l>
                <l xml:id="d004l129" n="127">Haud domuere virum; gradibusque ex hoste receptis,</l>
                <l xml:id="d004l130" n="128">Substitit ante leves currus rapidosque iugales.</l>
                <l xml:id="d004l131" n="129">Hic Sthenelum affatus: Curru demittere ab alto,</l>
                <l xml:id="d004l132" n="130">O Capaneiade, dixit, teretemque sagittam</l>
                <l xml:id="d004l133" n="131">Erue mi ex humero. Nihil is cunctatus, et alto</l>
                <l xml:id="d004l134" n="132">Demissus curru saltum dedit ocius arvis;</l>
                <l xml:id="d004l135" n="133">Et prope consistens intortum vulnere telum</l>
                <l xml:id="d004l136" n="134">Extulit, ac tunicis cruor insultavit ahenis.</l>
                <l xml:id="d004l137" n="135">Tum iuvenis, supera aspectans convexa, precatur:</l>
                <l xml:id="d004l138" n="136">Indomita aegiferi proles suprema Tonantis,</l>
                <l xml:id="d004l139" n="137">Exaudi, siquando mihi siquando parenti</l>
                <l xml:id="d004l140" n="138">Praesidio mitis per martia bella fuisti.</l>
                <l xml:id="d004l141" n="139">Nunc ades, o Palla, nunc hostem insternere campo</l>
                <l xml:id="d004l142" n="140">Annue et aggesta porrectum extendere arena,</l>
                <l xml:id="d004l143" n="141">Qui fixit me praeventum et data vulnera iactat,</l>
                <l xml:id="d004l144" n="142">Quique negat dudum visurum lumina solis.</l>
                <l xml:id="d004l145" n="143">Audiit orantem Pallas; tum pondera membris</l>
                <l xml:id="d004l146" n="144">Abstulit, atque auxit manibus pedibusque vigorem</l>
                <l xml:id="d004l147" n="145">Cominus assistens, fuditque volantia verba:</l>
                <l xml:id="d004l148" n="146">Nunc aude, atque hosti victricem consere dextram:</l>
                <l xml:id="d004l149" n="147">Pectore namque tuo vires roburque parentis</l>
                <l xml:id="d004l150" n="148">Impavidum ingessi, quo quondam efferbuit ingens</l>
                <l xml:id="d004l151" n="149">Tydeus; atque omnem quae dudum obducta tuenti</l>
                <l xml:id="d004l152" n="150">Mortales visus hebetabat turbida nubes</l>
                <l xml:id="d004l153" n="151">Eripui ex oculis, quo sit tibi lumine promptum</l>
                <l xml:id="d004l154" n="152">Purgata iam in luce hominem spectare deumque.</l>
                <l xml:id="d004l155" n="153">Hic si forte deum quisquam in certamine tecum</l>
                <l xml:id="d004l156" n="154">Tentet inire manum, tu ne fer proelia contra</l>
                <l xml:id="d004l157" n="155">Caelicolas alios; at si Venus aurea certet</l>
                <l xml:id="d004l158" n="156">Conserere arma tibi, tum cuspide fortis ahena</l>
                <l xml:id="d004l159" n="157">Fige deam. Dixit; tenuesque evasit in auras.</l>
                <l xml:id="d004l160" n="158">Nec mora; ab integro iuvenis calidonius hostes</l>
                <l xml:id="d004l161" n="159">Arietat in primos, saevaque infensior ira</l>
                <l xml:id="d004l162" n="160">Mavortem instaurat; quamquam ille ardebat et ante</l>
                <l xml:id="d004l163" n="161">Irruere in Teucros, tum vero inmania membra</l>
                <l xml:id="d004l164" n="162">Ter tantus gliscens subiit vigor. Utque leonem</l>
                <l xml:id="d004l165" n="163">Saltantem in caulas, stragem exitiumque ferentem</l>
                <l xml:id="d004l166" n="164">Lanigeris ovibus, summa tenus attigit hasta</l>
                <l xml:id="d004l167" n="165">Cum leviter pastor laesoque in pectore vires</l>
                <l xml:id="d004l168" n="166">Succendit, nec deinde ardenti ire obvius hosti</l>
                <l xml:id="d004l169" n="167">Sustinet; ille furens acri ruit impete, et altis</l>
                <l xml:id="d004l170" n="168">Grassatur stabulis victor; trepidantque fugato</l>
                <l xml:id="d004l171" n="169">Deserti pastore greges, coeuntque vicissim</l>
                <l xml:id="d004l172" n="170">Attonitae pecudes et commiscentur in unum,</l>
                <l xml:id="d004l173" n="171">Donec pulsa fames, saltuque obstrusa relinquit</l>
                <l xml:id="d004l174" n="172">Septa leo: similis vestigia concita ductor</l>
                <l xml:id="d004l175" n="173">Infert qua medius pugnae rotat agmina vertex.</l>
                <l xml:id="d004l176" n="174">Et primum Astynoon, primum se se obtulit ille,</l>
                <l xml:id="d004l177" n="175">Decutit, ac populi pastorem Hypenora, campo:</l>
                <l xml:id="d004l178" n="176">Illius adversam super irruit hasta mamillam;</l>
                <l xml:id="d004l179" n="177">Huic humeri clavem destrictus cominus ensis</l>
                <l xml:id="d004l180" n="178">Discrevit, colloque humerum tergoque diremit.</l>
                <l xml:id="d004l181" n="179">Hos ubi destituit, Polydon Abantaque fundit,</l>
                <l xml:id="d004l182" n="180">Quos luci Eurydamas genuit vaga somnia doctus</l>
                <l xml:id="d004l183" n="181">Coniectare senex, at saeva in proelia missis</l>
                <l xml:id="d004l184" n="182">Somnia non cecinit natis; sed martius ambos</l>
                <l xml:id="d004l185" n="183">Tydides pariter vita spoliavit et armis.</l>
                <l xml:id="d004l186" n="184">Iamque petit Xanthumque Theonaque Phaenope cretos,</l>
                <l xml:id="d004l187" n="185">Quos pater effoetae domitus torpore senectae</l>
                <l xml:id="d004l188" n="186">Edidit: hi tantum fuerant quos ille peculi</l>
                <l xml:id="d004l189" n="187">Linqueret heredes, sed et his calydonius heros</l>
                <l xml:id="d004l190" n="188">Ense animum eripuit, gemitum moestasque parenti</l>
                <l xml:id="d004l191" n="189">Destituens lacrimas; neque enim discrimine pugnae</l>
                <l xml:id="d004l192" n="190">Excepit reduces, possessaque iugera late</l>
                <l xml:id="d004l193" n="191">Praefecti orborum fisco viduata dicarunt.</l>
                <l xml:id="d004l194" n="192">Tum duo priamidas dat Echaemonaque Chromiumque</l>
                <l xml:id="d004l195" n="193">Germanos leto, quos idem sustulit axis:</l>
                <l xml:id="d004l196" n="194">Utque armenta leo sylvis errantia nactus</l>
                <l xml:id="d004l197" n="195">Aut vitulae aut vaccae perfringit guttura morsu,</l>
                <l xml:id="d004l198" n="196">Sic miseros fratres biga detrusit ab alta</l>
                <l xml:id="d004l199" n="197">Tydides, vitaque ambos spoliavit et armis;</l>
                <l xml:id="d004l200" n="198">At socii ad naves captos pepulere iugales.</l>
                <l xml:id="d004l201" n="199">Quem postquam Aeneas videt alta in strage tremendum,</l>
                <l xml:id="d004l202" n="200">Perque virum bellantum acies perque horrida tela</l>
                <l xml:id="d004l203" n="201">Rumpit iter; campoque ferens vaga lumina circum,</l>
                <l xml:id="d004l204" n="202">Perlustratque duces, sobolemque Lycaonis acrem</l>
                <l xml:id="d004l205" n="203">Pandaron offendit, dictisque irritat in hostem:</l>
                <l xml:id="d004l206" n="204">Pandare, ubi est arcus tibi nunc? Ubi spicula? Ubi illa</l>
                <l xml:id="d004l207" n="205">Gloria bellandi, qua te iam nemo lacessat</l>
                <l xml:id="d004l208" n="206">Dardanidum, nemo in Lyciis se praeferat arvis?</l>
                <l xml:id="d004l209" n="207">Eia age, tende Iovi palmas, cornuque reducta</l>
                <l xml:id="d004l210" n="208">In iuvenis corpus celeres molire sagittas</l>
                <l xml:id="d004l211" n="209">Qui nos infestat violentus, et agmina Troum</l>
                <l xml:id="d004l212" n="210">Demetit, ac iuvenes tot fortia pectora leto</l>
                <l xml:id="d004l213" n="211">Devolvit. Phrygibusne aliquis succensuit olim</l>
                <l xml:id="d004l214" n="212">Propter sacra Deus? Namque est gravis ira Deorum.</l>
                <l xml:id="d004l215" n="213">Talibus Aeneas. Contra sic Pandarus orsus:</l>
                <l xml:id="d004l216" n="214">Aenea, armigerum vir consultissime Troum,</l>
                <l xml:id="d004l217" n="215">Hunc ego Tydidae assimilo, clypeumque iubasque</l>
                <l xml:id="d004l218" n="216">Et galeam agnosco, rapidos quoque cerno iugales.</l>
                <l xml:id="d004l219" n="217">Quem vero appello Diomedem, hominemne deumne</l>
                <l xml:id="d004l220" n="218">Esse putem dubito. Neque enim sine numine divum</l>
                <l xml:id="d004l221" n="219">Tantus in arma furit; sed quidam proximus haeret</l>
                <l xml:id="d004l222" n="220">Coelicolum, nebulaeque humeris obduxit amictum.</l>
                <l xml:id="d004l223" n="221">Ille extrusa meo detorsit spicula nervo</l>
                <l xml:id="d004l224" n="222">Frustratusque ictum est: humero iam vulnera dextro</l>
                <l xml:id="d004l225" n="223">Ingessi, praeterque cavum thoracis adegi,</l>
                <l xml:id="d004l226" n="224">Censebamque aura functum demittier Orco;</l>
                <l xml:id="d004l227" n="225">Nec tamen edomui. Certe est haec ira deorum.</l>
                <l xml:id="d004l228" n="226">Quos vero ascendam currus rapidique iugales</l>
                <l xml:id="d004l229" n="227">Haud mihi sunt praesto. Laribus sunt nempe paternis</l>
                <l xml:id="d004l230" n="228">Compactae undenae bigae novitate decorae,</l>
                <l xml:id="d004l231" n="229">Quas varii picto sternunt velamine pepli,</l>
                <l xml:id="d004l232" n="230">Cornipedesque trahunt biiuges, qui candida mandunt</l>
                <l xml:id="d004l233" n="231">Hordea nunc stabulis alvumque siligine complent.</l>
                <l xml:id="d004l234" n="232">Saepe pater suasit praesignis marte Lycaon,</l>
                <l xml:id="d004l235" n="233">Proelia cum peterem, currus conscendere equosque;</l>
                <l xml:id="d004l236" n="234">Nunc repeto infelix monitus quos ante refelli:</l>
                <l xml:id="d004l237" n="235">Namque ego dum metuo, ne clausis aggere Teucris</l>
                <l xml:id="d004l238" n="236">Pabula deficerent nostros consumpta iugales</l>
                <l xml:id="d004l239" n="237">Assuetos tolerare famem praesepibus altis,</l>
                <l xml:id="d004l240" n="238">Indulsisse illis statui, tectisque reliqui;</l>
                <l xml:id="d004l241" n="239">Et pedes huc arcu fretus pharetraque tetendi,</l>
                <l xml:id="d004l242" n="240">Haudquaquam auxilio nobis usuve futuris.</l>
                <l xml:id="d004l243" n="241">Iamque ego primores Danaum Menelaon et ipsum</l>
                <l xml:id="d004l244" n="242">Vulnere Tydiden petii, excudique cruorem,</l>
                <l xml:id="d004l245" n="243">Ac mage succendi. Nimirum adversa fuerunt</l>
                <l xml:id="d004l246" n="244">Fata mihi nimium, quo primum tempore fixo</l>
                <l xml:id="d004l247" n="245">Pendentes clavo detraxi concitus arcus,</l>
                <l xml:id="d004l248" n="246">Iliacasque arces adii, Teucrumque secutus</l>
                <l xml:id="d004l249" n="247">Militiam hectoreae suggessi gaudia menti.</l>
                <l xml:id="d004l250" n="248">Si vero reditu potiar, si lumine cernam</l>
                <l xml:id="d004l251" n="249">Uxorem patriamque domum testudine tutam,</l>
                <l xml:id="d004l252" n="250">Demetat hostilis caput hoc mihi protinus ensis</l>
                <l xml:id="d004l253" n="251">Ni frangam hosce arcus manibus flammisque cremabo</l>
                <l xml:id="d004l254" n="252">Succensis, qui me nequicquam in bella sequuntur.</l>
                <l xml:id="d004l255" n="253">Finierat. Phrygius contra sic excipit heros:</l>
                <l xml:id="d004l256" n="254">Parce queri, cedent eventu cuncta sinistro,</l>
                <l xml:id="d004l257" n="255">Ni simul infestos impacti turbine pugnae</l>
                <l xml:id="d004l258" n="256">Flectimus alipedes, iuvenemque lacessimus armis.</l>
                <l xml:id="d004l259" n="257">Quare age, et in nostrum vestigia subiice currum,</l>
                <l xml:id="d004l260" n="258">Ut videas quanta biiuges per aperta procella</l>
                <l xml:id="d004l261" n="259">Huc illuc rapidi fugiant rapidique sequantur.</l>
                <l xml:id="d004l262" n="260">Hi nos intra urbem referent, si Iupiter acrem</l>
                <l xml:id="d004l263" n="261">Tydiden iterum pugnae cumulabit honore.</l>
                <l xml:id="d004l264" n="262">Nunc age, flagra manu contractaque corripe lora,</l>
                <l xml:id="d004l265" n="263">Ast ego cornipedes scandam martemque capessam;</l>
                <l xml:id="d004l266" n="264">Aut tu certa armis, ego fraena sonantia flectam.</l>
                <l xml:id="d004l267" n="265">Tantum effatus. Ad haec lycius ita Pandarus infit:</l>
                <l xml:id="d004l268" n="266">Ipse quidem, Aenea, fraenos molire tuorum</l>
                <l xml:id="d004l269" n="267">Quadrupedum; pandi versabunt pondera currus</l>
                <l xml:id="d004l270" n="268">Sub solito rectore magis: ne si dare rursus</l>
                <l xml:id="d004l271" n="269">Cogamur terga effugio, eluctantia quassent</l>
                <l xml:id="d004l272" n="270">Colla feri, trepidique fuga retinacula vincant,</l>
                <l xml:id="d004l273" n="271">Neve tuum optantes sonitum denso agmine nolint</l>
                <l xml:id="d004l274" n="272">Exportare equites; tum vero aetolius heros</l>
                <l xml:id="d004l275" n="273">Deturbet leto implicitos, abigatque fugaces</l>
                <l xml:id="d004l276" n="274">In castra alipedes. Sed iam biiugesque rotasque</l>
                <l xml:id="d004l277" n="275">Impinge adversus; ego saevum fortiter hostem</l>
                <l xml:id="d004l278" n="276">Excipiam infesti venientem cuspide teli.</l>
                <l xml:id="d004l279" n="277">Ut fatus, picto subvectant corpora curru,</l>
                <l xml:id="d004l280" n="278">In iuvenemque avidi volucres pepulere iugales.</l>
                <l xml:id="d004l281" n="279">Quos ubi prospexit Sthenelus capaneia proles,</l>
                <l xml:id="d004l282" n="280">Tydiden pavido compellat protinus ore:</l>
                <l xml:id="d004l283" n="281">Tydide Diomede, animo gratissime nostro,</l>
                <l xml:id="d004l284" n="282">En geminos tueor qui te in certamina poscunt</l>
                <l xml:id="d004l285" n="283">Belligeros iuvenes, arcu confligere suetum</l>
                <l xml:id="d004l286" n="284">Pandaron egregia genuit quem stirpe Lycaon,</l>
                <l xml:id="d004l287" n="285">Aeneamque simul quem dardanio Anchisae</l>
                <l xml:id="d004l288" n="286">Alma Venus peperit. Sed versis, eia age, fraenis</l>
                <l xml:id="d004l289" n="287">Cedamus, neque te in densas ita coniice turmas,</l>
                <l xml:id="d004l290" n="288">Eripiat ne dulcem animam tibi dardanus ensis.</l>
                <l xml:id="d004l291" n="289">Illum torva tuens Diomedes talibus orsus:</l>
                <l xml:id="d004l292" n="290">Ne frustra ardentem pugna praevertere dictis</l>
                <l xml:id="d004l293" n="291">Sollicita mentem; fuga nulla e turbine martis</l>
                <l xml:id="d004l294" n="292">Degenerem arguerit; sunt et nunc fortia nobis</l>
                <l xml:id="d004l295" n="293">Pectora visque animi. Quin hos haud scandere tendo</l>
                <l xml:id="d004l296" n="294">Cornipedes, contraque ambos pedes invehar hostes;</l>
                <l xml:id="d004l297" n="295">Ipsa metum longe, manifesto in lumine, Pallas</l>
                <l xml:id="d004l298" n="296">Reppulit. At si fors pedibus diffugerit alter,</l>
                <l xml:id="d004l299" n="297">Haud ambo evadent. Memori tu nunc animo hauri:</l>
                <l xml:id="d004l300" n="298">Si consulta mihi iuvenum tritonia Pallas</l>
                <l xml:id="d004l301" n="299">Amborum illato dederit de funere laudem,</l>
                <l xml:id="d004l302" n="300">Continuo ardentes properans cohibeto iugales,</l>
                <l xml:id="d004l303" n="301">Et versato manu fraenos, stimulisque citato</l>
                <l xml:id="d004l304" n="302">Aeneae alipedes inque agmina pellito Graium,</l>
                <l xml:id="d004l305" n="303">Illorum de gente satos quos Iupiter alta</l>
                <l xml:id="d004l306" n="304">Voce potens pretium tribuit Ganymedis adempti</l>
                <l xml:id="d004l307" n="305">Iliaco Troi; cunctos virtute praeibant</l>
                <l xml:id="d004l308" n="306">Quos aurora rubens solisque alta orbita lustrat.</l>
                <l xml:id="d004l309" n="307">His vero Anchises clam Laomedonte fugaces</l>
                <l xml:id="d004l310" n="308">Supposuit mox pastor equas, sexque inde recepit</l>
                <l xml:id="d004l311" n="309">Semine ab aethereo stirpem furatus equinam:</l>
                <l xml:id="d004l312" n="310">Quatuor ipse quidem plena ad praesepia nutrit;</l>
                <l xml:id="d004l313" n="311">At geminos dedit Aeneae vestigia campo</l>
                <l xml:id="d004l314" n="312">Incita ferre bonos. Quos si rapuisse licebit,</l>
                <l xml:id="d004l315" n="313">Conserti egregium belli referemus honorem.</l>
                <l xml:id="d004l316" n="314">Talia colato memorant sermone vicissim.</l>
                <l xml:id="d004l317" n="315">Iamque hostis biiugis subvecti cominus adsunt,</l>
                <l xml:id="d004l318" n="316">Tydidenque prior compellans Pandarus infit:</l>
                <l xml:id="d004l319" n="317">Magnanime ac prudens clari sate sanguine Tydei,</l>
                <l xml:id="d004l320" n="318">Haud dudum intorta domui tua membra sagitta,</l>
                <l xml:id="d004l321" n="319">Iamque gravi experiar praefixum cuspide telum.</l>
                <l xml:id="d004l322" n="320">Sic ait, atque manu vibrans teretem iacit hastam</l>
                <l xml:id="d004l323" n="321">Arduus; illa viam clypei molita per oras,</l>
                <l xml:id="d004l324" n="322">Squamigeram pulsu destringit tegmen aheno.</l>
                <l xml:id="d004l325" n="323">Tum simul haec patulo proclamat Pandarus ore:</l>
                <l xml:id="d004l326" n="324">Traieci penitus ventrem; mihi gloria tanti</l>
                <l xml:id="d004l327" n="325">Per gentes ierit leti laudesque ferentur.</l>
                <l xml:id="d004l328" n="326">Ille ait: Errasti, nullo discrimine cuspis</l>
                <l xml:id="d004l329" n="327">Incubuit; sed non ego vos absistere pugna</l>
                <l xml:id="d004l330" n="328">Perpetiar, validis dum caesus viribus alter</l>
                <l xml:id="d004l331" n="329">Exsatiet gladium mananti sanguine nostrum.</l>
                <l xml:id="d004l332" n="330">Haec ait; et iaculum intorquet, quod bellica Pallas</l>
                <l xml:id="d004l333" n="331">Direxit, propterque oculum sub naribus egit</l>
                <l xml:id="d004l334" n="332">Transque albos pepulit dentes, memor inde tenoris</l>
                <l xml:id="d004l335" n="333">Hasta sui linguam secuit radicitus imam,</l>
                <l xml:id="d004l336" n="334">Sanguineasque gravi perrupit turbine fauces.</l>
                <l xml:id="d004l337" n="335">Corruit ille rotis praeceps, gemituque resultat</l>
                <l xml:id="d004l338" n="336">Discolor aere rigens tunica, ingentique fragore</l>
                <l xml:id="d004l339" n="337">Expavere feri; tum vero animusque vigorque</l>
                <l xml:id="d004l340" n="338">Solvitur exanimi. Clypeo dehinc saevus et hasta</l>
                <l xml:id="d004l341" n="339">Desilit Aeneas, veritus ne exsangue cadaver</l>
                <l xml:id="d004l342" n="340">Eripiant Danai, caesoque assistit amico,</l>
                <l xml:id="d004l343" n="341">Ceu leo magnanimus, parmaque hastaque iacentem</l>
                <l xml:id="d004l344" n="342">Protegit, atque ardens venientes sternere campo</l>
                <l xml:id="d004l345" n="343">Infremit horrendum. Tum saxum sustulit ingens</l>
                <l xml:id="d004l346" n="344">Tydides, molem immanem, quam nec duo ferrent</l>
                <l xml:id="d004l347" n="345">Qualia nunc hominum producit corpora tellus:</l>
                <l xml:id="d004l348" n="346">Ipse quatit facile, et toto mox sanguine nixus</l>
                <l xml:id="d004l349" n="347">Vicinam femori labefactat caute cruenta</l>
                <l xml:id="d004l350" n="348">Vertebram implexi qua nexus vertitur ossis,</l>
                <l xml:id="d004l351" n="349">Hanc cotylam appellant; cotylam confringit et ambos</l>
                <l xml:id="d004l352" n="350">Disrumpit nervos ac pellem dissicit ictu</l>
                <l xml:id="d004l353" n="351">Saxum immane gravi. Tum vero cernuus heros</l>
                <l xml:id="d004l354" n="352">Poplite succiduo ruit arvo, et robore dextrae</l>
                <l xml:id="d004l355" n="353">Nixus humo pendet, noxque obvia lumina claudit.</l>
                <l xml:id="d004l356" n="354">Tum vero et tenues vitam exhalasset in auras</l>
                <l xml:id="d004l357" n="355">Rex hominum Aeneas, ni tanta pericula nosset</l>
                <l xml:id="d004l358" n="356">Alma Venus magno Iove nata; hunc ipsa bubulco</l>
                <l xml:id="d004l359" n="357">Anchisae ediderat; niveis quae offusa lacertis</l>
                <l xml:id="d004l360" n="358">Implicuit caram sobolem, duplicataque pepli</l>
                <l xml:id="d004l361" n="359">Tegmina fulgentis super intulit ut foret actis</l>
                <l xml:id="d004l362" n="360">Valli instar iaculis, nec quisquam ex agmine Graium</l>
                <l xml:id="d004l363" n="361">Pectora traiiceret vitamque hauriret ab hoste.</l>
                <l xml:id="d004l364" n="362">Illa quidem natum bello ex ardente ferebat.</l>
                <l xml:id="d004l365" n="363">At non magnanimi Diomedis iussa fideli</l>
                <l xml:id="d004l366" n="364">Exciderant Sthenelo. Tortisque obversus habenis</l>
                <l xml:id="d004l367" n="365">Inde suos biiuges belli de fluctibus actos</l>
                <l xml:id="d004l368" n="366">Constituit; paribusque iubis colla alta comantes</l>
                <l xml:id="d004l369" n="367">Aeneae conscendit equos, pepulitque flagello</l>
                <l xml:id="d004l370" n="368">Intra acies Danaum: tum grato iussit amico</l>
                <l xml:id="d004l371" n="369">Deipylo (hunc cunctis iuvenem ex aequalibus unum,</l>
                <l xml:id="d004l372" n="370">Quod sibi fidus erat, magno afficiebat honore),</l>
                <l xml:id="d004l373" n="371">In castra avertisse feros; iterumque iugales</l>
                <l xml:id="d004l374" n="372">Ipse suos scandit., facilesque retorquet habenas,</l>
                <l xml:id="d004l375" n="373">Tydidenque petens celeri rapit aequora curru.</l>
                <l xml:id="d004l376" n="374">Ille autem infesto fugientem Cyprida saevus</l>
                <l xml:id="d004l377" n="375">Aere sequebatur; puro nam lumine norat</l>
                <l xml:id="d004l378" n="376">Degenerem esse deam, numerum nec inire dearum</l>
                <l xml:id="d004l379" n="377">Quae fera bella regunt campis aciesque virorum</l>
                <l xml:id="d004l380" n="378">Praecipitant pugnae, non qualis bellica Pallas,</l>
                <l xml:id="d004l381" n="379">Impia non urbes qualis populatur Enyo.</l>
                <l xml:id="d004l382" n="380">Hanc ubi per medium turbae per tela per hostes</l>
                <l xml:id="d004l383" n="381">Sectatus dudum iam tandem urgebat, acutae</l>
                <l xml:id="d004l384" n="382">Cuspidis intendit violentam turbidus hastam</l>
                <l xml:id="d004l385" n="383">Tydeos egregii natus, saltuque levatus</l>
                <l xml:id="d004l386" n="384">Extremam petit aere manum fulgente sinistram;</l>
                <l xml:id="d004l387" n="385">Ambrosiamque deae pallam, quam molliter ipsae</l>
                <l xml:id="d004l388" n="386">Texuerant Charites, tenerumque interritus hasta</l>
                <l xml:id="d004l389" n="387">Infodit corpus extremae in limite palmae.</l>
                <l xml:id="d004l390" n="388">Ambrosius micat inde cruor, quem nomine certo</l>
                <l xml:id="d004l391" n="389">Ichora appellant, qualis solet esse deorum</l>
                <l xml:id="d004l392" n="390">Coelicolum: neque enim crustis cerealibus illi</l>
                <l xml:id="d004l393" n="391">Vescuntur coelo, nec fervida vina propinant;</l>
                <l xml:id="d004l394" n="392">Sunt itaque exsangues, immortalesque vocantur.</l>
                <l xml:id="d004l395" n="393">Eiulat alma Venus, foedoque e vulnere tardum</l>
                <l xml:id="d004l396" n="394">Sistit humi natum: simul illum Phoebus Apollo</l>
                <l xml:id="d004l397" n="395">Nube cava obtexit, ne quisquam ex agmine Graium</l>
                <l xml:id="d004l398" n="396">Transigeret pectus vitamque hauriret ab hoste.</l>
                <l xml:id="d004l399" n="397">Protinus infensa Diomedes voce dolenti</l>
                <l xml:id="d004l400" n="398">Inclamat divae: Belli, Iove nata, tumultus</l>
                <l xml:id="d004l401" n="399">Effuge. Non teneras satis est fraudare puellas?</l>
                <l xml:id="d004l402" n="400">At si te rursus miscentem proelia campo</l>
                <l xml:id="d004l403" n="401">Offendam, faxo metues ubicumque vel ipsum</l>
                <l xml:id="d004l404" n="402">Ad pavidas belli nomen tibi venerit aures.</l>
                <l xml:id="d004l405" n="403">Sic ait. Illa obiter luget; torquebat acerbe</l>
                <l xml:id="d004l406" n="404">Plaga cruenta deam; quam densa extra agmina praepes</l>
                <l xml:id="d004l407" n="405">Comprensam educit par vento cursibus Iris,</l>
                <l xml:id="d004l408" n="406">Peste gravem saeva; formosos decolor artus</l>
                <l xml:id="d004l409" n="407">Infecit livor. Tum laeva in parte sedentem</l>
                <l xml:id="d004l410" n="408">Gradivum offendunt, porrectae cuspidis hastam</l>
                <l xml:id="d004l411" n="409">Cornipedesque cava celeres caligine septum.</l>
                <l xml:id="d004l412" n="410">Tum dea procumbit duplicato poplite, et acres</l>
                <l xml:id="d004l413" n="411">Poscit equos supplex mandentes dentibus aurum.</l>
                <l xml:id="d004l414" n="412">Care, inquit, frater, si te mea cura remordet,</l>
                <l xml:id="d004l415" n="413">Da, rogo, cornipedes, ut celsi culmen Olympi</l>
                <l xml:id="d004l416" n="414">Sidereasque domos repetam; nam vulnere acerbo</l>
                <l xml:id="d004l417" n="415">Torqueor infandum, quo me mortalis iniqua</l>
                <l xml:id="d004l418" n="416">Tydides laesit dextra, qui ferre parenti</l>
                <l xml:id="d004l419" n="417">Audebit iam bella Iovi et concurrere in armis.</l>
                <l xml:id="d004l420" n="418">Dixerat. Auratis fulgentes tradit habenis</l>
                <l xml:id="d004l421" n="419">Continuo Gradivus equos; tum diva volucres</l>
                <l xml:id="d004l422" n="420">Subnixa in currus animum moerore fatigat:</l>
                <l xml:id="d004l423" n="421">Una Iris vehitur, fraenisque operata regendis</l>
                <l xml:id="d004l424" n="422">Instigat biiuges flagris; avidique volarunt</l>
                <l xml:id="d004l425" n="423">Aera per liquidum, celsique ad culmen Olympi</l>
                <l xml:id="d004l426" n="424">Coelicolumque domos pennis fugere citatis.</l>
                <l xml:id="d004l427" n="425">Hic tum pressit equos par vento cursibus Iris,</l>
                <l xml:id="d004l428" n="426">Disiunxitque rotis, et dulcis gramine pavit</l>
                <l xml:id="d004l429" n="427">Ambrosiae. Sed enim matris Venus alma Diones</l>
                <l xml:id="d004l430" n="428">Labitur in genua; at gnatam dea mollibus ulnis</l>
                <l xml:id="d004l431" n="429">Implicat, atque manu permulcens nomine blande</l>
                <l xml:id="d004l432" n="430">Compellat, placidaque affatur voce dolentem:</l>
                <l xml:id="d004l433" n="431">Cui tantum de te licuit, mea nata, deorum,</l>
                <l xml:id="d004l434" n="432">Ceu tibi sit studium violenta capessere bella?</l>
                <l xml:id="d004l435" n="433">Tum Venus haec contra: Diomedis dextra superbi</l>
                <l xml:id="d004l436" n="434">Tydidae incussit vulnus, quod turbine belli</l>
                <l xml:id="d004l437" n="435">Eriperem Aeneam dulcissima pignora nostrum,</l>
                <l xml:id="d004l438" n="436">Quae mihi cunctorum est longe carissima proles.</l>
                <l xml:id="d004l439" n="437">Nec iam adeo in Grais bellum Phrygibusve geretur,</l>
                <l xml:id="d004l440" n="438">Iam Superos ipsos Danai in fera bella lacessunt.</l>
                <l xml:id="d004l441" n="439">Sic Venus; et Veneri contra sic orsa Dione:</l>
                <l xml:id="d004l442" n="440">Perfer et immitem tolera, mea nata, dolorem,</l>
                <l xml:id="d004l443" n="441">Multi etenim superum coeli quos sustinet axis</l>
                <l xml:id="d004l444" n="442">Mortali infandos opera excepere labores.</l>
                <l xml:id="d004l445" n="443">Ipse quidem Mavors Oti validique Ephialtis</l>
                <l xml:id="d004l446" n="444">Passus aloeidum manicas atque aspera quondam est</l>
                <l xml:id="d004l447" n="445">Vincula; dumque micans radiis recidiva resumptis</l>
                <l xml:id="d004l448" n="446">Ter deciesque polo repararet cornua Phoebe,</l>
                <l xml:id="d004l449" n="447">Aerata inclusus stetit et devinctus in olla:</l>
                <l xml:id="d004l450" n="448">Atque avidum stragis numen periisset ibidem;</l>
                <l xml:id="d004l451" n="449">Sed nivea effulgens forma Eeriboea noverca</l>
                <l xml:id="d004l452" n="450">Mercurium admonuit, qui furtim carcere tetro</l>
                <l xml:id="d004l453" n="451">Iam domitum angusta subtraxit compede Martem.</l>
                <l xml:id="d004l454" n="452">Quin etiam Iuno regina tricuspide telo</l>
                <l xml:id="d004l455" n="453">Amphitryoniadae dextram violata mamillam est,</l>
                <l xml:id="d004l456" n="454">Corripuitque deam dolor inmedicabilis ictu.</l>
                <l xml:id="d004l457" n="455">Mox Erebi in portis et manes inter opacos</l>
                <l xml:id="d004l458" n="456">Pennigera aeternum cruciarunt spicula Ditem,</l>
                <l xml:id="d004l459" n="457">Herculis aegifero geniti Iove concita nervo:</l>
                <l xml:id="d004l460" n="458">Ille autem in magni se sustulit atria coeli</l>
                <l xml:id="d004l461" n="459">Multa dolens telo graviter transfixus acerbo,</l>
                <l xml:id="d004l462" n="460">Nam forti detrusa humero letalis arundo</l>
                <l xml:id="d004l463" n="461">Vexabat misere; tandemque salubribus illum</l>
                <l xml:id="d004l464" n="462">Paeeon succis fovit mitique veneno:</l>
                <l xml:id="d004l465" n="463">Sic fati immunis nec sorti obnoxius atrae,</l>
                <l xml:id="d004l466" n="464">Evasit sospes conducto vulnere Pluton.</l>
                <l xml:id="d004l467" n="465">Ille quidem infelix, qui, turpi ingentia probro</l>
                <l xml:id="d004l468" n="466">Gesta notans, superos violento perculit arcu!</l>
                <l xml:id="d004l469" n="467">Sic in te glauco praesignis lumine Pallas</l>
                <l xml:id="d004l470" n="468">Perpulit hunc: nescitque amens tydeius heros,</l>
                <l xml:id="d004l471" n="469">Qui superis certet, viridi procumbere in aevo;</l>
                <l xml:id="d004l472" n="470">Non illum insani reducem discrimine Martis</l>
                <l xml:id="d004l473" n="471">Stare rudes circum natos, genibusque supinis</l>
                <l xml:id="d004l474" n="472">Lascivire patris laeti, blandoque parentem</l>
                <l xml:id="d004l475" n="473">Compellare sono. Caveat mox viribus audax</l>
                <l xml:id="d004l476" n="474">Tydides, nequis secum praestantior armis</l>
                <l xml:id="d004l477" n="475">Dimicet; ac dulci tandem viduata marito</l>
                <l xml:id="d004l478" n="476">Sopitos miseri sonitu plangoris amicos</l>
                <l xml:id="d004l479" n="477">Aegialaea suos strato excitet Adrastine,</l>
                <l xml:id="d004l480" n="478">Atque virum populi summum deploret achivi.</l>
                <l xml:id="d004l481" n="479">Sic ait, et manibus fluidum de vulnere natae</l>
                <l xml:id="d004l482" n="480">Ichora abstersit; tactu medicata coibat</l>
                <l xml:id="d004l483" n="481">Laesa manus, mites tactu evasere dolores.</l>
                <l xml:id="d004l484" n="482">Haec dum Iuno simul laete Pallasque tuentur,</l>
                <l xml:id="d004l485" n="483">Ante Iovem exultant, Venerique illudere certant.</l>
                <l xml:id="d004l486" n="484">Ac prior orsa loqui coram sic caesia Pallas:</l>
                <l xml:id="d004l487" n="485">Iupiter o genitor, numquid mea protinus aegre</l>
                <l xml:id="d004l488" n="486">Dicta feres? Dum fors danaas Cytherea puellas</l>
                <l xml:id="d004l489" n="487">Pellicit ut Teucros patrio procul orbe sequantur,</l>
                <l xml:id="d004l490" n="488">Harum unam pulchra defensam pectora palla</l>
                <l xml:id="d004l491" n="489">Attigit, atque manum fibula perstrinxit acuta.</l>
                <l xml:id="d004l492" n="490">Subrisit dictis hominum pater atque deorum;</l>
                <l xml:id="d004l493" n="491">Tum Venerem accersit, placidaque ita voce profatur:</l>
                <l xml:id="d004l494" n="492">Non tibi debentur pugnae, mea nata, labores,</l>
                <l xml:id="d004l495" n="493">Te decet unanimes thalamis coniungere amantes;</l>
                <l xml:id="d004l496" n="494">Bella furens agitet Mavors atque innuba Pallas.</l>
                <l xml:id="d004l497" n="495">Dumque haec alterno memorant sermone vicissim,</l>
                <l xml:id="d004l498" n="496">In phrygium furit Aeneam calydonius heros;</l>
                <l xml:id="d004l499" n="497">Et licet obductum phoebea agnosceret umbra,</l>
                <l xml:id="d004l500" n="498">Stat conferre deo pugnam, stat mittere ad umbras</l>
                <l xml:id="d004l501" n="499">Aeneam, spoliisque artus incingere opimis.</l>
                <l xml:id="d004l502" n="500">Ter conatus ibi mucrone abscindere nubem</l>
                <l xml:id="d004l503" n="501">Persultans pedibus campum, ter magnus Apollo</l>
                <l xml:id="d004l504" n="502">Reppulit adversi clypeum, iuvenemque retorsit;</l>
                <l xml:id="d004l505" n="503">Iamque iterum par ille deo se sustulit arvis,</l>
                <l xml:id="d004l506" n="504">Cum sic horrendum intonuit pharetratus Apollo:</l>
                <l xml:id="d004l507" n="505">Cedito, Tydide, et superis certare caveto</l>
                <l xml:id="d004l508" n="506">Consiliis; neque enim par divum morte carentum</l>
                <l xml:id="d004l509" n="507">Est genus, atque hominum terrae qui summa peragrant.</l>
                <l xml:id="d004l510" n="508">Haec Deus. Ille gradu paulum cedente regressus,</l>
                <l xml:id="d004l511" n="509">Ocius arcigeri devitat Apollinis iram.</l>
                <l xml:id="d004l512" n="510">Tum iuvenem ereptum tenui discrimine leti</l>
                <l xml:id="d004l513" n="511">Prgameis infert laribus sublimis, ubi illi</l>
                <l xml:id="d004l514" n="512">Templum erat; hic Phoebe gravida succinta pharetra,</l>
                <l xml:id="d004l515" n="513">Hic Latona ducem consolanturque foventque</l>
                <l xml:id="d004l516" n="514">Invectum longis penetralibus. Ipse repente</l>
                <l xml:id="d004l517" n="515">Arcitenens tenuem effingit sine viribus umbram</l>
                <l xml:id="d004l518" n="516">In faciem Aeneae, simulatisque instruit armis:</l>
                <l xml:id="d004l519" n="517">Quam circum obnixi Troes Danaumque phalanges</l>
                <l xml:id="d004l520" n="518">Certatim alterni confligunt turbine martis;</l>
                <l xml:id="d004l521" n="519">Aeratosque orbes taurino tergore amictos,</l>
                <l xml:id="d004l522" n="520">Pectoribus tectis, et scuta volantia tundunt.</l>
                <l xml:id="d004l523" n="521">Mox Deus arcitenens Gradivum in bella furentem</l>
                <l xml:id="d004l524" n="522">Increpitat: Mavors, Mavors homicida, cruentae</l>
                <l xml:id="d004l525" n="523">Iniector cladis, subvertens moenia bello,</l>
                <l xml:id="d004l526" n="524">Nonne hunc Tydiden pugna prohibebis iniqua,</l>
                <l xml:id="d004l527" n="525">Qui ferus in magnum iam stringeret arma Tonantem?</l>
                <l xml:id="d004l528" n="526">Iam Veneri extremam temeravit cuspide palmam,</l>
                <l xml:id="d004l529" n="527">Et mihimet tandem congressus daemonis instar.</l>
                <l xml:id="d004l530" n="528">Dixit, pergameaque levis super astitit arce.</l>
                <l xml:id="d004l531" n="529">Continuo resides Teucros stimulabat in arma</l>
                <l xml:id="d004l532" n="530">Feralis Mavors, Thracasque in bella trahentem</l>
                <l xml:id="d004l533" n="531">Mentitus versa pernicem Acamanta figura,</l>
                <l xml:id="d004l534" n="532">A Iove nutritam priameia pignora turbam</l>
                <l xml:id="d004l535" n="533">Sic voce instigans: O quos Iovis, inquit, alumnus</l>
                <l xml:id="d004l536" n="534">Eduxit Priamus, phrygium quonam usque sinetis</l>
                <l xml:id="d004l537" n="535">Concidi populum segnes? An donec ob ipsas</l>
                <l xml:id="d004l538" n="536">Confligant portas? En nobis Hectoris instar</l>
                <l xml:id="d004l539" n="537">Observatus, in hoc miserabilis occubat arvo</l>
                <l xml:id="d004l540" n="538">Aeneas anchisiades pars maxima belli.</l>
                <l xml:id="d004l541" n="539">Eia agite, unanimes hostili ex agmine fortem</l>
                <l xml:id="d004l542" n="540">Extorquete, viri, socium. Sic excitat acres</l>
                <l xml:id="d004l543" n="541">Bellipotens Teucros renovatque ad vulnera dictis.</l>
                <l xml:id="d004l544" n="542">Interea ingentem Sarpedon Hectora in hostes</l>
                <l xml:id="d004l545" n="543">Talibus extimulat: Quo nunc evanida fluxit</l>
                <l xml:id="d004l546" n="544">Vis antiqua animi? Quid enim iactare solebas</l>
                <l xml:id="d004l547" n="545">Te te unum, generis comitatum et fratribus, urbem</l>
                <l xml:id="d004l548" n="546">Defensurum armis, populo auxiliisque carentem?</l>
                <l xml:id="d004l549" n="547">Nunc cum tela manus poscunt, nullum aequore toto</l>
                <l xml:id="d004l550" n="548">Intueor: pavitant, ceu saevo offusa leoni</l>
                <l xml:id="d004l551" n="549">Turba canum; soli gerimus nos proelia campo</l>
                <l xml:id="d004l552" n="550">Auxilio acciti. Nempe ipse in castra tetendi</l>
                <l xml:id="d004l553" n="551">Huc procul a Lyciae populis Xanthique fluentis,</l>
                <l xml:id="d004l554" n="552">Consortemque tori dulcem gnatumque reliqui</l>
                <l xml:id="d004l555" n="553">Infantem, laetas segetes multumque peculi</l>
                <l xml:id="d004l556" n="554">Quae voto expeteret pauper: nec segnius hortor</l>
                <l xml:id="d004l557" n="555">In martem Lycios, iuvenemque invadere pugna</l>
                <l xml:id="d004l558" n="556">Est amor. Atque mihi nil hic quod agatve feratve</l>
                <l xml:id="d004l559" n="557">Argolicus praedator adest. Tu languidus Hector</l>
                <l xml:id="d004l560" n="558">Cunctaris, nec degeneres hortatibus imples</l>
                <l xml:id="d004l561" n="559">Dardanidas, patriamque iubes thalamosque capessant;</l>
                <l xml:id="d004l562" n="560">Ne ceu venatu sinuosa in retia pulsi</l>
                <l xml:id="d004l563" n="561">Ludibrio sitis Danais praedaeque superbis,</l>
                <l xml:id="d004l564" n="562">Neu vestram expugnent armis victricibus urbem.</l>
                <l xml:id="d004l565" n="563">Cuncta tuam exposcunt curam: noctesque diesque</l>
                <l xml:id="d004l566" n="564">Te reges ambire licet, qui fida ministrant</l>
                <l xml:id="d004l567" n="565">Auxilia, ut tantos durent in marte labores,</l>
                <l xml:id="d004l568" n="566">Ut maneant; nec fas invisis carpere dictis.</l>
                <l xml:id="d004l569" n="567">Talibus hectoream mentemque animumque momordit.</l>
                <l xml:id="d004l570" n="568">Ille autem e curru saltu demissus in arvum</l>
                <l xml:id="d004l571" n="569">Infert se mediis, geminasque reciprocat hastas,</l>
                <l xml:id="d004l572" n="570">Continuoque animos vulgi et trepidantia bello</l>
                <l xml:id="d004l573" n="571">Corda virum insano martis succendit amore.</l>
                <l xml:id="d004l574" n="572">Iamque fugam sistunt, infestaque pectora Teucri</l>
                <l xml:id="d004l575" n="573">Hostibus obiectant; denso contra agmine Grai</l>
                <l xml:id="d004l576" n="574">Conferti, intrepidisque obnixi viribus instant.</l>
                <l xml:id="d004l577" n="575">Ac veluti aestivas ubi surrigit area fruges</l>
                <l xml:id="d004l578" n="576">Cum tepidi glumas venti populantur inanes,</l>
                <l xml:id="d004l579" n="577">Et sua ruricolae nudi frumenta citato</l>
                <l xml:id="d004l580" n="578">Ventilabro eiectant, flabrisque agitata secundis</l>
                <l xml:id="d004l581" n="579">Diducit sensim frugem glumasque volantes</l>
                <l xml:id="d004l582" n="580">Flava Ceres, canent extremo in margine acervi;</l>
                <l xml:id="d004l583" n="581">Agmina sic Danaum putrido concreta superne</l>
                <l xml:id="d004l584" n="582">Pulvere canescunt, quem sollicitatus equorum</l>
                <l xml:id="d004l585" n="583">Pulsibus attollit glomeratque sub aethera campus,</l>
                <l xml:id="d004l586" n="584">Dum mixti obertunt aurigae undantia lora.</l>
                <l xml:id="d004l587" n="585">Incursant glomerati hostes; circumque nigrantem</l>
                <l xml:id="d004l588" n="586">Iliaci praeses belli Mars aggerat umbram,</l>
                <l xml:id="d004l589" n="587">Undique collustrans acies, mandataque Phoebi</l>
                <l xml:id="d004l590" n="588">Exigit aurato gladii fulgore micantis,</l>
                <l xml:id="d004l591" n="589">Qui resides illi Teucrorum in proelia suasit</l>
                <l xml:id="d004l592" n="590">Instaurare animos, cum primum Pallada vidit</l>
                <l xml:id="d004l593" n="591">Securam Danaum campo abscessisse cruento.</l>
                <l xml:id="d004l594" n="592">Ipse autem pingui ex adyto in certamina misit</l>
                <l xml:id="d004l595" n="593">Aeneam, et valido distendit robore pectus.</l>
                <l xml:id="d004l596" n="594">Isque ubi se sociis immiscuit, omne repente</l>
                <l xml:id="d004l597" n="595">Laetatur Troum ductore superstite vulgus,</l>
                <l xml:id="d004l598" n="596">Vidit ut incolumem venientem et viribus auctum:</l>
                <l xml:id="d004l599" n="597">Nil tamen inquirunt; neque enim labor improbus urgens</l>
                <l xml:id="d004l600" n="598">Compellare sinit, dederat quem magnus Apollo,</l>
                <l xml:id="d004l601" n="599">Qui nitido argento radiantem sustinet arcum,</l>
                <l xml:id="d004l602" n="600">Demittensque neci mortalia corpora Mavors,</l>
                <l xml:id="d004l603" n="601">Et numquam fesso gradiens Contentio motu.</l>
                <l xml:id="d004l604" n="602">Tum Danaos gemini Aiaces et clarus Ulysses</l>
                <l xml:id="d004l605" n="603">Tydidesque ferox stimulant in martia bella.</l>
                <l xml:id="d004l606" n="604">Ipsi non vires, phrygiae non gentis ovatus</l>
                <l xml:id="d004l607" n="605">Horrere; at similes nebulis perstare coactis;</l>
                <l xml:id="d004l608" n="606">Quales supremis per sudum Iupiter olim</l>
                <l xml:id="d004l609" n="607">Montibus agglomerat, boreae cum flabra quierunt,</l>
                <l xml:id="d004l610" n="608">Cum venti posuere boni qui dulcibus auris</l>
                <l xml:id="d004l611" n="609">Concreta obscuro detergunt nubila coelo:</l>
                <l xml:id="d004l612" n="610">Sic Danai in saevos conniti firmiter hostes.</l>
                <l xml:id="d004l613" n="611">At bonus Atrides digesta per agmina fertur</l>
                <l xml:id="d004l614" n="612">Multa monens, comitumque animos sic voce fatigat:</l>
                <l xml:id="d004l615" n="613">Este viri, fortemque animum praestate, verentes</l>
                <l xml:id="d004l616" n="614">Quisque suum alterni socium; timor omnis abesto:</l>
                <l xml:id="d004l617" n="615">Quos pudor et virtus animant in martia bella,</l>
                <l xml:id="d004l618" n="616">Incolumes superant; vertentes turpia terga</l>
                <l xml:id="d004l619" n="617">Gloria nulla manet, vis nulla in pectore surgit.</l>
                <l xml:id="d004l620" n="618">Dixit; et excusso torquens hastile lacerto</l>
                <l xml:id="d004l621" n="619">Pergasiden prima pugnas a fronte cientem</l>
                <l xml:id="d004l622" n="620">Democoonta ferit, comitem certamine saevo</l>
                <l xml:id="d004l623" n="621">Magnanimi Aeneae, grato quem semper honore</l>
                <l xml:id="d004l624" n="622">Affecere Phryges priameii pignoris instar.</l>
                <l xml:id="d004l625" n="623">Saepe ille in primis inimicum invadere martem</l>
                <l xml:id="d004l626" n="624">Censuerat, cursu pernix atque alite planta.</l>
                <l xml:id="d004l627" n="625">Utque illi Atrides clypei coniecit in orbem</l>
                <l xml:id="d004l628" n="626">Telum ingens dextra, nulla vi tegminis haesit</l>
                <l xml:id="d004l629" n="627">Lancea, sed penetrans obducti cingula baltei</l>
                <l xml:id="d004l630" n="628">Implicuit mucrone virum, mediumque peregit,</l>
                <l xml:id="d004l631" n="629">Et tandem extrema cunctata clanguit alvo;</l>
                <l xml:id="d004l632" n="630">Corruit ille sonans, sonitum super arma dedere.</l>
                <l xml:id="d004l633" n="631">Ecce diocleos, fortissima pectora, natos</l>
                <l xml:id="d004l634" n="632">Crethona Orsilochumque haurit mucrone corusco</l>
                <l xml:id="d004l635" n="633">Aeneas. Horum genitor phaerea colebat</l>
                <l xml:id="d004l636" n="634">Moenia, dives opum, genus alta e stirpe liquentis</l>
                <l xml:id="d004l637" n="635">Alphei pylios qui gurgite perluit agros.</l>
                <l xml:id="d004l638" n="636">Is clarum regno Orsilochum suscepit; at inde</l>
                <l xml:id="d004l639" n="637">Magnanimus celebri est factus virtute Diocles;</l>
                <l xml:id="d004l640" n="638">Hic geminam luci sobolem fera bella tenentem</l>
                <l xml:id="d004l641" n="639">Crethona Orsilochumque tulit: qui graia secuti</l>
                <l xml:id="d004l642" n="640">Agmina, primaeva picti lanugine malas,</l>
                <l xml:id="d004l643" n="641">Iliacos domito petierunt marmore campos,</l>
                <l xml:id="d004l644" n="642">Atridum auspiciis, hic blandae lumina vitae</l>
                <l xml:id="d004l645" n="643">Deseruere simul. Qualesque in vertice montis</l>
                <l xml:id="d004l646" n="644">Ubere materno gemini crevere leones;</l>
                <l xml:id="d004l647" n="645">Mox stabula invadunt, populant armenta gregesque,</l>
                <l xml:id="d004l648" n="646">Dum tandem infesta sub pectus cuspide adacta</l>
                <l xml:id="d004l649" n="647">Ipsi hominum periere manu; sic turbine teli</l>
                <l xml:id="d004l650" n="648">Oppetiunt miseri concreto in pulvere fratres,</l>
                <l xml:id="d004l651" n="649">Abietibus similes. Quos dura in fata cadentes</l>
                <l xml:id="d004l652" n="650">Ut vidit miserans, primos Menelaus in hostes</l>
                <l xml:id="d004l653" n="651">Proripuit gressum fulvo circumdatus aere</l>
                <l xml:id="d004l654" n="652">Evibransque hastam, magnam cui mentem animumque</l>
                <l xml:id="d004l655" n="653">Inspirat Mavors, saevis ut concitus ausis</l>
                <l xml:id="d004l656" n="654">Aeneae dextra patulo procumberet arvo.</l>
                <l xml:id="d004l657" n="655">Quem simul Antilochus prospexit Nestore cretus,</l>
                <l xml:id="d004l658" n="656">Principibus Troum mediis se se intulit ultro,</l>
                <l xml:id="d004l659" n="657">Sollicitus ne quid populorum pastor acerbus</l>
                <l xml:id="d004l660" n="658">Discrimen subeat, rumpatque ingentia coepta.</l>
                <l xml:id="d004l661" n="659">Iamque manus illi, iam tela adversa tenere,</l>
                <l xml:id="d004l662" n="660">Molirique impar bellum; cum protinus ardens</l>
                <l xml:id="d004l663" n="661">Exoritur iuvenis. Tum quamquam maximus armis,</l>
                <l xml:id="d004l664" n="662">Haud tamen ambobus pugna concurrere iniqua</l>
                <l xml:id="d004l665" n="663">Sustinet Aeneas, refugosque agit aequore gressus.</l>
                <l xml:id="d004l666" n="664">Olli ut conferto iam dudum ex hoste recepta</l>
                <l xml:id="d004l667" n="665">Mandarunt sociis miserorum funera fratrum,</l>
                <l xml:id="d004l668" n="666">Conversi in prima bellantes fronte lacessunt.</l>
                <l xml:id="d004l669" n="667">Iamque Pylaemeneum, certantem robore Marti,</l>
                <l xml:id="d004l670" n="668">Paphlagonum regem clypeis sua membra tegentum,</l>
                <l xml:id="d004l671" n="669">Dat leto Atrides, et clavem transforat hasta.</l>
                <l xml:id="d004l672" n="670">Nec mora; atymniaden collato marte Mydona</l>
                <l xml:id="d004l673" n="671">Antilochus ferit aurigam fortemque ministrum:</l>
                <l xml:id="d004l674" n="672">Is volucres flectebat equos, teretique molarem</l>
                <l xml:id="d004l675" n="673">Contortum excepit cubito, manibusque remissis</l>
                <l xml:id="d004l676" n="674">Splendida candenti ceciderunt fraena elephanto</l>
                <l xml:id="d004l677" n="675">Pulvereum in campum: tum nudo effulgurat ense</l>
                <l xml:id="d004l678" n="676">Antilochus, mediumque infodit vulnere tempus,</l>
                <l xml:id="d004l679" n="677">Eque rotis iuvenem terrae detrusit anhelum:</l>
                <l xml:id="d004l680" n="678">Perstitit ille diu defixo vertice praeceps,</l>
                <l xml:id="d004l681" n="679">Sinciput obstipum subversosque arduus armos,</l>
                <l xml:id="d004l682" n="680">Nam putris aggestis absorpsit campus arenis;</l>
                <l xml:id="d004l683" n="681">Mox tamen effusum patulis proculcat in arvis</l>
                <l xml:id="d004l684" n="682">Ungula quadrupedum, dominumque in pulvere mersat:</l>
                <l xml:id="d004l685" n="683">Quos porro Antilochus subigit, tortoque flagellat</l>
                <l xml:id="d004l686" n="684">Verbere, et argolicum properans compellit in agmen.</l>
                <l xml:id="d004l687" n="685">Haec procul ut vidit, contra se se ingerit Hector</l>
                <l xml:id="d004l688" n="686">Vociferans; sequiturque ducem troiana iuventus,</l>
                <l xml:id="d004l689" n="687">Quam Bellona furens saevusque agit aequore Mavors:</l>
                <l xml:id="d004l690" n="688">Funestum infelix pugnae gerit illa tumultum,</l>
                <l xml:id="d004l691" n="689">Terrificamque manu quassat Mars impius hastam;</l>
                <l xml:id="d004l692" n="690">Et nunc magnanimum praevertitur Hectora gressu,</l>
                <l xml:id="d004l693" n="691">Nunc pone insequitur. Tum vero aetolius heros</l>
                <l xml:id="d004l694" n="692">Ut Martem agnovit, pavidus vestigia pressit.</l>
                <l xml:id="d004l695" n="693">Ceu quondam imbellis gradiens per plana viator</l>
                <l xml:id="d004l696" n="694">Substitit ad fluvium, quum rauco murmure vidit</l>
                <l xml:id="d004l697" n="695">Cogentem spumas, trepidusque repente refugit;</l>
                <l xml:id="d004l698" n="696">Haud secus ille gradum recipit, populumque coercet,</l>
                <l xml:id="d004l699" n="697">Atque ait: O socii, quid enim miramur in armis</l>
                <l xml:id="d004l700" n="698">Hectora belligerum, celebremque ingentibus ausis?</l>
                <l xml:id="d004l701" n="699">Unus adest iuveni semper deus, horridaque arcet</l>
                <l xml:id="d004l702" n="700">Fata potens. En nunc Mavors, en ille figuram</l>
                <l xml:id="d004l703" n="701">Mortalem indutus. Quocirca, pectore ad hostem</l>
                <l xml:id="d004l704" n="702">Converso, refugos paulatim abducite gressus;</l>
                <l xml:id="d004l705" n="703">Cedamus, neque bella deis inimica feramus.</l>
                <l xml:id="d004l706" n="704">Talibus admonuit socios; iamque agmina Troum</l>
                <l xml:id="d004l707" n="705">Contulerant gressum. Tum princeps impiger Hector</l>
                <l xml:id="d004l708" n="706">Belligerum Anchialon saevumque in marte Menesthem,</l>
                <l xml:id="d004l709" n="707">Subnixos uno in curru, deturbat in arvum.</l>
                <l xml:id="d004l710" n="708">Quos procul exanimes miserans telamonius Aiax</l>
                <l xml:id="d004l711" n="709">Irruit actutum, stridentemque exigit hastam,</l>
                <l xml:id="d004l712" n="710">Amphiumque petit Selago genitore creatum,</l>
                <l xml:id="d004l713" n="711">Qui segetum ac pecoris dives paesaea colebat</l>
                <l xml:id="d004l714" n="712">Moenia, sed Priami natorumque arma secuto</l>
                <l xml:id="d004l715" n="713">Iniecit fera Parca manus; nam turbidus Aiax</l>
                <l xml:id="d004l716" n="714">Infossa extremam per cingula complicat alvum.</l>
                <l xml:id="d004l717" n="715">Ille ruens contundit humum; simul involat heros</l>
                <l xml:id="d004l718" n="716">Induviis inhians: Teucri creberrima contra</l>
                <l xml:id="d004l719" n="717">Spargere tela manu, iaculorum protinus imber</l>
                <l xml:id="d004l720" n="718">Ingruere, innumeris horrere hastilibus umbo</l>
                <l xml:id="d004l721" n="719">Obrutus. At quando stant obnixa omnia contra</l>
                <l xml:id="d004l722" n="720">Nec pote ferre manum turbae, rapit ille cruentam</l>
                <l xml:id="d004l723" n="721">Et super exanimum posito pede subtrahit hastam,</l>
                <l xml:id="d004l724" n="722">Seque suis reddit; votique ex hostibus impos</l>
                <l xml:id="d004l725" n="723">Protelatus abit, denso namque agmine adorti</l>
                <l xml:id="d004l726" n="724">Certatim ingestis subigunt decedere contis.</l>
                <l xml:id="d004l727" n="725">Sic iuvenem intrepidum et spectatum fortibus ausis</l>
                <l xml:id="d004l728" n="726">Conturbant statu, profligatumque retrudunt.</l>
                <l xml:id="d004l729" n="727">Talia dum campis eduntur proelia passim,</l>
                <l xml:id="d004l730" n="728">Tlepolemum ingentem latumque potentia fati,</l>
                <l xml:id="d004l731" n="729">Herculeam sobolem, dium in Sarpedona movit.</l>
                <l xml:id="d004l732" n="730">Ergo ubi contulerant vestigia rapta vicissim</l>
                <l xml:id="d004l733" n="731">Filius atque nepos magni Iovis, illicet audax</l>
                <l xml:id="d004l734" n="732">Tlepolemus prior his effari vocibus infit:</l>
                <l xml:id="d004l735" n="733">Sarpedon Lycium ductor, quae causa subegit</l>
                <l xml:id="d004l736" n="734">Te belli immunem segni hic languere pavore?</l>
                <l xml:id="d004l737" n="735">Atque vana ferunt, qui magno ducere nomen</l>
                <l xml:id="d004l738" n="736">De Iove te memorant, quando sic stirpe priorum</l>
                <l xml:id="d004l739" n="737">Degeneras hominum quos Iupiter edidit olim;</l>
                <l xml:id="d004l740" n="738">Qualem fama canit quemdam mihi rite parentem</l>
                <l xml:id="d004l741" n="739">Immanem Alciden animosum more leonis,</l>
                <l xml:id="d004l742" n="740">Qui quondam huc senis advectus puppibus, atque</l>
                <l xml:id="d004l743" n="741">Exiguo comitatu emensus coerula propter</l>
                <l xml:id="d004l744" n="742">Laomedontis equos, subvertit Pergama bello</l>
                <l xml:id="d004l745" n="743">Dardaniasque virum viduavit gente maritas.</l>
                <l xml:id="d004l746" n="744">Tu vero imbellis passim socia agmina cernis</l>
                <l xml:id="d004l747" n="745">Expirare animas. Sed enim auxiliaria Teucris</l>
                <l xml:id="d004l748" n="746">Haud ultra arma feres, lyciis qui adveneris arvis,</l>
                <l xml:id="d004l749" n="747">Non tibi si vires superent; nam vulnere nostro</l>
                <l xml:id="d004l750" n="748">Occumbes, tristesque Erebi penetrabis ad umbras.</l>
                <l xml:id="d004l751" n="749">Tum contra impavida Sarpedon mente profatur:</l>
                <l xml:id="d004l752" n="750">Ille quidem augustae subvertit moenia Troiae</l>
                <l xml:id="d004l753" n="751">Laomedonteo sumens de crimine poenas,</l>
                <l xml:id="d004l754" n="752">Qui iuvenem, officio devictus, tristibus asper</l>
                <l xml:id="d004l755" n="753">Increpuit dictis, biiuges nec reddidit acres,</l>
                <l xml:id="d004l756" n="754">Pro quibus ille procul submotis venerat oris.</l>
                <l xml:id="d004l757" n="755">At tibi fata feret funestaque vulnera leti</l>
                <l xml:id="d004l758" n="756">Nostra manus, magnumque dabis mihi martis honorem,</l>
                <l xml:id="d004l759" n="757">Exactamque animam volucrum moderator equorum</l>
                <l xml:id="d004l760" n="758">Excipiet Dites. Sic ore effatur; et ambo</l>
                <l xml:id="d004l761" n="759">Alter in alterius torquent hastilia corpus:</l>
                <l xml:id="d004l762" n="760">Fraxineum toto iaculatur sanguine robur</l>
                <l xml:id="d004l763" n="761">Tlepolemus, manibusque virum tela incita utrimque</l>
                <l xml:id="d004l764" n="762">Certa secant auras. Telum Sarpedonis hostem</l>
                <l xml:id="d004l765" n="763">Per medium fixit guttur, totumque peregit;</l>
                <l xml:id="d004l766" n="764">At femur irrumpit violento fraxinus ictu</l>
                <l xml:id="d004l767" n="765">Tlepolemi contorta manu, rubefactaque summas</l>
                <l xml:id="d004l768" n="766">Scrutatur latebras, duroque infigitur ossi.</l>
                <l xml:id="d004l769" n="767">Illum aegre Lycii torpentia membra trahentem</l>
                <l xml:id="d004l770" n="768">Exportant, torquetque virum cruciatibus hasta</l>
                <l xml:id="d004l771" n="769">Pendula dum femori trahitur defixa cruento;</l>
                <l xml:id="d004l772" n="770">Vulnere namque alto detrusum exculpere lignum</l>
                <l xml:id="d004l773" n="771">Haud ausum cuiquam, quo se discrimine posset</l>
                <l xml:id="d004l774" n="772">Sponte referre sua pedibusque insistere certis:</l>
                <l xml:id="d004l775" n="773">Is labor urgebat trepidos, ea cura ministros.</l>
                <l xml:id="d004l776" n="774">At parte ex alia referunt argiva iuventus</l>
                <l xml:id="d004l777" n="775">Tlepolemum exanimem. Tum postquam agnovit Ulisses</l>
                <l xml:id="d004l778" n="776">Infelicem obitum socii, seseque animumque</l>
                <l xml:id="d004l779" n="777">Increpat ipse suum tam dira et acerba ferentem:</l>
                <l xml:id="d004l780" n="778">Aestuat ancipitemque alternat pectore curam,</l>
                <l xml:id="d004l781" n="779">Invadatne Iovis prolem, lyciasne corusco</l>
                <l xml:id="d004l782" n="780">Exagitet mucrone acies rapiatque sub umbras.</l>
                <l xml:id="d004l783" n="781">Sed miserum lycii fatum ductoris Ulyssi</l>
                <l xml:id="d004l784" n="782">Invida sors renuit; mox illi flava virago</l>
                <l xml:id="d004l785" n="783">Alternantem animum lycium compellit in agmen.</l>
                <l xml:id="d004l786" n="784">Caeranon hic umbris et Alastora dat, Chromiumque,</l>
                <l xml:id="d004l787" n="785">Alcandrumque, Haliumque, Noemonaque, Prytanimque.</l>
                <l xml:id="d004l788" n="786">Atque alios Lycium fudisset dius Ulysses,</l>
                <l xml:id="d004l789" n="787">Ni porro agnosset cristatae cassidis Hector;</l>
                <l xml:id="d004l790" n="788">In primasque acies vibranti splendidus aere</l>
                <l xml:id="d004l791" n="789">Se tulit, ingenti Danaos formidine terrens.</l>
                <l xml:id="d004l792" n="790">Protinus adventu Sarpedon laetus amici,</l>
                <l xml:id="d004l793" n="791">Talibus implorans iuvenem lugubre profatur:</l>
                <l xml:id="d004l794" n="792">Priamide, ne me laniandum desere saevis</l>
                <l xml:id="d004l795" n="793">Argolicis; tolle o miserum, refer ocius urbis</l>
                <l xml:id="d004l796" n="794">Moenibus; hic blandam liceat mihi rumpere vitam,</l>
                <l xml:id="d004l797" n="795">Quando fata negant reditus, et coniugis ora</l>
                <l xml:id="d004l798" n="796">Laeta meae renuunt parvumque revisere natum.</l>
                <l xml:id="d004l799" n="797">Ille nihil; campumque legit; namque acrior intus</l>
                <l xml:id="d004l800" n="798">Cura premit, multos Danaum demittere ad Orcum.</l>
                <l xml:id="d004l801" n="799">Semianimem interea socii Sarpedona sistunt</l>
                <l xml:id="d004l802" n="800">Sub Iovis aegiferi ramosae tegmine phagi.</l>
                <l xml:id="d004l803" n="801">Nec mora; fraxineum, reserato vunere, truncum</l>
                <l xml:id="d004l804" n="802">Extundit Pelagon, comitum longo ordine primus:</l>
                <l xml:id="d004l805" n="803">Linquitur ille animo, atque oculis nox incubat atra,</l>
                <l xml:id="d004l806" n="804">Respiratque iterum, boreae nam spiritus aegram</l>
                <l xml:id="d004l807" n="805">Inspirans animam recidiva suscitat aura.</l>
                <l xml:id="d004l808" n="806">Interea Argolici non Martis et Hectoris armis</l>
                <l xml:id="d004l809" n="807">Palantes fugere, imparibusve occurrere telis;</l>
                <l xml:id="d004l810" n="808">Sed regredi sensim, rabidum ut novere Gradivum.</l>
                <l xml:id="d004l811" n="809">Quem vero hic primum quem postremum impiger Hector</l>
                <l xml:id="d004l812" n="810">Deiecit, natus Priami, et Mars aeneus arvis?</l>
                <l xml:id="d004l813" n="811">Divinum Teuthranta, equitemque in pulvere Orestem,</l>
                <l xml:id="d004l814" n="812">Et Trechum aetolum consternunt, Oenomaumque</l>
                <l xml:id="d004l815" n="813">Qui studio succensus opum cephisia propter</l>
                <l xml:id="d004l816" n="814">Stagna habitarat Hylen, alii qua pinguibus arvis</l>
                <l xml:id="d004l817" n="815">Boeoti posuere lares.</l>
                <l xml:id="d004l818" n="815" part="F">Sed candida Iuno</l>
                <l xml:id="d004l819" n="816">Hos ubi sanguineo late defervere campo</l>
                <l xml:id="d004l820" n="817">Prospexit, volucri compellans voce Minervam:</l>
                <l xml:id="d004l821" n="818">Pro Superi, o magni proles invicta Tonantis,</l>
                <l xml:id="d004l822" n="819">Siccine, ait, nostris cecidit sententia fallax</l>
                <l xml:id="d004l823" n="820">Pollicitis, simul ac bello expugnarit atrides</l>
                <l xml:id="d004l824" n="821">Iliacas Menelaus opes et verterit urbem.</l>
                <l xml:id="d004l825" n="822">Undisonum ut relegat pontum patriamque revisat?</l>
                <l xml:id="d004l826" n="823">Quid? Martemne ultra lymphato pectore campis</l>
                <l xml:id="d004l827" n="824">Sanguineum furere et pugnas agitare sinemus?</l>
                <l xml:id="d004l828" n="825">Immo, age, nos itidem contra expediamur ad arma.</l>
                <l xml:id="d004l829" n="826">Sic ait. Illa deae monita imperiumque capessit.</l>
                <l xml:id="d004l830" n="827">Protinus auratis alacres accingit habenis</l>
                <l xml:id="d004l831" n="828">Alipedes Iuno magni matrona Tonantis.</l>
                <l xml:id="d004l832" n="829">At festina rotas Hebe subnectit ahenas</l>
                <l xml:id="d004l833" n="830">Curribus, atque octo radios quos ferreus axis</l>
                <l xml:id="d004l834" n="831">Circumagit, radiatque ardenti aeterna rotarum</l>
                <l xml:id="d004l835" n="832">Curvatura auro, quam circum innexuit orbem</l>
                <l xml:id="d004l836" n="833">Aeneus extremum visu mirabile canthus:</l>
                <l xml:id="d004l837" n="834">Hinc atque hinc axem rapida vertigine circum</l>
                <l xml:id="d004l838" n="835">Argento modii fulgent: argentea lora</l>
                <l xml:id="d004l839" n="836">Aureaque intendunt subnixam splendida sedem:</l>
                <l xml:id="d004l840" n="837">Desuper assurgunt camuro duo tympana dorso:</l>
                <l xml:id="d004l841" n="838">Fulgurat argento temo editus. Illicet Hebe</l>
                <l xml:id="d004l842" n="839">Porrectumque iugo temonem subligat aureo,</l>
                <l xml:id="d004l843" n="840">Aureaque annectit latis subitura ferorum</l>
                <l xml:id="d004l844" n="841">Vincula pectoribus. Tum colla comantia Iuno</l>
                <l xml:id="d004l845" n="842">Subiuga prosubigit, flagratque cupidine pugnae.</l>
                <l xml:id="d004l846" n="843">At vero aegiferi soboles Iovis innuba Pallas</l>
                <l xml:id="d004l847" n="844">Exuit ardentem peplum, quem docta laborum</l>
                <l xml:id="d004l848" n="845">Ipsa suis manibus mira variaverat arte,</l>
                <l xml:id="d004l849" n="846">Deponitque Iovis strato; tunicamque repente</l>
                <l xml:id="d004l850" n="847">Induit, et patriis in bellum accingitur armis.</l>
                <l xml:id="d004l851" n="848">Nec mora, centenis radiantem ad pectora transfert</l>
                <l xml:id="d004l852" n="849">Aegida fimbriolis: clypeique extrema coronant</l>
                <l xml:id="d004l853" n="850">Hinc Pavor, hinc Robur violentum, inde Impetus ardens,</l>
                <l xml:id="d004l854" n="851">Seditioque minax; medium porro asperat orbem,</l>
                <l xml:id="d004l855" n="852">Terrificum horrendum vultu specieque tremendum,</l>
                <l xml:id="d004l856" n="853">Gorgonei cervix monstri, gestamina dextrae</l>
                <l xml:id="d004l857" n="854">Aegiferi patris. Tum lectos aurea cassis</l>
                <l xml:id="d004l858" n="855">Obnubit crines, gemini cui tempora circum</l>
                <l xml:id="d004l859" n="856">Orbiculi effulgent, duplex hinc nexus et illinc</l>
                <l xml:id="d004l860" n="857">Mordaci galeae iuncturas fibulat auro;</l>
                <l xml:id="d004l861" n="858">Quae capita integeret peditum quot moenia centum</l>
                <l xml:id="d004l862" n="859">Maxima conciperent. Volucri mox ignea planta</l>
                <l xml:id="d004l863" n="860">Flammato infertur curru; duramque gravemque</l>
                <l xml:id="d004l864" n="861">Ingentemque manu valida vi corripit hastam</l>
                <l xml:id="d004l865" n="862">Qua densas Iove nata acies heroaque fundit</l>
                <l xml:id="d004l866" n="863">Pectora, quos odio contra dea flagrat acerbo.</l>
                <l xml:id="d004l867" n="864">Protinus urget equos Iuno, et crepitante flagello</l>
                <l xml:id="d004l868" n="865">Praecipitare moras subigit; coelique repente</l>
                <l xml:id="d004l869" n="866">Sponte sua patuere fores, servantibus Horis.</l>
                <l xml:id="d004l870" n="867">Coelum ingens ollis et magni culmen Olympi</l>
                <l xml:id="d004l871" n="868">Custodisse datum est: aliaeque nigrantibus umbris</l>
                <l xml:id="d004l872" n="869">Obductum et crassa purgant caligine mundum;</l>
                <l xml:id="d004l873" n="870">Nube premunt auras aliae. Stimulisque citati</l>
                <l xml:id="d004l874" n="871">Emicuere feri reseratae e limine portae.</l>
                <l xml:id="d004l875" n="872">Nec mora, multiiugi supremo in vertice Olympi</l>
                <l xml:id="d004l876" n="873">Convenere Iovem secreta in sede quietum.</l>
                <l xml:id="d004l877" n="874">Hic rapidos ubi pressit equos saturnia Iuno,</l>
                <l xml:id="d004l878" n="875">Sceptrigerum tali compellat voce Tonantem:</l>
                <l xml:id="d004l879" n="876">Iupiter o genitor, non tu pro talibus ausis</l>
                <l xml:id="d004l880" n="877">Succenses Marti? Fers ne hunc tam saeva furentem?</l>
                <l xml:id="d004l881" n="878">Nam quantum qualemque, nefas!, abolevit Achivum</l>
                <l xml:id="d004l882" n="879">Efferus insontem populum! Nempe ipsa lacessor;</l>
                <l xml:id="d004l883" n="880">Ocia Cypris agit cornuque insignis Apollo,</l>
                <l xml:id="d004l884" n="881">Quorum hic hortatu furit ecce nefarius illex.</l>
                <l xml:id="d004l885" n="882">Obstiterisne tua, genitor, mihi protinus ira,</l>
                <l xml:id="d004l886" n="883">Si male mulctatum proturbo ex aequore Martem?</l>
                <l xml:id="d004l887" n="884">Iupiter huic contra, nebulas qui cogit et imbres:</l>
                <l xml:id="d004l888" n="885">Immo, age, belligeram, suevit quando illa Gradivum</l>
                <l xml:id="d004l889" n="886">Edomuisse armis, contra hunc impelle Minervam.</l>
                <l xml:id="d004l890" n="887">Dicta probat Iuno, rapidosque accensa iugales</l>
                <l xml:id="d004l891" n="888">Aera per liquidum repetito verbere adurget.</l>
                <l xml:id="d004l892" n="889">Olli autem sese per inania nubila librant</l>
                <l xml:id="d004l893" n="890">Praepetibus pennis, pariter tellure iacenti</l>
                <l xml:id="d004l894" n="891">Stelligerique procul suspensi e culmine mundi:</l>
                <l xml:id="d004l895" n="892">Quantum namque acie quondam transmittat acuta</l>
                <l xml:id="d004l896" n="893">Qui mare purpureum scopulo despectet ab alto</l>
                <l xml:id="d004l897" n="894">Aera pugnaci luctatus rumpere visu;</l>
                <l xml:id="d004l898" n="895">Tantum alacres spatii sublimia colla ferentes</l>
                <l xml:id="d004l899" n="896">Persultant divum alipedes. Troiamque repente</l>
                <l xml:id="d004l900" n="897">Appellunt, qua se collatis viribus uno</l>
                <l xml:id="d004l901" n="898">Gurgite confundunt Simoentis et unda Scamandri.</l>
                <l xml:id="d004l902" n="899">Huc ubi perventum, fraenos saturnia Iuno</l>
                <l xml:id="d004l903" n="900">Supprimit, atque feros curru subducit aperto,</l>
                <l xml:id="d004l904" n="901">Et caliganti circum contexit amictu;</l>
                <l xml:id="d004l905" n="902">His vero ambrosium caelestia pabula gramen</l>
                <l xml:id="d004l906" n="903">Submittit Simois. Nulla est mora, protinus illac</l>
                <l xml:id="d004l907" n="904">Assimiles pavidis cursum rapuere columbis,</l>
                <l xml:id="d004l908" n="905">Suppetias Danais. At postquam intra agmina ventum est</l>
                <l xml:id="d004l909" n="906">Magnanimosque duces, qui, denso examine mixti</l>
                <l xml:id="d004l910" n="907">Tydiden circum truculentum, bella leonum</l>
                <l xml:id="d004l911" n="908">Fulmineosque imitantur apros quorum aspera vis est,</l>
                <l xml:id="d004l912" n="909">Compressis propere gradibus dea candida Iuno</l>
                <l xml:id="d004l913" n="910">Stentora magnanimum simulat; qui gutture ahenam</l>
                <l xml:id="d004l914" n="911">Fundebat vocem, et patulo clamabat hiatu</l>
                <l xml:id="d004l915" n="912">Quinquaginta sonent quantum simul ora virorum;</l>
                <l xml:id="d004l916" n="913">Hisque animos tollit dictis et conciet armis:</l>
                <l xml:id="d004l917" n="914">Quis pudor, indecores pulcherrima corpora Grai!</l>
                <l xml:id="d004l918" n="915">Proelia dum campis dius miscebat Achilles,</l>
                <l xml:id="d004l919" n="916">Numquam ausi iliacae limen transcendere portae</l>
                <l xml:id="d004l920" n="917">Troiugenae, numquam Danais componere dextras;</l>
                <l xml:id="d004l921" n="918">Tantum thessalicae trepidabant cuspidis ictus!</l>
                <l xml:id="d004l922" n="919">At nunc, urbe procul, media in navalia pugnant.</l>
                <l xml:id="d004l923" n="920">Talibus evibrat mentes atque efferat iras.</l>
                <l xml:id="d004l924" n="921">Ipsa Diomedem glauco dea lumine Pallas</l>
                <l xml:id="d004l925" n="922">Curriculo aggreditur; medio quem convenit arvo</l>
                <l xml:id="d004l926" n="923">Inter equos interque rotas, dum tabida mulcet</l>
                <l xml:id="d004l927" n="924">Vulneris ora manu, volucris quod turbine teli</l>
                <l xml:id="d004l928" n="925">Pandarus inflixit. Namque armum nexile vasti</l>
                <l xml:id="d004l929" n="926">Umbonis lorum riguo sudore madescens</l>
                <l xml:id="d004l930" n="927">Torserat attritu, defectaque robore dextra</l>
                <l xml:id="d004l931" n="928">Languebat iuveni; qui postquam inserta levarat</l>
                <l xml:id="d004l932" n="929">Vincla humeris, fluido tergebat sanguine vulnus.</l>
                <l xml:id="d004l933" n="930">Utque iugum tetigit Pallas, sic farier orsa est:</l>
                <l xml:id="d004l934" n="931">Quam sibi dissimilem Tydeus in luminis oras</l>
                <l xml:id="d004l935" n="932">Progenuit sobolem! Nempe illi ad bella calenti</l>
                <l xml:id="d004l936" n="933">Maior in exiguo regnabat corpore virtus.</l>
                <l xml:id="d004l937" n="934">Saepe ego gliscentem pugnas animisque furentem</l>
                <l xml:id="d004l938" n="935">Sedabam et dulci subigebam abscedere bello.</l>
                <l xml:id="d004l939" n="936">Cum petiit solus thebanas nuntius arces:</l>
                <l xml:id="d004l940" n="937">Saepe illum dapibus iussi indulgere quietum</l>
                <l xml:id="d004l941" n="938">Aulai in medio, sed enim acri robore mentem</l>
                <l xml:id="d004l942" n="939">Suffectus, iuvenes saeva in tentamina pugnae</l>
                <l xml:id="d004l943" n="940">Sollicitare ferox, omnes anteire repente</l>
                <l xml:id="d004l944" n="941">Cadmeidas. Sic ipsa aderam, iuvenemque fovebam</l>
                <l xml:id="d004l945" n="942">Intrepidum. Sed te, dum fervent proelia campo,</l>
                <l xml:id="d004l946" n="943">Nequicquam observo iubeoque inferre cruentum</l>
                <l xml:id="d004l947" n="944">Dardanidis bellum. Quod seu tibi membra citatus</l>
                <l xml:id="d004l948" n="945">Exanclata labor domuit, seu frigida mentem</l>
                <l xml:id="d004l949" n="946">Formido implicuit, numquam te exinde superbi</l>
                <l xml:id="d004l950" n="947">Tydeos Oenidae genitum de sanguine iactes.</l>
                <l xml:id="d004l951" n="948">Sic Dea. Sic contra fortissimus excipit heros:</l>
                <l xml:id="d004l952" n="949">Nosco te, aegiferi proles invicta Tonantis;</l>
                <l xml:id="d004l953" n="950">Atque ideo palam effabor, nec pectore condam.</l>
                <l xml:id="d004l954" n="951">Nulla premit formido animum, nulla aggravat artus</l>
                <l xml:id="d004l955" n="952">Segnities; tua me, o Palla, tua iussa retardant.</l>
                <l xml:id="d004l956" n="953">Ipsa vetas aliis collata occurrere pugna</l>
                <l xml:id="d004l957" n="954">Caelitibus, Veneremque iubes contundere telo</l>
                <l xml:id="d004l958" n="955">Attrectantem acies: en nunc vestigia sensim,</l>
                <l xml:id="d004l959" n="956">Numinis ergo tui, refero, cunctosque gregari</l>
                <l xml:id="d004l960" n="957">Hic Danaos socia pariter regione subegi;</l>
                <l xml:id="d004l961" n="958">Martem etenim toto video defervere campo.</l>
                <l xml:id="d004l962" n="959">Suscipit hunc contra bellis accincta virago:</l>
                <l xml:id="d004l963" n="960">Tydide Diomede, animo gratissime nostro.</l>
                <l xml:id="d004l964" n="961">Iam neque Mavortem metuas nec quemque deorum,</l>
                <l xml:id="d004l965" n="962">Dat tibi sum praesto dum te foveoque tegoque;</l>
                <l xml:id="d004l966" n="963">Atque adeo adversos, age nunc, impinge iugales</l>
                <l xml:id="d004l967" n="964">Gradivo intrepidus, Gradivum cominus hasta</l>
                <l xml:id="d004l968" n="965">Impete: nusquam istum iam tu vereare furentem,</l>
                <l xml:id="d004l969" n="966">Saevum immane malum, varium et mutabile semper;</l>
                <l xml:id="d004l970" n="967">Namque mihi coram Iunonique ante recepit</l>
                <l xml:id="d004l971" n="968">Cernere ex adverso in Teucros belloque fovere</l>
                <l xml:id="d004l972" n="969">Rem danaam, qui nunc contra auxiliaribus armis</l>
                <l xml:id="d004l973" n="970">Iliacas sustentat opes, Graium agmina late</l>
                <l xml:id="d004l974" n="971">Proterit; en penitus promissa oblita fidesque.</l>
                <l xml:id="d004l975" n="972">Dixit; et e curru Sthenelum detrudit in aequor,</l>
                <l xml:id="d004l976" n="973">Seque rotis sublimem infert, heroaque propter</l>
                <l xml:id="d004l977" n="974">Accumbit: gemuit sub pondere faginus axis,</l>
                <l xml:id="d004l978" n="975">Terribilem invectaus divam iuvenemque potentem.</l>
                <l xml:id="d004l979" n="976">Corripit hinc flagrum Pallas facilesque lupatos.</l>
                <l xml:id="d004l980" n="977">Impingitque levem currum biiugesque Gradivo.</l>
                <l xml:id="d004l981" n="978">Ille autem immanem Periphanta in pulvere tetro</l>
                <l xml:id="d004l982" n="979">Stravit ochesiaden, aetolae gentis alumnum.</l>
                <l xml:id="d004l983" n="980">Mox Dea tartaream, ne se Mars cernere possit,</l>
                <l xml:id="d004l984" n="981">Induitur capiti galeam. Tum letifer, acrem</l>
                <l xml:id="d004l985" n="982">Tydeos ut vidit natum, Periphanta repente</l>
                <l xml:id="d004l986" n="983">Deserit exsanguem bibula Gradivus arena,</l>
                <l xml:id="d004l987" n="984">Infensusque viro violento turbine fertur.</l>
                <l xml:id="d004l988" n="985">At postquam alterno ventum in certamina cursu est,</l>
                <l xml:id="d004l989" n="986">Fulmineam princeps contendit protinus hastam</l>
                <l xml:id="d004l990" n="987">Lora iugumque super saevo conamine Mavors,</l>
                <l xml:id="d004l991" n="988">Quam propere exceptam dextra in diversa repellit</l>
                <l xml:id="d004l992" n="989">Innocuamque rotis obliquat caesia Pallas.</l>
                <l xml:id="d004l993" n="990">Continuo aeratum Diomedes missile contra</l>
                <l xml:id="d004l994" n="991">Exigit: ast imum directa cuspide virgo</l>
                <l xml:id="d004l995" n="992">Impellit ventrem, praeductaque texta penetrat,</l>
                <l xml:id="d004l996" n="993">Et lacerat pulchrum teli violentia corpus;</l>
                <l xml:id="d004l997" n="994">Hinc hastam evellit. Tum vero saucius altum</l>
                <l xml:id="d004l998" n="995">Eiulat armipotens, quanto clamore novena</l>
                <l xml:id="d004l999" n="996">Millia bellantum clament aut dena virorum.</l>
                <l xml:id="d004l1000" n="997">Hic qualis coeli facies, quum nubibus atris</l>
                <l xml:id="d004l1001" n="998">Conditur in tenebras, sicco quas flamine ventus</l>
                <l xml:id="d004l1002" n="999">Contrahit humentes, talis sublimis in auras</l>
                <l xml:id="d004l1003" n="1000">Tydidae apparet saevi Mavortis imago</l>
                <l xml:id="d004l1004" n="1001">Dum sese caecis in coelum e nubibus aufert.</l>
                <l xml:id="d004l1005" n="1002">At postquam in magni se sustulit atria caeli,</l>
                <l xml:id="d004l1006" n="1003">Assedit patri; atque animum moerore fatigans</l>
                <l xml:id="d004l1007" n="1004">Extulit ambrosio turpatum sanguine vulnus,</l>
                <l xml:id="d004l1008" n="1005">Et simul has aegro gemitu dedit ore querelas:</l>
                <l xml:id="d004l1009" n="1006">Iupiter omnipotens, ecquid scelera ista quietus</l>
                <l xml:id="d004l1010" n="1007">Usque feres? Quotiens alternis numina divum</l>
                <l xml:id="d004l1011" n="1008">Conflixere odiis, humani germinis ergo!</l>
                <l xml:id="d004l1012" n="1009">Tecum bella omnes gerimus: tu namque puellam</l>
                <l xml:id="d004l1013" n="1010">Pestiferam insanam, cui semper crimina cordi,</l>
                <l xml:id="d004l1014" n="1011">Fudisti in lucem. Nempe omnis turba deorum</l>
                <l xml:id="d004l1015" n="1012">Imperiis parere tuis, tibi cedere sueti;</l>
                <l xml:id="d004l1016" n="1013">Hanc unam non re non dictis corripis ullis,</l>
                <l xml:id="d004l1017" n="1014">Uni cuncta licent, quia te genitore creata est.</l>
                <l xml:id="d004l1018" n="1015">Quae modo Tydiden, Teucrorum strage superbum,</l>
                <l xml:id="d004l1019" n="1016">Cum superis certare armis animosa subegit:</l>
                <l xml:id="d004l1020" n="1017">Nam Venerem extremae collisam margine palmae</l>
                <l xml:id="d004l1021" n="1018">Perculit; inde mihi, violenti daemonis instar,</l>
                <l xml:id="d004l1022" n="1019">Congressus telo est. Sed enim discrimina cursu</l>
                <l xml:id="d004l1023" n="1020">Evasi. Quod ni mea sors impervia leto</l>
                <l xml:id="d004l1024" n="1021">Lege foret superum, diris cruciatibus ictus</l>
                <l xml:id="d004l1025" n="1022">Inter defunctos penetrassem in Tartara manes.</l>
                <l xml:id="d004l1026" n="1023">Talia dicentem, iam dudum lumine torvo</l>
                <l xml:id="d004l1027" n="1024">Defigit genitor, tum contra ita farier infit:</l>
                <l xml:id="d004l1028" n="1025">Parce meas lacrimis fletuque obtundere sedes,</l>
                <l xml:id="d004l1029" n="1026">Versicolor Mavors. Unum te ex omnibus odi</l>
                <l xml:id="d004l1030" n="1027">Caelitibus, rutili quot sustinet axis olympi:</l>
                <l xml:id="d004l1031" n="1028">Semper enim strages rixas et proelia et arma</l>
                <l xml:id="d004l1032" n="1029">Mente agitas, matrisque tibi intolerabilis haeret</l>
                <l xml:id="d004l1033" n="1030">Iunonis furor et rabidae vis effera mentis;</l>
                <l xml:id="d004l1034" n="1031">Quam saepe indomitam consulto inflectere verbis</l>
                <l xml:id="d004l1035" n="1032">Cogor; et illius, ni me sententia fallit,</l>
                <l xml:id="d004l1036" n="1033">Consilio, infestae pateris discrimina pugnae</l>
                <l xml:id="d004l1037" n="1034">Sed et ferre diu tantos, Gradive, dolores</l>
                <l xml:id="d004l1038" n="1035">Haud libitum, nostro quando te e germine mater</l>
                <l xml:id="d004l1039" n="1036">Edidit, et nostra deducis origine nomen.</l>
                <l xml:id="d004l1040" n="1037">Sin alius superum dias in luminis oras</l>
                <l xml:id="d004l1041" n="1038">Usque adeo immanem summo genuisset olympo,</l>
                <l xml:id="d004l1042" n="1039">Iam pridem ingemeres Erebo detrusus opaco.</l>
                <l xml:id="d004l1043" n="1040">Vix ea; cum magni Paeeon iussa Tonantis</l>
                <l xml:id="d004l1044" n="1041">Suscipit, et sparso conducit vulnera succo,</l>
                <l xml:id="d004l1045" n="1042">Nil mortale etenim medicas hebetaverat artes.</l>
                <l xml:id="d004l1046" n="1043">Ac veluti humenti glomerata coagula lacte</l>
                <l xml:id="d004l1047" n="1044">Concrescunt tactu, solidumque gelantur in orbem,</l>
                <l xml:id="d004l1048" n="1045">Sic tum plaga coit coelesti fota veneno.</l>
                <l xml:id="d004l1049" n="1046">Sanguine sordentem iunonia diluit Hebe,</l>
                <l xml:id="d004l1050" n="1047">Obtentuque artus operosae vestis obumbrat.</l>
                <l xml:id="d004l1051" n="1048">Occupat extemplo solio vicina paterno</l>
                <l xml:id="d004l1052" n="1049">Strata ferus Mavors, nimioque superbit honore.</l>
                <l xml:id="d004l1053" n="1050">Iamque domos superas coelo petiere remenso</l>
                <l xml:id="d004l1054" n="1051">Iuno colens Argos et alalcomeneia Pallas,</l>
                <l xml:id="d004l1055" n="1052">Fatiferum postquam pepulere ex aequore Martem.</l>
                <lb/>
                <p xml:id="d004l1056" n="1052|1">Finis quinti libri Homericae Iliados | ab Angelo Politiano in latinum conversi, | Laurentio Medice Petri filio | duce et auctore ingenui laboris</p>
            </div1>
        </body>
    </text>
</TEI>
