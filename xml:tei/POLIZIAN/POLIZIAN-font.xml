<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="POLIZIAN-font">
                    <title>Bartholomaeo Fontio</title>
                    <title type="short">Bartholomaeo Fontio</title>
                    <abbr>Fontio</abbr>
                    <bibl>Ida Maïer, 1966</bibl>
                </title>
                <author xml:id="POLIZIAN" n="207.000">
                    <name>Poliziano, Angelo</name>
                    <date>Montepulciano 1454 - Firenze 1494</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Angelo Poliziano</persName>
                    <abbr>POLIZ.</abbr>
                </author>
                <respStmt>
                    <resp>Reference basis text</resp>
                    <name>Ida Maïer, 1966</name>
                </respStmt>
            </titleStmt>
            <extent>
                <measure unit="words" quantity="1513">1513</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Ida Maïer, 1966</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Federica Giacomin</bibl>
                </head>
                <l xml:id="d001l1" n="1">Clara licet summo Fredericum gloria coelo</l>
                <l xml:id="d001l2" n="2">Et nitidis certet tollere sideribus,</l>
                <l xml:id="d001l3" n="3">Vel quia munitam castris inducere fossam</l>
                <l xml:id="d001l4" n="4">Obstrusumque hosti claudere novit iter,</l>
                <l xml:id="d001l5" n="5">Novit et armigeras dictis incendere turmas</l>
                <l xml:id="d001l6" n="6">Et fera magnanimos vertere in arma duces</l>
                <l xml:id="d001l7" n="7">Deiicit et celsas ignitis molibus urbes,</l>
                <l xml:id="d001l8" n="8">Occultas aperit militibusque vias,</l>
                <l xml:id="d001l9" n="9">Vel quod equum fusis impellere doctus habenis,</l>
                <l xml:id="d001l10" n="10">Qua ruit, hostili sanguine tingit humum,</l>
                <l xml:id="d001l11" n="11">Quantus Bistonio Gradivus in axe coruscat,</l>
                <l xml:id="d001l12" n="12">Cum rapit ardentes in fera bella Getas,</l>
                <l xml:id="d001l13" n="13">Vel magis argutos placida quod fronte poetas</l>
                <l xml:id="d001l14" n="14">Allicit effusis undique muneribus.</l>
                <l xml:id="d001l15" n="15">Laurigerasque petit posita modo cuspide nymphas,</l>
                <l xml:id="d001l16" n="16">Implicat et ternis bracchia nexa choris</l>
                <l xml:id="d001l17" n="17">Et licet, Eridanum Phaetontis flebile bustum</l>
                <l xml:id="d001l18" n="18">Qui regit et Mutinae tecta superba premit,</l>
                <l xml:id="d001l19" n="19">Aut rex, Oebalii qui temperat ora Galaesi</l>
                <l xml:id="d001l20" n="20">Teque, olim Musis inclyta Parthenope,</l>
                <l xml:id="d001l21" n="21">Materiam sacris valeant praebere poetis,</l>
                <l xml:id="d001l22" n="22">Sive illi pacem, proelia sive gerant:</l>
                <l xml:id="d001l23" n="23">Quid tamen externo iuvat indulgere labori?</l>
                <l xml:id="d001l24" n="24">Quid iuvat externos concinuisse duces?</l>
                <l xml:id="d001l25" n="25">Non libet amoto fauces perfundere vino,</l>
                <l xml:id="d001l26" n="26">Cum propior valeat tollere lympha sitim.</l>
                <l xml:id="d001l27" n="27">Nonne magis referam Petrum patriaeque parentem</l>
                <l xml:id="d001l28" n="28">Cosmum? non Medicae pignora bina domus?</l>
                <l xml:id="d001l29" n="29">Temperet ut cives tanta Laurentius arte,</l>
                <l xml:id="d001l30" n="30">Stelligeros quanta Iuppiter ipse polos?</l>
                <l xml:id="d001l31" n="31">Ut tumidum conata iugo subducere collum</l>
                <l xml:id="d001l32" n="32">Protendit victas iam Volaterra manus?</l>
                <l xml:id="d001l33" n="33">Ut modo, Palladiae Pisis cedetis Athenae</l>
                <l xml:id="d001l34" n="34">Otiaque antiquae dulcia Parthenopes?</l>
                <l xml:id="d001l35" n="35">Nonne magis referam ludicrae munera pugnae,</l>
                <l xml:id="d001l36" n="36">Verinus quamvis dixerit illa meus?</l>
                <l xml:id="d001l37" n="37">Paene puer iuvenes valido Laurentius ictu</l>
                <l xml:id="d001l38" n="38">Deiecit forti conspiciendus equo.</l>
                <l xml:id="d001l39" n="39">Paene puer terrae galeas devolvit inanes,</l>
                <l xml:id="d001l40" n="40">Stravit cornipedes, arma virosque simul:</l>
                <l xml:id="d001l41" n="41">Has ego non humili complectar carmine laudes</l>
                <l xml:id="d001l42" n="42">Virtutis referens munera prima suae.</l>
                <l xml:id="d001l43" n="43">Paene puer fudit patris Laurentius hostes</l>
                <l xml:id="d001l44" n="44">Compulit et proprios deseruisse Lares.</l>
                <l xml:id="d001l45" n="45">Armatos cives armis circumdatus ipse</l>
                <l xml:id="d001l46" n="46">Duxit et infidas expulit urbe manus,</l>
                <l xml:id="d001l47" n="47">Territus effugit patriis Detisalvus ab oris,</l>
                <l xml:id="d001l48" n="48">Nunc terit in longa tempora pauperie.</l>
                <l xml:id="d001l49" n="49">Haec mea Musa canet, nostro haec sunt ore canenda</l>
                <l xml:id="d001l50" n="50">Et meus hoc tantum pulvere sudet equus.</l>
                <l xml:id="d001l51" n="51">His mihi descriptis libeat quoque forsan ad illos</l>
                <l xml:id="d001l52" n="52">Flectere converso protinus axe rotas.</l>
                <l xml:id="d001l53" n="53">Ante pharetratos cecinit Landinus amores,</l>
                <l xml:id="d001l54" n="54">Ante celebrata est carmine Xandra suo.</l>
                <l xml:id="d001l55" n="55">At postquam Medicas illam transmisit in aedes</l>
                <l xml:id="d001l56" n="56">Et Petro meritum praestitit officium,</l>
                <l xml:id="d001l57" n="57">Lectitat hunc sacris Ferraria culta poetis</l>
                <l xml:id="d001l58" n="58">Miraturque animae iam monumenta suae.</l>
                <l xml:id="d001l59" n="59">Sic ubi iam Medicae solvisti debita genti,</l>
                <l xml:id="d001l60" n="60">Carliadem vexas nunc, Ugoline, tuam:</l>
                <l xml:id="d001l61" n="61">Carliadem, qua non Latio praestantius ullum,</l>
                <l xml:id="d001l62" n="62">Quod videam, nostro tempore surgit opus.</l>
                <l xml:id="d001l63" n="63">Ipse Cleonaeum liber contunde leonem</l>
                <l xml:id="d001l64" n="64">Alcidaeque gravi subiice colla polo;</l>
                <l xml:id="d001l65" n="65">Ipse et Erythraeos iam nunc molire invencos</l>
                <l xml:id="d001l66" n="66">Pacatumque nemus, o Erymanthe, tuum,</l>
                <l xml:id="d001l67" n="67">Ipse refer perversa levis vestigia cervae,</l>
                <l xml:id="d001l68" n="68">Thermodontiacas ipse referque manus.</l>
                <l xml:id="d001l69" n="69">Me iuvat in Medicam versus connectere gentem,</l>
                <l xml:id="d001l70" n="70">O animae, Fonti, portio magna meae!</l>
                <l xml:id="d001l71" n="71">Et tibi, Laurenti, noster praeludat Homerus,</l>
                <l xml:id="d001l72" n="72">Molimur forti dum tua gesta pede.</l>
                <l xml:id="d001l73" n="73">Hactenus haec. Sed iam tacito tibi pectore, Fonti,</l>
                <l xml:id="d001l74" n="74">Saevus Amor rapidas ventilat usque faces.</l>
                <l xml:id="d001l75" n="75">Ast ego mirabar, graciles quid protinus artus</l>
                <l xml:id="d001l76" n="76">Vexat, cur tenero pallor in ore sedet?</l>
                <l xml:id="d001l77" n="77">Permessi quotiens laticem, cum decolor esses,</l>
                <l xml:id="d001l78" n="78">Culpavi et Phoebi Pieridumque choros?</l>
                <l xml:id="d001l79" n="79">At quondam nostros demens lusisse furores</l>
                <l xml:id="d001l80" n="80">Te memini et vario corripuisse ioco,</l>
                <l xml:id="d001l81" n="81">Ridebas gelidae tolerantem frigora noctis,</l>
                <l xml:id="d001l82" n="82">Cum tegeret madidas cana pruinas comas,</l>
                <l xml:id="d001l83" n="83">Ridebas, Fonti, dominae fastidia nostrae,</l>
                <l xml:id="d001l84" n="84">Esset cum misero ianua clausa mihi,</l>
                <l xml:id="d001l85" n="85">Ridebas, scopulo cum surdior illa Sicano</l>
                <l xml:id="d001l86" n="86">Temneret, in duro limine pervigilem,</l>
                <l xml:id="d001l87" n="87">Nec to poenituit lachrimas ridere cadentes</l>
                <l xml:id="d001l88" n="88">Turgidulasque novo semper ab imbre genas.</l>
                <l xml:id="d001l89" n="89">I nunc, sacrorum, Fonti, derisor amantum,</l>
                <l xml:id="d001l90" n="90">I, temne aligeri iura superba dei!</l>
                <l xml:id="d001l91" n="91">Quam magis optares Ephyraei dura tyranni</l>
                <l xml:id="d001l92" n="92">Supplicia et poenam, Tantale saeve, tuam!</l>
                <l xml:id="d001l93" n="93">Quam magis Atraciamque rotam tortosque dracones</l>
                <l xml:id="d001l94" n="94">Et Tityi volucres tergeminumque canem!</l>
                <l xml:id="d001l95" n="95">Nil tibi Socraticis sapientia condita libris</l>
                <l xml:id="d001l96" n="96">Proderit aut Samium consuluisse senem,</l>
                <l xml:id="d001l97" n="97">Nil tibi contulerit sacri monumenta Maronis</l>
                <l xml:id="d001l98" n="98">Aut Tulli varios edidicisse locos,</l>
                <l xml:id="d001l99" n="99">Frustra Hieronymum sublimia dieta tonantem,</l>
                <l xml:id="d001l100" n="100">Frustra Augustini scripta severa leges,</l>
                <l xml:id="d001l101" n="101">Frustra Nasonem, lepidi vel culta Tibulli</l>
                <l xml:id="d001l102" n="102">Carmina, vel qui te, Cynthia sola, canit.</l>
                <l xml:id="d001l103" n="103">Ah, miser! in sterili sulcum producis harena,</l>
                <l xml:id="d001l104" n="104">Diligit Aonios nulla puella modos,</l>
                <l xml:id="d001l105" n="105">Sed magis aurato gaudent procedere limbo</l>
                <l xml:id="d001l106" n="106">Sidonioque graves murice ferre sinus,</l>
                <l xml:id="d001l107" n="107">Semper Erythraeo poscunt de litore gemmas,</l>
                <l xml:id="d001l108" n="108">Ut lapis in tereti splendeat articulo.</l>
                <l xml:id="d001l109" n="109">Ah ego quos cecini versus ad limen amicae!</l>
                <l xml:id="d001l110" n="110">Sed nebulae et tepidi diripuere noti.</l>
                <l xml:id="d001l111" n="111">Postibus ah quotiens elegeia nostra pependit!</l>
                <l xml:id="d001l112" n="112">Nec tamen excussa ianua aperta sera est.</l>
                <l xml:id="d001l113" n="113">Iactabam, memini, Phoebum nostramque poesim,</l>
                <l xml:id="d001l114" n="114">Divitis illa tamen maluit usque torum.</l>
                <l xml:id="d001l115" n="115">Auro flectuntur pueri facilesque puellae,</l>
                <l xml:id="d001l116" n="116">Corrumpunt iustos aurea dona senes.</l>
                <l xml:id="d001l117" n="117">Inclusam Danaem munibat aenea turris.</l>
                <l xml:id="d001l118" n="118">Perviaque aurato est tegula facta Iovi.</l>
                <l xml:id="d001l119" n="119">Quare, si sapias, aurum viridesque smaragdos,</l>
                <l xml:id="d001l120" n="120">I, lege, quae Venerem conciliare queant.</l>
                <l xml:id="d001l121" n="121">Crede procellosis turgentia lintea ventis,</l>
                <l xml:id="d001l122" n="122">Ut dominae gravida classe parentur opes.</l>
                <l xml:id="d001l123" n="123">Nec te, si madidus nimbis consurgit Orion,</l>
                <l xml:id="d001l124" n="124">Terreat, aut si quas ingerit haedus aquas,</l>
                <l xml:id="d001l125" n="125">Sive Therapnaeae sidus pluviale maritae</l>
                <l xml:id="d001l126" n="126">Ingruit et pueri stella proterva Phrygis.</l>
                <l xml:id="d001l127" n="127">Nil habet in sacros tempestas iuris amantes</l>
                <l xml:id="d001l128" n="128">Cognatasque undas temperat alma Venus.</l>
                <l xml:id="d001l129" n="129">Sed quando in misero, quae tempora ducis, amore</l>
                <l xml:id="d001l130" n="130">Scripsisti et vitae munera cuncta tuae.</l>
                <l xml:id="d001l131" n="131">Nunc simul et nostro, Fonti, sermone vicissim</l>
                <l xml:id="d001l132" n="132">Disce aliquid vitae de ratione meae.</l>
                <l xml:id="d001l133" n="133">Libera iam tuto ratis est mihi condita portu,</l>
                <l xml:id="d001l134" n="134">Nec metuit, si quas increpat aura minas.</l>
                <l xml:id="d001l135" n="135">Quare ego Maeonii divina poemata vatis,</l>
                <l xml:id="d001l136" n="136">Ut coepi, in Latios vertere tendo modos.</l>
                <l xml:id="d001l137" n="137">Sed quoniam variae delectant fercula mensae</l>
                <l xml:id="d001l138" n="138">Dulcius et vario gramina flore nitent,</l>
                <l xml:id="d001l139" n="139">Saepe mihi numeris ficti referuntur amores</l>
                <l xml:id="d001l140" n="140">Et canitur gracili mollis amica pede.</l>
                <l xml:id="d001l141" n="141">Nunc me contractis epigrammata ludere velis,</l>
                <l xml:id="d001l142" n="142">Nunc iuvat ad mollem flectere dieta lyram.</l>
                <l xml:id="d001l143" n="143">Saepius eloquium magni Ciceronis adoro.</l>
                <l xml:id="d001l144" n="144">Hic quoque succendunt verba soluta mihi.</l>
                <l xml:id="d001l145" n="145">Nam modo me, Fonti, vel epistola blanda moratur,</l>
                <l xml:id="d001l146" n="146">Actio vel multis plurima ficta locis</l>
                <l xml:id="d001l147" n="147">Et modo me retinent calamo praecepta quieto</l>
                <l xml:id="d001l148" n="148">Tradita pacatis et pia verba notis.</l>
                <l xml:id="d001l149" n="149">At cum Pieria taedet pallere sub umbra,</l>
                <l xml:id="d001l150" n="150">Egredior thalami conscia tecta mei,</l>
                <l xml:id="d001l151" n="151">Protinus inde peto Matthaei limina Franci,</l>
                <l xml:id="d001l152" n="152">Ille mihi lepidos ingerit usque iocos,</l>
                <l xml:id="d001l153" n="153">Suscitat ille meo languentes pectore vires</l>
                <l xml:id="d001l154" n="154">Et mentem a taetro vindicat ille situ.</l>
                <l xml:id="d001l155" n="155">Hinc me digressum Marsilius excipit ingens,</l>
                <l xml:id="d001l156" n="156">Non minus ingenio qui favet usque meo.</l>
                <l xml:id="d001l157" n="157">Hic aperit, quanto currunt vaga sidera lapsu,</l>
                <l xml:id="d001l158" n="158">Altus agit quali tramite Phoebus equos,</l>
                <l xml:id="d001l159" n="159">Hic docet, undeni resecant ut sidera circi,</l>
                <l xml:id="d001l160" n="160">Cur nitido tantum lacteus orbe patet,</l>
                <l xml:id="d001l161" n="161">Ut cum patre Venus miseris mortalibus aequa est,</l>
                <l xml:id="d001l162" n="162">Cur saepe obscuris Luna laborat equis,</l>
                <l xml:id="d001l163" n="163">Aurea cur celso pendentia vincula mundo</l>
                <l xml:id="d001l164" n="164">Maeonii finxit Musa beata senis,</l>
                <l xml:id="d001l165" n="165">Cur saepe aerii luctantur in aequore venti,</l>
                <l xml:id="d001l166" n="166">Cur glacie et saeva grandine terra riget</l>
                <l xml:id="d001l167" n="167">Atque eadem Icario cur mox perrumpitur aestu,</l>
                <l xml:id="d001l168" n="168">Cur pluvius madidas combibit arcus aquas,</l>
                <l xml:id="d001l169" n="169">Quae causa est vernum laxari fulmine coelum,</l>
                <l xml:id="d001l170" n="170">An ruat e puro stella serena, polo?</l>
                <l xml:id="d001l171" n="171">Et modo pallentes humano corpore morbos,</l>
                <l xml:id="d001l172" n="172">Qua valeam, medica pellere mostrat ope.</l>
                <l xml:id="d001l173" n="173">Impia non sani turbat modo dicta Lucreti,</l>
                <l xml:id="d001l174" n="174">Imminet erratis nunc, Epicure, tuis.</l>
                <l xml:id="d001l175" n="175">Ille Iovis quarto solium conscendere passu</l>
                <l xml:id="d001l176" n="176">Edocet et celsi lucida signa poli,</l>
                <l xml:id="d001l177" n="177">Namque agere ostendit pigrae nil corpora molis,</l>
                <l xml:id="d001l178" n="178">Mox imperfecte cum loca forma super,</l>
                <l xml:id="d001l179" n="179">Hinc anima exeritur divinae conscia mentis,</l>
                <l xml:id="d001l180" n="180">Contiguus summo est angelus inde Iovi</l>
                <l xml:id="d001l181" n="181">Saepe graves pellit docta testudine curas,</l>
                <l xml:id="d001l182" n="182">Et vocem argutis suggerit articulis,</l>
                <l xml:id="d001l183" n="183">Qualis Apollinei modulator carminis Orpheus</l>
                <l xml:id="d001l184" n="184">Dicitur Odrysias allicuisse feras,</l>
                <l xml:id="d001l185" n="185">Marmaricos posset cantu mulcere leones</l>
                <l xml:id="d001l186" n="186">Quasque niger tigres semper Amanus habet,</l>
                <l xml:id="d001l187" n="187">Caucaseo traheret duras e vertice cautes</l>
                <l xml:id="d001l188" n="188">Saxaque Sicaniis condita gurgitibus.</l>
                <l xml:id="d001l189" n="189">Hinc, ubi conticuit, Musarum concitus oestro</l>
                <l xml:id="d001l190" n="190">Deferor ad solitos protinus ipse Lares</l>
                <l xml:id="d001l191" n="191">Atque iterum meditor numeros Phoebumque lacesso</l>
                <l xml:id="d001l192" n="192">Attonitusque sacram pectine plango chelym.</l>
                <l xml:id="d001l193" n="193">Rursus in Andronici doctum me confero ludum,</l>
                <l xml:id="d001l194" n="194">Qui tumidi nodos laxat Aristotelis</l>
                <l xml:id="d001l195" n="195">Smyrnaeique docet iocunda poemata vatis:</l>
                <l xml:id="d001l196" n="196">Iam populat Graias Dardana flamma rates.</l>
                <l xml:id="d001l197" n="197">Fulminei posthaec aperit Demosthenis artem,</l>
                <l xml:id="d001l198" n="198">Aequiparat nostri quem Ciceronis opus.</l>
                <l xml:id="d001l199" n="199">Hic Verinus adest, hic sacri templa Lucardi,</l>
                <l xml:id="d001l200" n="200">Qui regit Aoniis pectora nota choris.</l>
                <l xml:id="d001l201" n="201">Carolus hic patrias certat superare Camenas</l>
                <l xml:id="d001l202" n="202">Et Marsupinam tollere ad astra domum.</l>
                <l xml:id="d001l203" n="203">Carolus ille, inquam, Musarum dulcis alumnus,</l>
                <l xml:id="d001l204" n="204">Quo nullus toto est gratior orbe mihi,</l>
                <l xml:id="d001l205" n="205">Nec minor egregia surgit virtute Ioannes</l>
                <l xml:id="d001l206" n="206">Baptista, Etrusci gloria certa soli</l>
                <l xml:id="d001l207" n="207">Et quos longa mora est tenui comprendere versu,</l>
                <l xml:id="d001l208" n="208">Excipiunt socii Dorica verba mei.</l>
                <l xml:id="d001l209" n="209">Nec secus hinc reliquum teritur mihi temporis et me</l>
                <l xml:id="d001l210" n="210">Bibliotheca tenet, Vespasiane, tua,</l>
                <l xml:id="d001l211" n="211">Cui tantum Graiae debent Latiaeque Camenae,</l>
                <l xml:id="d001l212" n="212">Smyrnaeo quantum Dorica terra seni.</l>
                <l xml:id="d001l213" n="213">Namque deus veluti Cressis, Epidaurius herbis</l>
                <l xml:id="d001l214" n="214">Extintum patri reddidit Androgeon,</l>
                <l xml:id="d001l215" n="215">Sic tu, quos rapuit nobis cariosa vetustas,</l>
                <l xml:id="d001l216" n="216">Restituis Latio, Vespasiane, viros;</l>
                <l xml:id="d001l217" n="217">Per te Lethaeos iam spernit Graecia fluctus,</l>
                <l xml:id="d001l218" n="218">Nec metuit Stygium Romula lingua deum.</l>
                <l xml:id="d001l219" n="219">Felix, cui liceat revocare in lumina vitae</l>
                <l xml:id="d001l220" n="220">Mortua priscorum tot monumenta virum,</l>
                <l xml:id="d001l221" n="221">Felix, cui liceat sanctorum nomina vatum</l>
                <l xml:id="d001l222" n="222">Perdita flammatis eripuisse rogis.</l>
                <l xml:id="d001l223" n="223">Hunc prope consisto, donec Cythereius ignis</l>
                <l xml:id="d001l224" n="224">Advocat exorta lucida signa face:</l>
                <l xml:id="d001l225" n="225">Sic ego labentis produco tempora lucis</l>
                <l xml:id="d001l226" n="226">Inter Hyanthei munera grata chori.</l>
                <l xml:id="d001l227" n="227">At cum festa dies suadet cessisse labori,</l>
                <l xml:id="d001l228" n="228">Quae subeant animum gaudia, disce, meum.</l>
                <l xml:id="d001l229" n="229">Attonita geminos vestigo mente poetas,</l>
                <l xml:id="d001l230" n="230">Ut referat numeros ille vel ille suos.</l>
                <l xml:id="d001l231" n="231">Sic Aganippei Michlotius incola fontis</l>
                <l xml:id="d001l232" n="232">Pierio blandos ingerit ore modos,</l>
                <l xml:id="d001l233" n="233">Sic arguta refers nobis epigrammata, Bracci,</l>
                <l xml:id="d001l234" n="234">Qui Marsi lepidam vincis Amazoniam.</l>
                <l xml:id="d001l235" n="235">Par est ambobus studium, par vita, nec illis</l>
                <l xml:id="d001l236" n="236">Ingrata est Musae pars quotacunque meae.</l>
                <l xml:id="d001l237" n="237">Nam licet et Marsi vincant et scripta Catulli</l>
                <l xml:id="d001l238" n="238">Augustique iocos exuperare queant</l>
                <l xml:id="d001l239" n="239">Et licet his cedat culti Gaetulicus oris,</l>
                <l xml:id="d001l240" n="240">Vel Pedo, vel celebris Musa benigna Coci;</l>
                <l xml:id="d001l241" n="241">Attamen esse aliquid sitiunt mea carmina, vates</l>
                <l xml:id="d001l242" n="242">Esse aliquid nugas censet uterque meas.</l>
                <l xml:id="d001l243" n="243">Scilicet alterni vos copula fallit amoris,</l>
                <l xml:id="d001l244" n="244">O socii, mentis vincla benigna piae!</l>
                <l xml:id="d001l245" n="245">Offundit tenebras ac veri lumina tollit</l>
                <l xml:id="d001l246" n="246">Sanctum iocundae foedus amicitiae.</l>
                <l xml:id="d001l247" n="247">His ego suffixus totam vagor usque per urbem,</l>
                <l xml:id="d001l248" n="248">Atteritur pedibus et via longa meis,</l>
                <l xml:id="d001l249" n="249">Donec flammigeras prono Phaetonte quadrigas</l>
                <l xml:id="d001l250" n="250">Lucidus Hesperio Cynthius amne lavat.</l>
                <l xml:id="d001l251" n="251">Haec tibi suscepto pro munere munera reddo,</l>
                <l xml:id="d001l252" n="252">Haec pro susceptis carmina carminibus.</l>
                <l xml:id="d001l253" n="253">Ergo vale, Fonti, et memori nos mente reconde</l>
                <l xml:id="d001l254" n="254">Mutuaque alternus pectora servet amor.</l>
            </div1>
        </body>
    </text>
</TEI>
