<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="POLIZIAN-exca">
                    <title>ex Callimacho</title>
                    <title type="short">ex Callimacho</title>
                    <abbr>ex Callim.</abbr>
                    <bibl>I. Del Lungo, 1867</bibl>
                </title>
                <author xml:id="POLIZIAN" n="207.000">
                    <name>Poliziano, Angelo</name>
                    <date>Montepulciano 1454 - Firenze 1494</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Angelo Poliziano</persName>
                    <abbr>POLIZ.</abbr>
                </author>
                <respStmt>
                    <resp>Reference basis text</resp>
                    <name>I. Del Lungo, 1867</name>
                </respStmt>
            </titleStmt>
            <extent>
                <measure unit="words" quantity="940">940</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>I. Del Lungo, 1867</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>2.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Federica Giacomin</bibl>
                </head>
                <p xml:id="d001l1" n="0|1">in Palladis lavacra</p>
                <lb/>
                <l xml:id="d001l2" n="1">Ite foras, agedum, quaecumque liquentibus undis</l>
                <l xml:id="d001l3" n="2">Membra lavaturae Pallados, ite foras.</l>
                <l xml:id="d001l4" n="3">Ipsa venit: fremitus sacrorum audimus equorum;</l>
                <l xml:id="d001l5" n="4">Ite, agedum, flavae, o ite, Pelasgiades.</l>
                <l xml:id="d001l6" n="5">Non prius ingentes lavit sibi diva lacertos,</l>
                <l xml:id="d001l7" n="6">Ilia quam abstersit pulvere cornipedum:</l>
                <l xml:id="d001l8" n="7">Nec tum quando armis multa iam caede cruentis</l>
                <l xml:id="d001l9" n="8">Venit ab iniustis horrida terrigenis:</l>
                <l xml:id="d001l10" n="9">Tum quoque equum subducta iugis fumantia colla</l>
                <l xml:id="d001l11" n="10">Perfudit largi fontibus oceani,</l>
                <l xml:id="d001l12" n="11">Dum sudor guttaeque putres dumque omnis abiret</l>
                <l xml:id="d001l13" n="12">Spuma oris circum mansa lupata rigens.</l>
                <l xml:id="d001l14" n="13">Ite, o Achivae. Sed non unguenta aut alabastros</l>
                <l xml:id="d001l15" n="14">(Audio certe ipso stridulum ab axe sonum),</l>
                <l xml:id="d001l16" n="15">Palladi lotrices, non unguenta aut alabastros</l>
                <l xml:id="d001l17" n="16">(Nulla etenim divae huic unguina mixta placent)</l>
                <l xml:id="d001l18" n="17">Ferte, nec huic speculum: vultu est pulcherrima semper.</l>
                <l xml:id="d001l19" n="18">Nam nec in Ida olim, iudice sub Phrygio,</l>
                <l xml:id="d001l20" n="19">Se vel orichalco magna haec dea vel Simoentis</l>
                <l xml:id="d001l21" n="20">Spectavit quamquam vertice perspicuo;</l>
                <l xml:id="d001l22" n="21">Nec Iuno; sed sola Venus se splendido in aere</l>
                <l xml:id="d001l23" n="22">Vidit, eamdem iterum disposuitque comam:</l>
                <l xml:id="d001l24" n="23">Bis sexaginta spatiis verum incita cursu,</l>
                <l xml:id="d001l25" n="24">Stellae apud Eurotam ceu lacedaemoniae,</l>
                <l xml:id="d001l26" n="25">Perfricuit tantum pingui se diva liquore</l>
                <l xml:id="d001l27" n="26">De baccis, arbor quem sua protulerat.</l>
                <l xml:id="d001l28" n="27">O puerae! Emicuit rubor illico, matutina</l>
                <l xml:id="d001l29" n="28">Quem rosa quem grano punica mala ferunt.</l>
                <l xml:id="d001l30" n="29">Ergo marem nunc tantum olei quoque ferte liquorem,</l>
                <l xml:id="d001l31" n="30">Quo se unguit Castor, quo Amphitryoniades:</l>
                <l xml:id="d001l32" n="31">Ferte etiam solido ex auro quo pectine crines</l>
                <l xml:id="d001l33" n="32">Explicet et pinguem caesariem dirimat.</l>
                <l xml:id="d001l34" n="33">Exi, age, iam, o Pallas: praesto tibi virgineus grex</l>
                <l xml:id="d001l35" n="34">Natae magnorum, charus, Acestoridum.</l>
                <l xml:id="d001l36" n="35">O Pallas, quin iam clypeus Diomedis et ipse</l>
                <l xml:id="d001l37" n="36">Fertur, ut Argivum mos vetus obtinuit;</l>
                <l xml:id="d001l38" n="37">Eumedes docuit, meditans tibi grata, sacerdos:</l>
                <l xml:id="d001l39" n="38">Cum in se composito cerneret interitu</l>
                <l xml:id="d001l40" n="39">Ire malam sortem, fugit quippe ille, tuamque</l>
                <l xml:id="d001l41" n="40">Ad montem Crion sustulit effigiem,</l>
                <l xml:id="d001l42" n="41">Ad montem Crion; tum abruptis imposuit te</l>
                <l xml:id="d001l43" n="42">Cautibus, hasque vocant nunc quoque Pallatidas.</l>
                <l xml:id="d001l44" n="43">Exi, age, quae expugnas urbes, cuique aurea cordi</l>
                <l xml:id="d001l45" n="44">Cassis equumque fremor cum sonitu clypeum.</l>
                <l xml:id="d001l46" n="45">Vos hodie, undiferae, ne tinguite: vos hodie, Argos,</l>
                <l xml:id="d001l47" n="46">Fontibus ex ipsis, non fluviis, bibite;</l>
                <l xml:id="d001l48" n="47">Vos hodie, ancillae, ferte urnas ad Physadean,</l>
                <l xml:id="d001l49" n="48">Aut ad Amymonen progeniem Danai:</l>
                <l xml:id="d001l50" n="49">Namque, auro et multis permixtus floribus undas,</l>
                <l xml:id="d001l51" n="50">Defluet e laetis Inachus ipse iugis,</l>
                <l xml:id="d001l52" n="51">Et purum feret huic laticem. Cave tu ergo, Pelasge,</l>
                <l xml:id="d001l53" n="52">Ne nudam imprudens aspicias dominam:</l>
                <l xml:id="d001l54" n="53">Aspiciet nudam qui Pallada, quae tenet urbem,</l>
                <l xml:id="d001l55" n="54">Ultra iam hoc Argos cernere non poterit.</l>
                <l xml:id="d001l56" n="55">Iam veneranda exi Pallas; dum quidpiam ego istis</l>
                <l xml:id="d001l57" n="56">Dicam. Nec meus hic sermo, sed alterius.</l>
                <l xml:id="d001l58" n="57">Unam olim, o puerae, Thebis dea Pallas amabat</l>
                <l xml:id="d001l59" n="58">Nympham prae cunctis quas habuit comites,</l>
                <l xml:id="d001l60" n="59">Matrem Tiresiae. Numquamque fuere scorsum:</l>
                <l xml:id="d001l61" n="60">Sed sive ad veterum moenia Thespiadum,</l>
                <l xml:id="d001l62" n="61">Sive Coroneas, seu tenderet illa Haliarton</l>
                <l xml:id="d001l63" n="62">Baeotum visens vecta iugis populos,</l>
                <l xml:id="d001l64" n="63">Sive Coroneas ubi pulcher odoribus halat</l>
                <l xml:id="d001l65" n="64">Lucus ubi ara ipsi Curalium ad fluvium,</l>
                <l xml:id="d001l66" n="65">Saepe illam curru secum dea vexit eodem;</l>
                <l xml:id="d001l67" n="66">Nullaque nympharum colloquia aut thyasi</l>
                <l xml:id="d001l68" n="67">Grata fuere satis, nisi praeforet ipsa Chariclo.</l>
                <l xml:id="d001l69" n="68">Verum et ei multae debitae erant lachrymae,</l>
                <l xml:id="d001l70" n="69">Quamvis chara comes magnae foret usque Minervae.</l>
                <l xml:id="d001l71" n="70">Nam se olim peplis utraque depositis</l>
                <l xml:id="d001l72" n="71">Dum lavat in lymphis heliconidos Hippocrenes,</l>
                <l xml:id="d001l73" n="72">Utque die vacuus mons tacet in medio,</l>
                <l xml:id="d001l74" n="73">Dum lavat ergo utraque et mediae sunt tempora lucis,</l>
                <l xml:id="d001l75" n="74">Dumque est in toto plurima monte quies,</l>
                <l xml:id="d001l76" n="75">Tiresias unus canibus comitantibus ibat</l>
                <l xml:id="d001l77" n="76">Per loca sacra, levi flore genas nitidus;</l>
                <l xml:id="d001l78" n="77">Immensamque sitim cupiens relevare, petito</l>
                <l xml:id="d001l79" n="78">Fonte, videt quae non cernere fas homini.</l>
                <l xml:id="d001l80" n="79">Hic irata licet sic illum affata Minerva est:</l>
                <l xml:id="d001l81" n="80">Quis te, non ullis iam rediturum oculis.</l>
                <l xml:id="d001l82" n="81">O Everida, malus haec deus in loca duxit?</l>
                <l xml:id="d001l83" n="82">Sic ait. At pueri lumina nox pepulit;</l>
                <l xml:id="d001l84" n="83">Astitit, obticuit, dolor illi ut glutine vinxit</l>
                <l xml:id="d001l85" n="84">Genua, sonum tenuit vocis inops animus.</l>
                <l xml:id="d001l86" n="85">At nympha exclamans: Quid nato, ait, o dea, factum est?</l>
                <l xml:id="d001l87" n="86">Numquid vestra, deae, talis amicitia?</l>
                <l xml:id="d001l88" n="87">Lumina mi pueri rapuisti. Pectora, nate,</l>
                <l xml:id="d001l89" n="88">Vidisti, infelix. Pallados iliaque;</l>
                <l xml:id="d001l90" n="89">At non et solem cernes iterum. Heu misera! O mons,</l>
                <l xml:id="d001l91" n="90">O Helicon rursum non peragrande mihi!</l>
                <l xml:id="d001l92" n="91">Magna nimis parvis mutas, quae lumina nati</l>
                <l xml:id="d001l93" n="92">Pro cervis paucis dorcadibusque habeas.</l>
                <l xml:id="d001l94" n="93">Sic puerum ambobus charum complexa lacertis</l>
                <l xml:id="d001l95" n="94">Mater, flebilium carmen aedonidon</l>
                <l xml:id="d001l96" n="95">Triste gemens iterat. Sed enim miserata Minerva</l>
                <l xml:id="d001l97" n="96">Tunc sociam, verbis talibus alloquitur:</l>
                <l xml:id="d001l98" n="97">Dia, inquit, mulier, verte haec quae protulit ira;</l>
                <l xml:id="d001l99" n="98">Non per me captus luminibus puer est,</l>
                <l xml:id="d001l100" n="99">Nam pueris auferre oculos haud dulce Minervae:</l>
                <l xml:id="d001l101" n="100">Verum Saturni legibus haec rata sunt,</l>
                <l xml:id="d001l102" n="101">Ut quicumque deum aspiciat, nisi iusserit ipse,</l>
                <l xml:id="d001l103" n="102">Mercede ingenti scilicet aspiciat.</l>
                <l xml:id="d001l104" n="103">Dia, igitur, mulier, fieri haec infecta nequit res;</l>
                <l xml:id="d001l105" n="104">Quippe ita parcarum fila voluta manu,</l>
                <l xml:id="d001l106" n="105">Editus ut primum puer est. Sed tu accipe contra,</l>
                <l xml:id="d001l107" n="106">O Everida, quod maneat pretium.</l>
                <l xml:id="d001l108" n="107">Munera Cadmeis proh quanta adolebit in ignes,</l>
                <l xml:id="d001l109" n="108">Quanta et Aristaeus! Votaque suscipient</l>
                <l xml:id="d001l110" n="109">Natus ut impubes Actaeon, unicus illis,</l>
                <l xml:id="d001l111" n="110">Tantum oculis careat. Namque erit et Triviae</l>
                <l xml:id="d001l112" n="111">Concursor: sed non cursus, non aemulus illum</l>
                <l xml:id="d001l113" n="112">Tela arcus iaciens montibus eripiet,</l>
                <l xml:id="d001l114" n="113">Cum divam, licet invitus, se fonte lavantem</l>
                <l xml:id="d001l115" n="114">Viderit; at fiet, qui modo erat dominus,</l>
                <l xml:id="d001l116" n="115">Esca suis canibus. Sed enim nemora omnia lustrans</l>
                <l xml:id="d001l117" n="116">Dum genetrix nati colliget ossa sui,</l>
                <l xml:id="d001l118" n="117">Tunc te felicem, tunc dixerit esse beatam,</l>
                <l xml:id="d001l119" n="118">Cui mons vel caecum reddiderit puerum.</l>
                <l xml:id="d001l120" n="119">Parce queri, mea grata comes. Nam plurima contra</l>
                <l xml:id="d001l121" n="120">Huic ego, te propter, praemia contribuam.</l>
                <l xml:id="d001l122" n="121">Esse dabo egregium vatem, quem protinus omnis</l>
                <l xml:id="d001l123" n="122">Perpetuo celebret nomine posteritas:</l>
                <l xml:id="d001l124" n="123">Cognoscet volucrum quae prospera quaeque volatu</l>
                <l xml:id="d001l125" n="124">Irrita, cuius item triste sit augurium;</l>
                <l xml:id="d001l126" n="125">Plurima Boeotis oracula, plurima Cadmo</l>
                <l xml:id="d001l127" n="126">Hic canet, et magnis plurima Labdacidis.</l>
                <l xml:id="d001l128" n="127">Huic ingens baculum dabo, quod vestigia ducat</l>
                <l xml:id="d001l129" n="128">Qua velit; huic vitae tempora longa dabo.</l>
                <l xml:id="d001l130" n="129">Mox et honoratus Diti colet infera regna,</l>
                <l xml:id="d001l131" n="130">Inter et extinctos unicus hic sapiet.</l>
                <l xml:id="d001l132" n="131">Adnuit his Pallas dictis: quodque adnuit illa</l>
                <l xml:id="d001l133" n="132">Perficitur; soli Iuppiter hoc tribuit,</l>
                <l xml:id="d001l134" n="133">Natarum e turba, quae sint patris omnia ferre.</l>
                <l xml:id="d001l135" n="134">Lotrices, mater nulla deam peperit,</l>
                <l xml:id="d001l136" n="135">Imo Iovis vertex: vertex Iovis omnia nutu</l>
                <l xml:id="d001l137" n="136">Perficit; et natae prorsus idem licitum est.</l>
                <l xml:id="d001l138" n="137">En vere nunc Pallas adest. Eia ergo, puellae</l>
                <l xml:id="d001l139" n="138">Queis Argos curae est, ite, deam accipite</l>
                <l xml:id="d001l140" n="139">Cumque bonis verbis et cum prece cumque ululatu.</l>
                <l xml:id="d001l141" n="140">Salve, o diva, urbem protege et inachiam:</l>
                <l xml:id="d001l142" n="141">Salve hinc abscedens, iterumque huc flecte iugales;</l>
                <l xml:id="d001l143" n="142">Ac rebus Danaum sis, precor, auxilio.</l>
            </div1>
        </body>
    </text>
</TEI>
