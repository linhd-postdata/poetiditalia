<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="MARSUPP-carm">
                    <title>carmina</title>
                    <title type="short">carmina</title>
                    <abbr>carm.</abbr>
                    <bibl>I. Pierini, tesi di laurea Università di Firenze, 2008-2010</bibl>
                </title>
                <author xml:id="MARSUPP" n="91.000">
                    <name>Marsuppini, Carlo</name>
                    <date>Arezzo 1399 - Firenze 1453</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Carlo Marsuppini</persName>
                    <abbr>MARSUPP.</abbr>
                </author>
                <respStmt>
                    <resp>Reference basis text</resp>
                    <name>I. Pierini, tesi di laurea Università di Firenze, 2008-2010</name>
                </respStmt>
            </titleStmt>
            <extent>
                <measure unit="words" quantity="4939">4939</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>I. Pierini, tesi di laurea Università di Firenze, 2008-2010</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="various">
                <head>
                    <title>1</title>
                    <bibl source="digital">Luigi Tessarolo</bibl>
                </head>
                <div2 xml:id="001c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. Epigramma in Phisicarpaga murem Caroli Aretini</p>
                    <l xml:id="d001l2" n="1">Qui cineres parva queris condantur in urna:</l>
                    <l xml:id="d001l3" n="2">Accede et propius perlege facta mei.</l>
                    <l xml:id="d001l4" n="3">Tris miseros natos nostri genuere parentes:</l>
                    <l xml:id="d001l5" n="4">Muscipule abreptus morsibus ille fuit</l>
                    <l xml:id="d001l6" n="5">(Pro scelus!); ast alius laqueo deceptus et arte</l>
                    <l xml:id="d001l7" n="6">Dum tenui lardum stringere dente cupit;</l>
                    <l xml:id="d001l8" n="7">Me, nimium facilem dum vectat rana per undas,</l>
                    <l xml:id="d001l9" n="8">Hydro fatifero territa, mersit aquis.</l>
                    <lb/>
                </div2>
                <div2 xml:id="001c002" type="carmen" met="H">
                    <head>
                        <abbr>2</abbr>
                    </head>
                    <p xml:id="d001l10" n="tit.">2. Epigramma Bracchii</p>
                    <l xml:id="d001l11" n="1">Transivi intrepidus per mille pericula victor:</l>
                    <l xml:id="d001l12" n="2">Non acies ferri, non vastis menia muris</l>
                    <l xml:id="d001l13" n="3">Conatus tenuere meos. Domat omnia virtus.</l>
                    <lb/>
                </div2>
                <div2 xml:id="001c003" type="carmen" met="H">
                    <head>
                        <abbr>3</abbr>
                    </head>
                    <p xml:id="d001l14" n="tit.">3. In Nicolaum Picininum et Cerpellonem</p>
                    <l xml:id="d001l15" n="1">Ite, truces anime, funestaque Tartara leto</l>
                    <l xml:id="d001l16" n="2">Polluite et cunctas Erebi consumite penas!</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l17" n="tit.">4. Caroli Arretini elegia de morte Leonardi Aretini, | eloquentissimi oratoris</p>
                    <l xml:id="d001l18" n="1">Nunc, sacre Muse, sanctos nunc solvite crines,</l>
                    <l xml:id="d001l19" n="2">Nunc grandes lacrime sancta per ora fluant.</l>
                    <l xml:id="d001l20" n="3">Memnona et Aurora flevit, Iuturnaque Turnum,</l>
                    <l xml:id="d001l21" n="4">Eacide fato flevit et alma Thetis,</l>
                    <l xml:id="d001l22" n="5">Ipsa Venus pulcro lacrimas impendit Adoni,</l>
                    <l xml:id="d001l23" n="6">Eneamque pium flevit et ipsa Venus,</l>
                    <l xml:id="d001l24" n="7">Orphei Calliope doluit cum fluminis Hebri</l>
                    <l xml:id="d001l25" n="8">Eurydicem clamans volveret unda caput,</l>
                    <l xml:id="d001l26" n="9">Iuppiter ipse pater, parent cui sidera mundi,</l>
                    <l xml:id="d001l27" n="10">Dicitur et nato condoluisse suo.</l>
                    <l xml:id="d001l28" n="11">Nam Leonardus, erat vester qui ductor et arma</l>
                    <l xml:id="d001l29" n="12">Induit in campis vestraque signa tulit,</l>
                    <l xml:id="d001l30" n="13">Nunc iacet (heu miserum!) feretro, nunc ille sepulcro</l>
                    <l xml:id="d001l31" n="14">Effertur, iam iam claudet et ossa lapis.</l>
                    <l xml:id="d001l32" n="15">Ergo senes merent, iuvenes matresque virique</l>
                    <l xml:id="d001l33" n="16">Creditur et silvis ingemuisse feras;</l>
                    <l xml:id="d001l34" n="17">Tum Phebus claros oculos avertit et ipse</l>
                    <l xml:id="d001l35" n="18">Opposuitque nives occuluitque faces.</l>
                    <l xml:id="d001l36" n="19">Quid iuvat antiquos nunc evolvisse poetas</l>
                    <l xml:id="d001l37" n="20">Doctaque grecorum tot monumenta virum?</l>
                    <l xml:id="d001l38" n="21">Quidve tuam prodest scripsisse, Fluentia, claram</l>
                    <l xml:id="d001l39" n="22">Historiam et mores percoluisse probos,</l>
                    <l xml:id="d001l40" n="23">Cum sanctos etiam rapiant, mala numina, Parce</l>
                    <l xml:id="d001l41" n="24">Et data sit fatis omnibus atra dies?</l>
                    <l xml:id="d001l42" n="25">Aspice Virgilium, Siculi qui carmine vatis</l>
                    <l xml:id="d001l43" n="26">Pastores docuit ruraque et, Ascra, tua;</l>
                    <l xml:id="d001l44" n="27">Hic certe potuit divo concurrere Homero,</l>
                    <l xml:id="d001l45" n="28">Sit tamen hic natus, sit tamen ille pater.</l>
                    <l xml:id="d001l46" n="29">Huius enim fictis incensa est carmine Dido,</l>
                    <l xml:id="d001l47" n="30">Huius at in veris membra perusta rogis.</l>
                    <l xml:id="d001l48" n="31">Nec valuit Linum genitor defendere Apollo:</l>
                    <l xml:id="d001l49" n="32">Ivit et ad Manes ipse gemente lyra.</l>
                    <l xml:id="d001l50" n="33">Hic movit cithara condenda in menia saxa</l>
                    <l xml:id="d001l51" n="34">Illiusque rapax unda retenta sono,</l>
                    <l xml:id="d001l52" n="35">At neuter potuit sevam pervincere mortem,</l>
                    <l xml:id="d001l53" n="36">Neuter et invisas continuisse manus.</l>
                    <l xml:id="d001l54" n="37">Invida, quid timidis producis secula cervis,</l>
                    <l xml:id="d001l55" n="38">Natura, et cornix secula tanta manet,</l>
                    <l xml:id="d001l56" n="39">Cum genus humanum, potuit quod cernere causas</l>
                    <l xml:id="d001l57" n="40">Rerum, tum siqua sidera mente rotent,</l>
                    <l xml:id="d001l58" n="41">Tam rapido vite decurrat tempora cursu</l>
                    <l xml:id="d001l59" n="42">Et cadat in medio sepius, ah!, spatio?</l>
                    <l xml:id="d001l60" n="43">I nunc atque altum verbis compone cothurnum,</l>
                    <l xml:id="d001l61" n="44">Iratosque deos versaque regna cane:</l>
                    <l xml:id="d001l62" n="45">Carminis ast auctor periit testudine tanti</l>
                    <l xml:id="d001l63" n="46">Armiger et damnat lumina falsa Iovis.</l>
                    <l xml:id="d001l64" n="47">Sic vatum varia rapiuntur corpora morte,</l>
                    <l xml:id="d001l65" n="48">Natura, fato vique iubente simul.</l>
                    <l xml:id="d001l66" n="49">Hic canibus rapidis laniandum corpus et artus</l>
                    <l xml:id="d001l67" n="50">Prebuit; huic mortem gaudia falsa ferunt.</l>
                    <l xml:id="d001l68" n="51">Sic pereunt cuncti scriptores, carmina sive</l>
                    <l xml:id="d001l69" n="52">Ludant seu torquent tela dicata foro.</l>
                    <l xml:id="d001l70" n="53">Historias scribis? Moreris, doctissime Livi.</l>
                    <l xml:id="d001l71" n="54">Scribis et Annales? tu moriere, Fabi.</l>
                    <l xml:id="d001l72" n="55">Nec novisse iuvat mundi miracula: quare</l>
                    <l xml:id="d001l73" n="56">Occurrant rapidis sidera cuncta polis,</l>
                    <l xml:id="d001l74" n="57">Curve suum Phebe totum flammaverit orbem,</l>
                    <l xml:id="d001l75" n="58">Proxima cur fratri cornua et ipsa gerat,</l>
                    <l xml:id="d001l76" n="59">Cur spirent venti, cur Thetis et augeat undas,</l>
                    <l xml:id="d001l77" n="60">Intorta et sevo fulmina Marte cadant,</l>
                    <l xml:id="d001l78" n="61">Quis celum volvat, que sint sua semina rebus,</l>
                    <l xml:id="d001l79" n="62">Seu terra, aut aer, sive sit ignis, aqua,</l>
                    <l xml:id="d001l80" n="63">Seu vacuum est corpus, seu fine carentia cuncta,</l>
                    <l xml:id="d001l81" n="64">Materia aut potius iunctaque forma simul,</l>
                    <l xml:id="d001l82" n="65">Labitur et vento cur celo stella, quid imber</l>
                    <l xml:id="d001l83" n="66">Decidat et quando Iuppiter ipse tonet</l>
                    <l xml:id="d001l84" n="67">Quidve animus vigilet teneat cum corpora somnus</l>
                    <l xml:id="d001l85" n="68">Et quid seiuncto corpore liber agat;</l>
                    <l xml:id="d001l86" n="69">Denique si noscas tenues quis iudicet umbras,</l>
                    <l xml:id="d001l87" n="70">Non tamen ad Manes est tibi septa via.</l>
                    <l xml:id="d001l88" n="71">Sic miser ingeniis finis, labor irritus omnis:</l>
                    <l xml:id="d001l89" n="72">Omnes, ah miseri!, somnia et umbra sumus.</l>
                    <l xml:id="d001l90" n="73">Immo manent vates fama per secula cuncta:</l>
                    <l xml:id="d001l91" n="74">Durat et orator, durat et historicus,</l>
                    <l xml:id="d001l92" n="75">Vivet Aristoteles, vivet per tempora Plato,</l>
                    <l xml:id="d001l93" n="76">Ulla nec abstulerit tot monumenta dies.</l>
                    <l xml:id="d001l94" n="77">Sed tua que iactas pereant miracula, Memphis,</l>
                    <l xml:id="d001l95" n="78">Imbribus aut annis, fulmine tacta cadant;</l>
                    <l xml:id="d001l96" n="79">Sic Babylon cecidit, sic est nudata sepulcro</l>
                    <l xml:id="d001l97" n="80">Iam Caria et Crete Dedala tecta ruant;</l>
                    <l xml:id="d001l98" n="81">At non divini tollet mors nomen Homeri,</l>
                    <l xml:id="d001l99" n="82">Vivet in eternum cuncta per ora Maro,</l>
                    <l xml:id="d001l100" n="83">Eschylus et vivet, vivet tum carmen Orestis,</l>
                    <l xml:id="d001l101" n="84">Edippus vivet carmine cum tragico,</l>
                    <l xml:id="d001l102" n="85">Gloria divini floret Ciceronis et acris</l>
                    <l xml:id="d001l103" n="86">Nunc Demostheneos fama per ora viget.</l>
                    <l xml:id="d001l104" n="87">Si pueri gremio liquit cum corpore vocem</l>
                    <l xml:id="d001l105" n="88">Pindarus, at chartis spiritus ipse sonat,</l>
                    <l xml:id="d001l106" n="89">Et modo nobiscum divos, modo Pythia laudat,</l>
                    <l xml:id="d001l107" n="90">Et modo victoris premia cantat equi.</l>
                    <l xml:id="d001l108" n="91">Si legitur Naso, non sunt ea carmina nostra,</l>
                    <l xml:id="d001l109" n="92">Nostra sed illius vox perhibenda magis;</l>
                    <l xml:id="d001l110" n="93">Delia si nostro, si Lesbia cantat in ore,</l>
                    <l xml:id="d001l111" n="94">Ore, Catulle, meo tuque, Tibulle, canis.</l>
                    <l xml:id="d001l112" n="95">Sic loquitur mutus, vivunt sic mortua semper</l>
                    <l xml:id="d001l113" n="96">Corpora, ut arboribus sic revirescit honos;</l>
                    <l xml:id="d001l114" n="97">Sic, Leonarde, tuum nomen celebrabitur annos</l>
                    <l xml:id="d001l115" n="98">Innumeros: obitu gloria maior erit!</l>
                    <l xml:id="d001l116" n="99">Nec sua tam doctum spectarunt tempora Crispum:</l>
                    <l xml:id="d001l117" n="100">Nunc Crispum quantum tempora nostra probant!</l>
                    <l xml:id="d001l118" n="101">Disputat in Latio per te sua dogmata Plato,</l>
                    <l xml:id="d001l119" n="102">Socratica et Latio mors miseranda venit;</l>
                    <l xml:id="d001l120" n="103">Tu modo Aristotelis reddis monumenta Latinis,</l>
                    <l xml:id="d001l121" n="104">Ut patriam servent seque suamque domum;</l>
                    <l xml:id="d001l122" n="105">Nec defit natus, nec, pignora cara, nepotes</l>
                    <l xml:id="d001l123" n="106">Et, siquid valeant, nec tibi divitie;</l>
                    <l xml:id="d001l124" n="107">Corpore tum valido duxisti tempora vite,</l>
                    <l xml:id="d001l125" n="108">Moribus et sanctis vita severa fuit.</l>
                    <l xml:id="d001l126" n="109">Es felix igitur! Sapiunt si dicta Solonis,</l>
                    <l xml:id="d001l127" n="110">In te fortune nulla relicta via est.</l>
                    <l xml:id="d001l128" n="111">Ergo quid optamus, quid numina magna querelis</l>
                    <l xml:id="d001l129" n="112">Tundimus inque deos verba nefanda cadunt?</l>
                    <l xml:id="d001l130" n="113">Urbs Patavina sui celebravit funera Livi,</l>
                    <l xml:id="d001l131" n="114">At tibi nunc gemina fertur ab urbe decus:</l>
                    <l xml:id="d001l132" n="115">Te Arretium signis, ornat Florentia signis,</l>
                    <l xml:id="d001l133" n="116">Hec tibi natura est, legibus hec patria.</l>
                    <l xml:id="d001l134" n="117">Hec tibi promerito summos mandavit honores,</l>
                    <l xml:id="d001l135" n="118">Hec simul et denis bella gerenda viris,</l>
                    <l xml:id="d001l136" n="119">Hec etiam, rerum Cosmus dum tractat habenas,</l>
                    <l xml:id="d001l137" n="120">Immunem fecit teque tuosque simul.</l>
                    <l xml:id="d001l138" n="121">Tullius Arpinas Romanam protegit urbem,</l>
                    <l xml:id="d001l139" n="122">Florentina tuo consilio regitur;</l>
                    <l xml:id="d001l140" n="123">Huius et historia est per te decursa, sed ipsum</l>
                    <l xml:id="d001l141" n="124">In medio cursu mors inimica rapit.</l>
                    <l xml:id="d001l142" n="125">Hec tibi defuncto querit que premia reddat</l>
                    <l xml:id="d001l143" n="126">Visaque sunt nulla premia digna satis;</l>
                    <l xml:id="d001l144" n="127">Ipsa tamen merito cingit tua tempora lauro:</l>
                    <l xml:id="d001l145" n="128">Convenit hec vati, convenit illa duci.</l>
                    <l xml:id="d001l146" n="129">Gianoziusque simul doctus te in funere laudat</l>
                    <l xml:id="d001l147" n="130">Et capiti trepidis serta dedit manibus.</l>
                    <l xml:id="d001l148" n="131">Si bene pro meritis celestia numina reddunt,</l>
                    <l xml:id="d001l149" n="132">Ibis ad Elysios nunc, Leonarde, viros</l>
                    <l xml:id="d001l150" n="133">Occurretque tibi, redimitus tempora, Dantes,</l>
                    <l xml:id="d001l151" n="134">Qui canit infernas et super astra vias</l>
                    <l xml:id="d001l152" n="135">Advenietque simul multa gravitate Petrarcha</l>
                    <l xml:id="d001l153" n="136">Boccaciusque simul Coluciusque simul;</l>
                    <l xml:id="d001l154" n="137">His ducibus venies florent ubi gramine campi</l>
                    <l xml:id="d001l155" n="138">Augebisque pios, agmina docta, choros.</l>
                    <l xml:id="d001l156" n="139">Nunc, Leonarde, vale tuque, o Florentia, gaude,</l>
                    <l xml:id="d001l157" n="140">Gaude, iterum tantis accumulata bonis!</l>
                    <l xml:id="d001l158" n="141">Propter aquas positum fuit ante ‘Fluentia’ nomen,</l>
                    <l xml:id="d001l159" n="142">At nunc, quod flores, hoc tibi nomen inest.</l>
                    <l xml:id="d001l160" n="143">Urbs Romana suos misit tibi leta colonos;</l>
                    <l xml:id="d001l161" n="144">Felici auspicio menia iacta tua.</l>
                    <l xml:id="d001l162" n="145">Suspiciunt omnes educta palatia celo</l>
                    <l xml:id="d001l163" n="146">Signaque marmoribus templaque sacra deum</l>
                    <l xml:id="d001l164" n="147">Suspiciuntque domos armataque turribus altis</l>
                    <l xml:id="d001l165" n="148">Menia, tum saxis quam bene strata via est;</l>
                    <l xml:id="d001l166" n="149">Despectant montes mediusque interfluit amnis</l>
                    <l xml:id="d001l167" n="150">Arnus, Pisano flumina danda mari;</l>
                    <l xml:id="d001l168" n="151">Divitie ingentes, hominum vis magna frequentat,</l>
                    <l xml:id="d001l169" n="152">Ars bona non ulla est que tibi deficiat.</l>
                    <l xml:id="d001l170" n="153">Hic patribus nati similes letusque parentum</l>
                    <l xml:id="d001l171" n="154">Os nati quisque spectat in ore suum;</l>
                    <l xml:id="d001l172" n="155">Hic decus, hic Cosmus condit Laurentia templa</l>
                    <l xml:id="d001l173" n="156">Templaque sunt illi condita, Marce, tibi</l>
                    <l xml:id="d001l174" n="157">(Qui genere est clarus, summa probitate verendus,</l>
                    <l xml:id="d001l175" n="158">Qui lumen patrie presidiumque bonis,</l>
                    <l xml:id="d001l176" n="159">Qui favet ingeniis: faveant sibi numina semper</l>
                    <l xml:id="d001l177" n="160">Deprecor atque annis mollia fata suis);</l>
                    <l xml:id="d001l178" n="161">Hic sculptura viget, priscus tum vivit Apelles</l>
                    <l xml:id="d001l179" n="162">Et statuas vivas ducit ab ere manus.</l>
                    <l xml:id="d001l180" n="163">Hec iusta, hec sapiens, hec est moderata, nec altos</l>
                    <l xml:id="d001l181" n="164">Deicit hec animos, dum bene bella gerit;</l>
                    <l xml:id="d001l182" n="165">Hec certe antiquas studiis miratur Athenas</l>
                    <l xml:id="d001l183" n="166">Graiaque gymnasiis dogmata cuncta legit;</l>
                    <l xml:id="d001l184" n="167">Hec omnes laudant merito, mage sed mage laudant</l>
                    <l xml:id="d001l185" n="168">Quod ponis doctis premia tanta viris:</l>
                    <l xml:id="d001l186" n="169">Nutrit honos artes, stimulos currentibus addit,</l>
                    <l xml:id="d001l187" n="170">Addit et igniculos gloria magna probis.</l>
                    <l xml:id="d001l188" n="171">Philosophos igitur gignis, sanctosque poetas,</l>
                    <l xml:id="d001l189" n="172">Gignis et orantes, gignis et historicos,</l>
                    <l xml:id="d001l190" n="173">Ergo omnes dicant meritam te et carmine laudent,</l>
                    <l xml:id="d001l191" n="174">Spes certe studiis una relicta bonis.</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d001l192" n="tit.">5. Ad Pontanum</p>
                    <l xml:id="d001l193" n="1">Cur, Pontane, meos dulcis recludere fontes</l>
                    <l xml:id="d001l194" n="2">Exigis et teneros ludere versiculos?</l>
                    <l xml:id="d001l195" n="3">Carmine formosam poscis laudare puellam</l>
                    <l xml:id="d001l196" n="4">Que superat Nymphas vincit et illa deas;</l>
                    <l xml:id="d001l197" n="5">Divina est forma divino et carmine nobis</l>
                    <l xml:id="d001l198" n="6">Est opus ut laudes occupet illa suas.</l>
                    <l xml:id="d001l199" n="7">Tunc mihi, tunc dentur tua carmina, docte Properti,</l>
                    <l xml:id="d001l200" n="8">Tunc mihi, tunc elegi, culte Tibulle, tui,</l>
                    <l xml:id="d001l201" n="9">Tunc te, Galle, velim nostro de pectore fundas,</l>
                    <l xml:id="d001l202" n="10">Tunc adsit Naso Callimachusque mihi,</l>
                    <l xml:id="d001l203" n="11">Adsit et Alceus nobis et mascula Sappho,</l>
                    <l xml:id="d001l204" n="12">Tunc veniat Calvus tuque, Catulle, veni,</l>
                    <l xml:id="d001l205" n="13">Denique quid Cous cecinit, quid Teia Musa</l>
                    <l xml:id="d001l206" n="14">Et quicquid Varro carmina nostra sonent;</l>
                    <l xml:id="d001l207" n="15">Namque animus Xandram, cunctis quam pulchrior extat,</l>
                    <l xml:id="d001l208" n="16">Dicere, tum nomen tollere in astra suum.</l>
                    <l xml:id="d001l209" n="17">Non opus est vobis, intres modo pectora nostra</l>
                    <l xml:id="d001l210" n="18">Corde meo et regnum pone, superba, tuum;</l>
                    <l xml:id="d001l211" n="19">Tunc Helicona mihi, tunc Musas pectore dicam,</l>
                    <l xml:id="d001l212" n="20">Sexcentos vates lingua canora dabit!</l>
                    <l xml:id="d001l213" n="21">Si deerunt vires, vires dabit illa, nec umquam</l>
                    <l xml:id="d001l214" n="22">Deficient elegi dum meus adsit amor;</l>
                    <l xml:id="d001l215" n="23">Hec mihi materia est, hec risus: venerit illa</l>
                    <l xml:id="d001l216" n="24">Et versus veniet; si fugit illa, fugit.</l>
                    <l xml:id="d001l217" n="25">Tu mihi blanditias, tu dulcia carmina fingis,</l>
                    <l xml:id="d001l218" n="26">Tu Naso et Calvus tuque Tibullus eris!</l>
                    <l xml:id="d001l219" n="27">Nunc nubes ventique sonant, nunc frigora tardant</l>
                    <l xml:id="d001l220" n="28">Ingenium et Veneri cuncta inimica vigent,</l>
                    <l xml:id="d001l221" n="29">At ver cum variis terram vestiverit herbis</l>
                    <l xml:id="d001l222" n="30">Et venient flores arboribusque come,</l>
                    <l xml:id="d001l223" n="31">Carmine tum tremulas potero narrare choreas</l>
                    <l xml:id="d001l224" n="32">Quas duxit toto conspicienda foro,</l>
                    <l xml:id="d001l225" n="33">Utque puellarum visa est pulcherrima turba</l>
                    <l xml:id="d001l226" n="34">Et Venus est oculis visa habitare suis</l>
                    <l xml:id="d001l227" n="35">(Formose cuncte, forma tam preterit omnes</l>
                    <l xml:id="d001l228" n="36">Quam superat Nymphas casta Diana suas),</l>
                    <l xml:id="d001l229" n="37">Quid valeant crines digitique et candida colla,</l>
                    <l xml:id="d001l230" n="38">Quid rosee valeant, oscula grata, gene</l>
                    <l xml:id="d001l231" n="39">Quidve lyra possit digitis cum carmina pulsat,</l>
                    <l xml:id="d001l232" n="40">Ut Phebo et Musis doctius illa canat,</l>
                    <l xml:id="d001l233" n="41">Utque, Minerva, tuas cunctas pernoverit artes,</l>
                    <l xml:id="d001l234" n="42">Et quicquid votis culta puella petit.</l>
                    <l xml:id="d001l235" n="43">Denique, si poscas, dicam tibi carmina mille,</l>
                    <l xml:id="d001l236" n="44">Dotibus illius carmina mille dabo.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d001l237" n="tit.">6. Ad Poggium virum clarum de Mercurio | sibi misso a Kyriaco Anconitano</p>
                    <l xml:id="d001l238" n="1">Veterum rerum curiosissimo carmen elegiacum</l>
                    <l xml:id="d001l239" n="2">Chyriacus nobis misit modo munera, Poggi:</l>
                    <l xml:id="d001l240" n="3">Mercurium propria pinxerat ille manu.</l>
                    <l xml:id="d001l241" n="4">Ut vidi obstupui stupeoque et flectere nusquam</l>
                    <l xml:id="d001l242" n="5">Ex illo possum lumina capta semel:</l>
                    <l xml:id="d001l243" n="6">Quo magis aspicio, magis exardescit amore</l>
                    <l xml:id="d001l244" n="7">Visus et illius pendet ab ore magis.</l>
                    <l xml:id="d001l245" n="8">Me miserum, timeo facies ne picta Meduse</l>
                    <l xml:id="d001l246" n="9">Sanguine, sic fiant corpora nostra lapis!</l>
                    <l xml:id="d001l247" n="10">Vivit Atlantiades an falsa decipit umbra</l>
                    <l xml:id="d001l248" n="11">Et falsus ludit lumina nostra color?</l>
                    <l xml:id="d001l249" n="12">Aspice quam pulchre iuvenili corpore currat,</l>
                    <l xml:id="d001l250" n="13">Purpurea ut retro flamine vestis eat,</l>
                    <l xml:id="d001l251" n="14">Et que flava coma est qualique adoperta galero,</l>
                    <l xml:id="d001l252" n="15">Que penne et plantis, que aurea virga manu!</l>
                    <l xml:id="d001l253" n="16">Iam nunc ingenio poteris superare Timanthem,</l>
                    <l xml:id="d001l254" n="17">Kyriace, et quicquid finxerit arte manus,</l>
                    <l xml:id="d001l255" n="18">Parrhasium tabulis vinces vincesque cavandis</l>
                    <l xml:id="d001l256" n="19">Pyrgotelem gemmis Mentoraque in pateris;</l>
                    <l xml:id="d001l257" n="20">Quin etiam solers tecum si certet Apelles,</l>
                    <l xml:id="d001l258" n="21">Cedet Mercurio, victa colore, Venus,</l>
                    <l xml:id="d001l259" n="22">Seu tu Phidiaca malis certare Minerva,</l>
                    <l xml:id="d001l260" n="23">Egida deiciet victa Minerva tibi,</l>
                    <l xml:id="d001l261" n="24">Seu magis ille Iovis forma contendat eburna,</l>
                    <l xml:id="d001l262" n="25">Phidiacum victum vilius ibit ebur,</l>
                    <l xml:id="d001l263" n="26">Sive Helenam pingis seu falsis decipis uvis,</l>
                    <l xml:id="d001l264" n="27">Zeusis, aves visis, diceris arte rudis,</l>
                    <l xml:id="d001l265" n="28">Seu Polycletus equos, Euphranor et alta colossi</l>
                    <l xml:id="d001l266" n="29">Sculpserit atque Myro, marmora viva, boves</l>
                    <l xml:id="d001l267" n="30">Neptunnumque Scopas iterumque iterumque marinas</l>
                    <l xml:id="d001l268" n="31">Delphinis credat numina grata deas,</l>
                    <l xml:id="d001l269" n="32">Praxitelesque Gnidi rursus te marmore signet,</l>
                    <l xml:id="d001l270" n="33">Pulchra Venus, quo sit nobilis ipsa Gnidos,</l>
                    <l xml:id="d001l271" n="34">Denique Lysippus fingat spirantia signa:</l>
                    <l xml:id="d001l272" n="35">Omnia Mercurio cedere visa meo.</l>
                    <l xml:id="d001l273" n="36">Sic igitur merito vitam producite, Parce,</l>
                    <l xml:id="d001l274" n="37">Kyriaco et tarda ducite fila colo;</l>
                    <l xml:id="d001l275" n="38">Cum venit atra dies, tuto sint ossa sepulcro</l>
                    <l xml:id="d001l276" n="39">Et doctas tellus non premat ulla manus.</l>
                    <l xml:id="d001l277" n="40">Ast ego, nate Iovis, te intento lumine semper,</l>
                    <l xml:id="d001l278" n="41">Semper et aspiciet bibliotheca mea,</l>
                    <l xml:id="d001l279" n="42">Semper eris custos grecis nostrisque libellis,</l>
                    <l xml:id="d001l280" n="43">Semper eris voti maxima cura mei.</l>
                    <l xml:id="d001l281" n="44">Quod mihi si tantas dederis in carmine vires -</l>
                    <l xml:id="d001l282" n="45">Namque vales - possim dicere digna deo.</l>
                    <l xml:id="d001l283" n="46">Tunc ego navigiis findam maioribus equor,</l>
                    <l xml:id="d001l284" n="47">Nec nunc ut verbis, parvula cymba, meis;</l>
                    <l xml:id="d001l285" n="48">Tunc iuvet a tuto longe discedere portu</l>
                    <l xml:id="d001l286" n="49">Et iuvet in medio pandere vela salo;</l>
                    <l xml:id="d001l287" n="50">Tunc te non humilis dicam, pulcherrima Maia,</l>
                    <l xml:id="d001l288" n="51">Rupibus Arcadie concubuisse Iovi</l>
                    <l xml:id="d001l289" n="52">Utque tuo partu natus Cyllenius ille</l>
                    <l xml:id="d001l290" n="53">Qui cultus hominum noluit esse feros,</l>
                    <l xml:id="d001l291" n="54">Natus ut aurora, media vix luce sonantem</l>
                    <l xml:id="d001l292" n="55">Ut citharam pulset, vespere furta abigat,</l>
                    <l xml:id="d001l293" n="56">Utque, boves querens, fuerit delusus Apollo</l>
                    <l xml:id="d001l294" n="57">Et tandem magno causa relata Iovi,</l>
                    <l xml:id="d001l295" n="58">Ut pater arrisit gnatis armentaque danda</l>
                    <l xml:id="d001l296" n="59">Censuit utque celer venit uterque Pylon,</l>
                    <l xml:id="d001l297" n="60">Delius utque boves Alphei viderit antris</l>
                    <l xml:id="d001l298" n="61">Et, letus, furti riserit ille reo;</l>
                    <l xml:id="d001l299" n="62">Teque etiam levem dicam invenisse palestram,</l>
                    <l xml:id="d001l300" n="63">Cylleni, Priamo teque fuisse ducem.</l>
                    <l xml:id="d001l301" n="64">Te duce, Circeos vultus evasit Ulixes,</l>
                    <l xml:id="d001l302" n="65">Inachis et Nili, te duce, facta dea est;</l>
                    <l xml:id="d001l303" n="66">Tu mactas Argum, Martis tu vincula solvis,</l>
                    <l xml:id="d001l304" n="67">Vincula que sevo carcere nexa deo;</l>
                    <l xml:id="d001l305" n="68">Tu cuneis duris figis sub rupe Promethea</l>
                    <l xml:id="d001l306" n="69">Caucasea atque avidam viscere pascis avem,</l>
                    <l xml:id="d001l307" n="70">Reddere quin etiam nobis celestia fata</l>
                    <l xml:id="d001l308" n="71">Et gaudes hominum vota referre Deis;</l>
                    <l xml:id="d001l309" n="72">Tu pedibus pennas nectis, tu cursibus equas</l>
                    <l xml:id="d001l310" n="73">Ventos et celeri tela remissa manu;</l>
                    <l xml:id="d001l311" n="74">Denique que cupias subducis lumina somno</l>
                    <l xml:id="d001l312" n="75">Et cuivis somnos virga sopora dabit.</l>
                    <l xml:id="d001l313" n="76">Hec in honore tuo cantabunt carmina nostra,</l>
                    <l xml:id="d001l314" n="77">Tu modo Pindarico suggere verba sono.</l>
                    <lb/>
                </div2>
                <div2 xml:id="001c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d001l315" n="tit.">7. Ad Kyriacum Anconitanum, | antiquitatis amantissimum, carmen elegiacum</p>
                    <l xml:id="d001l316" n="1">Chyriace antiquos inter numerande poetas,</l>
                    <l xml:id="d001l317" n="2">Rhetores antiquos inter et historicos,</l>
                    <l xml:id="d001l318" n="3">Tu modo navalis scribis discrimina pugne</l>
                    <l xml:id="d001l319" n="4">Et modo Mercurio Caesaris acta canis;</l>
                    <l xml:id="d001l320" n="5">Eloquio graio dictas epigrammata sepe,</l>
                    <l xml:id="d001l321" n="6">Sepe etiam nostro carmina multa facis.</l>
                    <l xml:id="d001l322" n="7">Omnibus in rebus adsunt tibi numina, Muse</l>
                    <l xml:id="d001l323" n="8">Dant certe ingenio vela secunda tuo.</l>
                    <l xml:id="d001l324" n="9">Ignorant docti causas queruntque frequenter</l>
                    <l xml:id="d001l325" n="10">Unde tibi eloquium, copia tanta, tibi est,</l>
                    <l xml:id="d001l326" n="11">Nec certe immerito, cum nil didicisse magistro</l>
                    <l xml:id="d001l327" n="12">Dicas et ferule subripuisse manum;</l>
                    <l xml:id="d001l328" n="13">Ast ego cognosco spirent cur pectore vates,</l>
                    <l xml:id="d001l329" n="14">Cur sermone vales, carmine curve vales.</l>
                    <l xml:id="d001l330" n="15">Hic maria et ventos et duros perferet imbres,</l>
                    <l xml:id="d001l331" n="16">Ut sibi quam grandes accumulentur opes,</l>
                    <l xml:id="d001l332" n="17">At tu non gemmis, non fulvo carperis auro,</l>
                    <l xml:id="d001l333" n="18">Sed res antiquas querere magna sitis.</l>
                    <l xml:id="d001l334" n="19">Nam modo Pyramidum spectas miracula solers</l>
                    <l xml:id="d001l335" n="20">Et legis ignotis scripta notata feris,</l>
                    <l xml:id="d001l336" n="21">Nunc et reliquias Babylonis queris et horti</l>
                    <l xml:id="d001l337" n="22">Pensilis, et quanta menia lata ruant,</l>
                    <l xml:id="d001l338" n="23">Nunc Caria antiquo fuerit spoliata sepulcro,</l>
                    <l xml:id="d001l339" n="24">Vel Mausolei nobilis extet opus,</l>
                    <l xml:id="d001l340" n="25">Diruta templa petis totum celebranda per orbem,</l>
                    <l xml:id="d001l341" n="26">Omnis et antiqui nomina gymnasii;</l>
                    <l xml:id="d001l342" n="27">Hic divi exploras que sint epigrammata Homeri</l>
                    <l xml:id="d001l343" n="28">Queque et in Ascrei morte notata senis,</l>
                    <l xml:id="d001l344" n="29">Quin etiam purgas spinis obducta sepulcra,</l>
                    <l xml:id="d001l345" n="30">Priscorum et versus reddis in ora virum</l>
                    <l xml:id="d001l346" n="31">Et modo de vasta misisti epigrammata rupe</l>
                    <l xml:id="d001l347" n="32">Que fuerant Musis, Panque, dicata tibi;</l>
                    <l xml:id="d001l348" n="33">Denique que tabule, queque era et marmora signant,</l>
                    <l xml:id="d001l349" n="34">Omnia sunt chartis illa reposta tuis.</l>
                    <l xml:id="d001l350" n="35">Sicque tuo heroes, sic vivunt munere vates,</l>
                    <l xml:id="d001l351" n="36">Vivit et orator, vivit et historicus.</l>
                    <l xml:id="d001l352" n="37">Tanguntur Superi meritis, tanguntur et umbre,</l>
                    <l xml:id="d001l353" n="38">Tangitur Elysiis turba locata choris;</l>
                    <l xml:id="d001l354" n="39">Quandocumque igitur mente scribenda revolvis</l>
                    <l xml:id="d001l355" n="40">Heret et in digitis charta notanda tuis,</l>
                    <l xml:id="d001l356" n="41">Creditur, Elysia scriptorum sede relicta,</l>
                    <l xml:id="d001l357" n="42">Ludere per calamos agmina docta tuos.</l>
                    <l xml:id="d001l358" n="43">Seu cupis historias seu malis scribere causas,</l>
                    <l xml:id="d001l359" n="44">Seu pedibus vinctus sive solutus eas,</l>
                    <l xml:id="d001l360" n="45">Virgilius versum, versum tibi dictat Homerus,</l>
                    <l xml:id="d001l361" n="46">Tullius ardenti suggerit arma foro;</l>
                    <l xml:id="d001l362" n="47">Suggeris historias facundo pectore, Livi,</l>
                    <l xml:id="d001l363" n="48">Annales priscos suggeris ipse, Fabi;</l>
                    <l xml:id="d001l364" n="49">Sive optas elegos, spirat de pectore Calvus,</l>
                    <l xml:id="d001l365" n="50">Callimachus spirat, spirat et Ovidius;</l>
                    <l xml:id="d001l366" n="51">Seu gaudes nugis, veniunt magno agmine nuge</l>
                    <l xml:id="d001l367" n="52">Plenaque sunt nugis omnia dicta tua;</l>
                    <l xml:id="d001l368" n="53">Denique de nihilo si tu describere tentas,</l>
                    <l xml:id="d001l369" n="54">Omnia que scribis dicitur esse iocus.</l>
                    <l xml:id="d001l370" n="55">Felix qui tantos valeas simulare poetas</l>
                    <l xml:id="d001l371" n="56">Et valeas etiam, cum cupis, esse iocus!</l>
                    <lb/>
                </div2>
                <div2 xml:id="001c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d001l372" n="tit.">8. Ad Thomam Pontanum, iuvenem doctissimum, | cur sue Muse diutius sileant responsio | atque belli detestatio</p>
                    <l xml:id="d001l373" n="1">Menia si bellum, bellum si disicit urbes</l>
                    <l xml:id="d001l374" n="2">Et miseras gentes tristia bella ferunt,</l>
                    <l xml:id="d001l375" n="3">Te procul a nostris iubeo discedere terris:</l>
                    <l xml:id="d001l376" n="4">Cum galea et clipeo nunc periturus abi!</l>
                    <l xml:id="d001l377" n="5">Non hec terra tibi, non hec, Gradive, colenda;</l>
                    <l xml:id="d001l378" n="6">Iam Geticos campos frigidaque arva pete:</l>
                    <l xml:id="d001l379" n="7">Hic delubra tibi nudis horrentia silvis,</l>
                    <l xml:id="d001l380" n="8">Stat limen ferro, ferrea statque domus;</l>
                    <l xml:id="d001l381" n="9">Hic nix, hic glacies, hic grando, hic agmina venti</l>
                    <l xml:id="d001l382" n="10">Aptaque sunt sceleri cuncta, cruente, tuo;</l>
                    <l xml:id="d001l383" n="11">Te decet hic laxas Furiis immittere habenas,</l>
                    <l xml:id="d001l384" n="12">His acies campis fervere quippe decet.</l>
                    <l xml:id="d001l385" n="13">Iam satis Hesperie, satis es bacchatus in oris,</l>
                    <l xml:id="d001l386" n="14">Iam satis est cedis, sanguinis atque satis;</l>
                    <l xml:id="d001l387" n="15">Iam squalent campi, iam poscunt arva colonos</l>
                    <l xml:id="d001l388" n="16">Iamque suas segetes meret et alma Ceres</l>
                    <l xml:id="d001l389" n="17">Et nimio lapsu queritur iam serpere vitem</l>
                    <l xml:id="d001l390" n="18">Liber et inculto vertice tangat humum.</l>
                    <l xml:id="d001l391" n="19">Quid teneras vites, seve Lygurge, premis?</l>
                    <l xml:id="d001l392" n="20">Egida iam sumpsit galeamque hastamque potentem</l>
                    <l xml:id="d001l393" n="21">Inventisque timet casta Minerva suis;</l>
                    <l xml:id="d001l394" n="22">Quin et oves viridi nimium procedere campo</l>
                    <l xml:id="d001l395" n="23">Horrent, nec tuti per sua regna boves.</l>
                    <l xml:id="d001l396" n="24">Non lupus, at ferrum miseris hostisque timetur:</l>
                    <l xml:id="d001l397" n="25">Hic lupus agricole est, heu!, lupus ille bovi.</l>
                    <l xml:id="d001l398" n="26">Ah, quotiens, tectum repetens, crescentibus umbris,</l>
                    <l xml:id="d001l399" n="27">Agricola in medias incidit insidias!</l>
                    <l xml:id="d001l400" n="28">Ah, quotiens, tardos stimulat dum forte iuvencos,</l>
                    <l xml:id="d001l401" n="29">Visceribus sensit vulnus habere suis!</l>
                    <l xml:id="d001l402" n="30">Ubera quin etiam referunt languentia vacce,</l>
                    <l xml:id="d001l403" n="31">Rugosa et tenues ubera fertis, oves;</l>
                    <l xml:id="d001l404" n="32">Non opus est mulctra: mulctre calathique, valete!</l>
                    <l xml:id="d001l405" n="33">Lac non agricole est, non canibusve serum.</l>
                    <l xml:id="d001l406" n="34">Nec satis est equiti virides quod conterat herbas</l>
                    <l xml:id="d001l407" n="35">Floribus et rores, dum strepit ille, cadant,</l>
                    <l xml:id="d001l408" n="36">Tecta sed infestis apium petit improbus hastis</l>
                    <l xml:id="d001l409" n="37">Et, cellis fractis, dulcia mella fluunt;</l>
                    <l xml:id="d001l410" n="38">Hinc trepidi e castris fugiunt examine reges</l>
                    <l xml:id="d001l411" n="39">Disruptosque favos cuspide plorat apis;</l>
                    <l xml:id="d001l412" n="40">Crinibus hinc fusis videas errare Napeas.</l>
                    <l xml:id="d001l413" n="41">Ah, pereant siquos impia bella iuvant!</l>
                    <l xml:id="d001l414" n="42">Hec quota pars nobis tanti, Gradive, furoris?</l>
                    <l xml:id="d001l415" n="43">Indignis saxis menia rupta iacent,</l>
                    <l xml:id="d001l416" n="44">Omnia iam circum ferrum atque incendia vastant;</l>
                    <l xml:id="d001l417" n="45">Non cedi finis, non scelerique modus.</l>
                    <l xml:id="d001l418" n="46">Quid iuvat humanas ferro deperdere gentes,</l>
                    <l xml:id="d001l419" n="47">Flumina quidve, furens, ire cruenta iuvat?</l>
                    <l xml:id="d001l420" n="48">O utinam sevo finisses carcere vitam,</l>
                    <l xml:id="d001l421" n="49">Nec tibi Atlantiades ipse tulisset opem,</l>
                    <l xml:id="d001l422" n="50">Cum gemini fratres, proles Neptunnia dura,</l>
                    <l xml:id="d001l423" n="51">Ausi sunt manibus subdere vincla tuis!</l>
                    <l xml:id="d001l424" n="52">Sed fuit auxilio Cyllenius. Hei mihi, quantum</l>
                    <l xml:id="d001l425" n="53">Tunc cladis nobis exitiumque dedit!</l>
                    <l xml:id="d001l426" n="54">Nec tibi iam semper prosunt crudelia bella:</l>
                    <l xml:id="d001l427" n="55">Vulnera nam repeto sepe tulisse vices,</l>
                    <l xml:id="d001l428" n="56">Cum latus extremum cuspis Diomedea fixit</l>
                    <l xml:id="d001l429" n="57">(Pro pudor!) atque homini vulnera facta deo.</l>
                    <l xml:id="d001l430" n="58">Tum quantum exclamant hominum bis milia quinque</l>
                    <l xml:id="d001l431" n="59">Cum repetunt acri bella nefanda manu,</l>
                    <l xml:id="d001l432" n="60">Tam magna terras complesti ac ethera voce,</l>
                    <l xml:id="d001l433" n="61">Ut tremerent Danai Dardaniique simul.</l>
                    <l xml:id="d001l434" n="62">Dicitur et Xanthus mediis exterritus undis,</l>
                    <l xml:id="d001l435" n="63">Concussa est Ide, territus est Simois;</l>
                    <l xml:id="d001l436" n="64">Visaque tum volucris tremulis petere aera pennis,</l>
                    <l xml:id="d001l437" n="65">Rhetei et pisces concava saxa petunt.</l>
                    <l xml:id="d001l438" n="66">Turbine dehinc celo tendit, sic oblitus ille</l>
                    <l xml:id="d001l439" n="67">Sanguine divino constitit ante deos;</l>
                    <l xml:id="d001l440" n="68">Non hominum puduit regi divumque parenti</l>
                    <l xml:id="d001l441" n="69">Dicere mortali vulnera facta manu,</l>
                    <l xml:id="d001l442" n="70">Dicere nec puduit pedibus sperasse salutem.</l>
                    <l xml:id="d001l443" n="71">Hei mihi, quam melius tardus inersque fores!</l>
                    <l xml:id="d001l444" n="72">Iuppiter ipse pater rabiem sevosque furores</l>
                    <l xml:id="d001l445" n="73">Increpat et matri quod nimis ipse places</l>
                    <l xml:id="d001l446" n="74">Quodque tibi cordi bellum et discordia pugne</l>
                    <l xml:id="d001l447" n="75">Invisumque sibi non minus esse docet.</l>
                    <l xml:id="d001l448" n="76">Heu, quid Titide vulnus non altius actum</l>
                    <l xml:id="d001l449" n="77">Corque ferox medium ruperit hasta tuum?</l>
                    <l xml:id="d001l450" n="78">Non castella, suis non clausis oppida portis,</l>
                    <l xml:id="d001l451" n="79">Nec certe insidie nunc media urbe forent,</l>
                    <l xml:id="d001l452" n="80">Non tota aspiceres vigiles discurrere nocte,</l>
                    <l xml:id="d001l453" n="81">Non fusos somno, non variare vices,</l>
                    <l xml:id="d001l454" n="82">Nec secura quies: media vocat arma quiete</l>
                    <l xml:id="d001l455" n="83">Hostis et adventum clam sibi quisque timet.</l>
                    <l xml:id="d001l456" n="84">Hunc strepitus terret, timet hic et arundinis umbram,</l>
                    <l xml:id="d001l457" n="85">Sollicitus bello murmura queque tremit;</l>
                    <l xml:id="d001l458" n="86">Denique non Galli peterent Capitolia nocte,</l>
                    <l xml:id="d001l459" n="87">Ansere non ullo menia tuta forent.</l>
                    <l xml:id="d001l460" n="88">Ah, quotiens, dulci celebrans convivia vino,</l>
                    <l xml:id="d001l461" n="89">Proiecit mensas horrida in arma ruens!</l>
                    <l xml:id="d001l462" n="90">Ah, quotiens gremio coniunx dum coniugis heret,</l>
                    <l xml:id="d001l463" n="91">Excitus e gremio, currit ad arma furens!</l>
                    <l xml:id="d001l464" n="92">Templa deum quotiens infandas urere flammas</l>
                    <l xml:id="d001l465" n="93">Vidimus et sacris expoliata suis,</l>
                    <l xml:id="d001l466" n="94">Pro scelus! Ah, quotiens virgo raptatur ab armis,</l>
                    <l xml:id="d001l467" n="95">Nec tua Cassandram templa, Minerva, iuvant</l>
                    <l xml:id="d001l468" n="96">Atque viro quotiens nondum matura puella,</l>
                    <l xml:id="d001l469" n="97">Clamans, materno vellitur e gremio!</l>
                    <l xml:id="d001l470" n="98">Non esset bellum, terris scelus omne perisset:</l>
                    <l xml:id="d001l471" n="99">Namque furor duxit Martius omne nefas;</l>
                    <l xml:id="d001l472" n="100">Non genitor natum ferro natusque parentem</l>
                    <l xml:id="d001l473" n="101">Lumina fedatum cerneret ante sua.</l>
                    <l xml:id="d001l474" n="102">Nunc soror et fratrem miserum, fraterque sororem,</l>
                    <l xml:id="d001l475" n="103">Vir nunc uxorem, meret et illa virum,</l>
                    <l xml:id="d001l476" n="104">Nunc gnatam mater, fusis nunc filia matris</l>
                    <l xml:id="d001l477" n="105">Meret ad exequias (funera acerba!) comis;</l>
                    <l xml:id="d001l478" n="106">Undique nunc etiam patrantur denique cedes</l>
                    <l xml:id="d001l479" n="107">Ut laxent Parcas stamina rupta manu.</l>
                    <l xml:id="d001l480" n="108">Hec scelera aspiciens, divum quis sanguine cretum</l>
                    <l xml:id="d001l481" n="109">Et genitum Martem crederet esse Iove?</l>
                    <l xml:id="d001l482" n="110">Caucasea, ah, potius genuerunt tristia saxa</l>
                    <l xml:id="d001l483" n="111">Tigris et Armenie ubera seva dedit!</l>
                    <l xml:id="d001l484" n="112">Quam male Romanus primum tibi dedicat annum</l>
                    <l xml:id="d001l485" n="113">Auctoremque sui sanguinis esse probat!</l>
                    <l xml:id="d001l486" n="114">Quam male Romanus sanctos tibi fecit honores,</l>
                    <l xml:id="d001l487" n="115">Saltantes Salios templaque sacra dedit!</l>
                    <l xml:id="d001l488" n="116">Heccine Saturni Latio nunc premia reddis?</l>
                    <l xml:id="d001l489" n="117">Heccine sunt patruo nomina digna tuo?</l>
                    <l xml:id="d001l490" n="118">Ergo ingratus abi tecumque irasque minasque</l>
                    <l xml:id="d001l491" n="119">Aufer et insidias telaque seva tuas,</l>
                    <l xml:id="d001l492" n="120">Teque tuos et equos barathro ceu Curtius abde;</l>
                    <l xml:id="d001l493" n="121">Italiamque tuo numine, seve, leva.</l>
                    <l xml:id="d001l494" n="122">Tunc, Pontane, tibi potero transferre Platona,</l>
                    <l xml:id="d001l495" n="123">Dummodo sint vires ingeniumque mihi,</l>
                    <l xml:id="d001l496" n="124">Tunc et Aristotelis poteris cognoscere nodos,</l>
                    <l xml:id="d001l497" n="125">Quicquid natura, moribus ille probet,</l>
                    <l xml:id="d001l498" n="126">Meonios etiam potero percurrere campos</l>
                    <l xml:id="d001l499" n="127">Et legere Ascreo carmina culta seni</l>
                    <l xml:id="d001l500" n="128">Atque Siracusii vatis decerpere flores;</l>
                    <l xml:id="d001l501" n="129">Carmine Arateo sidera scripta legam,</l>
                    <l xml:id="d001l502" n="130">Quis etiam nautis Colchos contenderit Argo,</l>
                    <l xml:id="d001l503" n="131">Que maria et quantas fugerit illa vias;</l>
                    <l xml:id="d001l504" n="132">Thebanos etiam potero perquirere fontes,</l>
                    <l xml:id="d001l505" n="133">Carmina Romanis non imitanda viris,</l>
                    <l xml:id="d001l506" n="134">Eschylus atque inflet quali sua verba coturno,</l>
                    <l xml:id="d001l507" n="135">Et quid Sophocles carmine hiante sonet;</l>
                    <l xml:id="d001l508" n="136">Orphea si que probem, non deerunt Orphica nobis</l>
                    <l xml:id="d001l509" n="137">Carmina (Aristoteles illius esse negat);</l>
                    <l xml:id="d001l510" n="138">Denique tum noscam quicquid comedia salsum</l>
                    <l xml:id="d001l511" n="139">Et quicquid chartis Grecia docta canit.</l>
                    <l xml:id="d001l512" n="140">Nunc fragor atque tube, nunc cornu et tympana terrent</l>
                    <l xml:id="d001l513" n="141">Vixque sinunt chartis invigilare meis.</l>
                    <l xml:id="d001l514" n="142">Hec tu dum cernes, queras non amplius ergo:</l>
                    <l xml:id="d001l515" n="143">Varronis Muse tempora longa silent.</l>
                    <lb/>
                </div2>
                <div2 xml:id="001c009" type="carmen" met="D">
                    <head>
                        <abbr>9</abbr>
                    </head>
                    <p xml:id="d001l516" n="tit.">9. Ad Poggium, virum clarissimum, | carmen incipit de nobilitate</p>
                    <l xml:id="d001l517" n="1">Quid sit nobilitas - scribere liberis</l>
                    <l xml:id="d001l518" n="2">Temptas quod pedibus, tollere dum cupis</l>
                    <l xml:id="d001l519" n="3">Errores hominum - nunc ego carmine,</l>
                    <l xml:id="d001l520" n="4">Poggi, magna tui gloria seculi,</l>
                    <l xml:id="d001l521" n="5">Ludam, si potero; tum cithare modis</l>
                    <l xml:id="d001l522" n="6">Aptabo levior, tu calamo gravi</l>
                    <l xml:id="d001l523" n="7">Personisque libens hinc studiosius</l>
                    <l xml:id="d001l524" n="8">Cures hec eadem reddere posteris.</l>
                    <l xml:id="d001l525" n="9">Hic si Meonium vicerit aureis</l>
                    <l xml:id="d001l526" n="10">Cresum divitiis, multaque pascua</l>
                    <l xml:id="d001l527" n="11">Armentis gregibusque undique compleat,</l>
                    <l xml:id="d001l528" n="12">Silvas Pheacias fontibus et riget</l>
                    <l xml:id="d001l529" n="13">Sacris Alcinoi, multaque dulcia</l>
                    <l xml:id="d001l530" n="14">Cellis mella fluant, cultaque pinguia</l>
                    <l xml:id="d001l531" n="15">Centeno bove vertat, Priami et domum</l>
                    <l xml:id="d001l532" n="16">Auratis trabibus seu Meneleam</l>
                    <l xml:id="d001l533" n="17">Ornatam Attalicis incolet auleis,</l>
                    <l xml:id="d001l534" n="18">Fastidit tenues et, sibi nobilis</l>
                    <l xml:id="d001l535" n="19">Incessum simulans, pectora porrigit</l>
                    <l xml:id="d001l536" n="20">Librans se pedibus bileque percitis</l>
                    <l xml:id="d001l537" n="21">Suspendit populum naribus insolens,</l>
                    <l xml:id="d001l538" n="22">Quamvis sit cupidus semper et anxius</l>
                    <l xml:id="d001l539" n="23">Immensis cumulis addere queritet.</l>
                    <l xml:id="d001l540" n="24">Non me, Musa, precor sic fore nobilem</l>
                    <l xml:id="d001l541" n="25">Permittas, mage quam cum sale, cum ioco</l>
                    <l xml:id="d001l542" n="26">Dicar ridiculi fabula Tantali;</l>
                    <l xml:id="d001l543" n="27">Sed iam mi potius, pauperies, veni,</l>
                    <l xml:id="d001l544" n="28">Qualis Fabricium vel Curium tulit</l>
                    <l xml:id="d001l545" n="29">Vel qui signa suis perdita reddidit.</l>
                    <l xml:id="d001l546" n="30">Tu certe es sapiens pectore Socratis,</l>
                    <l xml:id="d001l547" n="31">Tu facunda modo, tu modo iustior;</l>
                    <l xml:id="d001l548" n="32">Natus Lysimacho sic probat et Solon</l>
                    <l xml:id="d001l549" n="33">Et quot si cupias dicere barbito</l>
                    <l xml:id="d001l550" n="34">Lassaret, mihi crede, et manus et fides.</l>
                    <l xml:id="d001l551" n="35">Est qui si proavum monstret imagines,</l>
                    <l xml:id="d001l552" n="36">Vanus per veteres, undique et atria</l>
                    <l xml:id="d001l553" n="37">Exornet Pario marmore et omnium</l>
                    <l xml:id="d001l554" n="38">Maiorum statuis, ordine dictitans</l>
                    <l xml:id="d001l555" n="39">Longo facta virum (quique securibus</l>
                    <l xml:id="d001l556" n="40">Ornatus fuerit, qui Capitolio</l>
                    <l xml:id="d001l557" n="41">Olim claruerit curribus aut equis,</l>
                    <l xml:id="d001l558" n="42">Aut qui pertrepidis tempore civibus</l>
                    <l xml:id="d001l559" n="43">Dictator patrie consulit anxie),</l>
                    <l xml:id="d001l560" n="44">Illis quippe viris se similem putet,</l>
                    <l xml:id="d001l561" n="45">Tamquam gloriole pars sibi cesserit</l>
                    <l xml:id="d001l562" n="46">Heredi misero. Ah! Conspice, degener,</l>
                    <l xml:id="d001l563" n="47">Quid dignum facias laude et honoribus,</l>
                    <l xml:id="d001l564" n="48">Dignum quid titulis, dum Siculis vigil</l>
                    <l xml:id="d001l565" n="49">Pernoctas dapibus, dumque Corinthiis</l>
                    <l xml:id="d001l566" n="50">Vasis es stupidus, dum Sybariticum</l>
                    <l xml:id="d001l567" n="51">Fingis Smindyridem pensaque dividis</l>
                    <l xml:id="d001l568" n="52">Ardens Assyrias mollia pellices!</l>
                    <l xml:id="d001l569" n="53">Sed iam, Musa procax, carpere desine</l>
                    <l xml:id="d001l570" n="54">Nostras delicias; nunc tibi iambicis</l>
                    <l xml:id="d001l571" n="55">Armatum Pariis pectus ut acuas</l>
                    <l xml:id="d001l572" n="56">Dentes Archilochi, siquis erit gravi</l>
                    <l xml:id="d001l573" n="57">Affinis sceleri; quin age arundinem</l>
                    <l xml:id="d001l574" n="58">Auratam pharetra prome, oculos, manum</l>
                    <l xml:id="d001l575" n="59">Tende et proposito limite inhereat</l>
                    <l xml:id="d001l576" n="60">Telum dum feriat. Quid generositas,</l>
                    <l xml:id="d001l577" n="61">Hic si nulla suis parta laboribus</l>
                    <l xml:id="d001l578" n="62">Carpat, porticibus dum sedeat piger,</l>
                    <l xml:id="d001l579" n="63">Nulli arti datus et militie aut domi,</l>
                    <l xml:id="d001l580" n="64">Nec nostras Arabis navita odoribus</l>
                    <l xml:id="d001l581" n="65">Res mutet neque querat sale quid rubro</l>
                    <l xml:id="d001l582" n="66">In conchis lateat, quid mare et Indicum</l>
                    <l xml:id="d001l583" n="67">Rugosi piperis mittat, eburneis</l>
                    <l xml:id="d001l584" n="68">Fulcris unde elephans venerit aptior,</l>
                    <l xml:id="d001l585" n="69">Nec duri chalybes ferrea tristibus</l>
                    <l xml:id="d001l586" n="70">Bellis arma parent nullaque inertium</l>
                    <l xml:id="d001l587" n="71">Demum cura sibi in pectore, dummodo</l>
                    <l xml:id="d001l588" n="72">Spinther perniteat, notior ut satis</l>
                    <l xml:id="d001l589" n="73">Ignotos alios ducit, ut Hercule</l>
                    <l xml:id="d001l590" n="74">Sit forti Endymion clarior aut ape</l>
                    <l xml:id="d001l591" n="75">Frugi fucus iners, tibia quod mea</l>
                    <l xml:id="d001l592" n="76">Non laudat? Mage sed iustus et integer</l>
                    <l xml:id="d001l593" n="77">Siquis cum fuerit, publica et legibus</l>
                    <l xml:id="d001l594" n="78">Firmet iura sacris, tum sapientia</l>
                    <l xml:id="d001l595" n="79">Prestet, non dubitet pro patria et mori,</l>
                    <l xml:id="d001l596" n="80">Plebei ut Decii, Mutius et sue</l>
                    <l xml:id="d001l597" n="81">Vite prodigus aut fortis Horatius,</l>
                    <l xml:id="d001l598" n="82">Nulli nequitie deditus, et bonis</l>
                    <l xml:id="d001l599" n="83">Drusus, Scipio sit moribus, et Xenocrates</l>
                    <l xml:id="d001l600" n="84">Marmoreus frigeat ut lapis,</l>
                    <l xml:id="d001l601" n="85">Quamvis Phirna suis blandula amoribus</l>
                    <l xml:id="d001l602" n="86">Illum sollicitet, corpore que graves</l>
                    <l xml:id="d001l603" n="87">Nudato potuit fallere iudices,</l>
                    <l xml:id="d001l604" n="88">Hunc duco generosum, hunc ego nobilem,</l>
                    <l xml:id="d001l605" n="89">Quamvis fictilibus cenet et in genus</l>
                    <l xml:id="d001l606" n="90">Nullum se referat. Nam generositas</l>
                    <l xml:id="d001l607" n="91">Virtus et probitas veraque et unica est,</l>
                    <l xml:id="d001l608" n="92">Illis quin potius nata parentibus,</l>
                    <l xml:id="d001l609" n="93">Virtutem sequitur umbra velut, neque</l>
                    <l xml:id="d001l610" n="94">Fortune trahitur corporis aut bonis.</l>
                    <l xml:id="d001l611" n="95">Quod si divitie cui superent nove,</l>
                    <l xml:id="d001l612" n="96">Clarus sit patria et sanguine clarior,</l>
                    <l xml:id="d001l613" n="97">Nec dotes animi corporis aut tamen</l>
                    <l xml:id="d001l614" n="98">Illi deficiant, gaudet et omnium</l>
                    <l xml:id="d001l615" n="99">Virtutum aureolos carpere vertices</l>
                    <l xml:id="d001l616" n="100">(Ut tu, Cosme, decus gentis Etrurie,</l>
                    <l xml:id="d001l617" n="101">Laurentique facis), desinat amplius</l>
                    <l xml:id="d001l618" n="102">Velis Oceanum currere; nam mare,</l>
                    <l xml:id="d001l619" n="103">Ultra quas posuit durior Hercules</l>
                    <l xml:id="d001l620" n="104">Metas, navigiis est male pervium.</l>
                    <lb/>
                </div2>
                <div2 xml:id="001c010" type="carmen" met="O">
                    <head>
                        <abbr>10</abbr>
                    </head>
                    <p xml:id="d001l621" n="tit.">10. Carolus Maffeo Vegio salutem</p>
                    <l xml:id="d001l622" n="1">Felix Tartara qui nigra</l>
                    <l xml:id="d001l623" n="2" met="D">Ditis non tremuit, nec Rhadamanteum</l>
                    <l xml:id="d001l624" n="3">Horret iudicium sua</l>
                    <l xml:id="d001l625" n="4" met="D">Fidens mente bona, nec, sibi conscius,</l>
                    <l xml:id="d001l626" n="5">Ullas pertimuit minas</l>
                    <l xml:id="d001l627" n="6" met="D">Insani maris, at letus et impiger</l>
                    <l xml:id="d001l628" n="7">Currens per stadium et datam</l>
                    <l xml:id="d001l629" n="8" met="D">Fatis curriculo pervenit ad diem!</l>
                    <l xml:id="d001l630" n="9">Felix qui, bona Diis data</l>
                    <l xml:id="d001l631" n="10" met="D">Contentus placida corripiens manu,</l>
                    <l xml:id="d001l632" n="11">Summo sacra facit Iovi</l>
                    <l xml:id="d001l633" n="12" met="D">Et numquam queritur quod sibi sors mala</l>
                    <l xml:id="d001l634" n="13">Contingat (miser!) aut nigro</l>
                    <l xml:id="d001l635" n="14" met="D">Vicinam segetem lumine conspicit,</l>
                    <l xml:id="d001l636" n="15">Quamvis pernimium sua</l>
                    <l xml:id="d001l637" n="16" met="D">Messis fertilior ruperit horrea!</l>
                    <l xml:id="d001l638" n="17">Felix qui ingenio bono</l>
                    <l xml:id="d001l639" n="18" met="D">Profundis tenebris invenit abditum</l>
                    <l xml:id="d001l640" n="19">Verum, nec populi levis</l>
                    <l xml:id="d001l641" n="20" met="D">Curis aut studiis ducitur inscius!</l>
                    <l xml:id="d001l642" n="21">Non illum ambitio aut honor</l>
                    <l xml:id="d001l643" n="22" met="D">Torquet trigeminus, fratribus aut piis</l>
                    <l xml:id="d001l644" n="23">Sevas intulerit manus</l>
                    <l xml:id="d001l645" n="24" met="D">Audax, divitiis insatiabilis;</l>
                    <l xml:id="d001l646" n="25">Sed semper choreis iuvat</l>
                    <l xml:id="d001l647" n="26" met="D">Musarum cupidum nectere brachia</l>
                    <l xml:id="d001l648" n="27">Nymphis et Satyris simul.</l>
                    <l xml:id="d001l649" n="28" met="D">Tum certare lyre carmine consono</l>
                    <l xml:id="d001l650" n="29">Thebano mage, seu mage</l>
                    <l xml:id="d001l651" n="30" met="D">Lesboo cupias aut Teio, quibus</l>
                    <l xml:id="d001l652" n="31">Princeps in Latio doctus Horatius</l>
                    <l xml:id="d001l653" n="32" met="D">Usus, sepe meas canens</l>
                    <l xml:id="d001l654" n="33">Dulci dum numero ferit</l>
                    <l xml:id="d001l655" n="34" met="D">Aures, continuit carmina fistula.</l>
                    <l xml:id="d001l656" n="35">Te, Veggi, similis furor</l>
                    <l xml:id="d001l657" n="36" met="D">Nuper corripuit, scribere disticha</l>
                    <l xml:id="d001l658" n="37">Dum temptas avidus mihi;</l>
                    <l xml:id="d001l659" n="38" met="D">Sed iam non humilis, iam pede Homerico</l>
                    <l xml:id="d001l660" n="39">Heroas canis et feram</l>
                    <l xml:id="d001l661" n="40" met="D">Reddis non licitis Colchida amoribus.</l>
                    <l xml:id="d001l662" n="41">Iam iam non peries: fides</l>
                    <l xml:id="d001l663" n="42" met="D">Nobis siqua manet, iam tibi laurea</l>
                    <l xml:id="d001l664" n="43">Vati (nec levis auguror,</l>
                    <l xml:id="d001l665" n="44" met="D">Si non posteritas venerit invida</l>
                    <l xml:id="d001l666" n="45">Aut ingrata laboribus)</l>
                    <l xml:id="d001l667" n="46" met="D">Cinget sic merito tempora Delphica.</l>
                    <lb/>
                </div2>
                <div2 xml:id="001c011" type="carmen" met="S1">
                    <head>
                        <abbr>11</abbr>
                    </head>
                    <p xml:id="d001l668" n="tit.">11. Ad Leonardum Arretinum</p>
                    <l xml:id="d001l669" n="1">Hoc novum carmen deferit Apollo,</l>
                    <l xml:id="d001l670" n="2">Filius Maie et absolutor Argi,</l>
                    <l xml:id="d001l671" n="3">Quod Leonardo fidibus canoris</l>
                    <l xml:id="d001l672" n="4" met="A">Dicere temptem.</l>
                    <l xml:id="d001l673" n="5">Ardor et nomen dignum ad amici</l>
                    <l xml:id="d001l674" n="6">Convolet presto sine freno lubens,</l>
                    <l xml:id="d001l675" n="7">Mentis affectus referatur omnis</l>
                    <l xml:id="d001l676" n="8" met="A">Ad Leonardum.</l>
                    <l xml:id="d001l677" n="9">Non ebur clarum, spetiosa Nili</l>
                    <l xml:id="d001l678" n="10">Non adamantis speties metalli,</l>
                    <l xml:id="d001l679" n="11">Dulcius possunt generare mores</l>
                    <l xml:id="d001l680" n="12" met="A">Quam Leonardus.</l>
                    <l xml:id="d001l681" n="13">Iupiter, virum contulisti magnum</l>
                    <l xml:id="d001l682" n="14">Gentis Arretii decus, honor urbis</l>
                    <l xml:id="d001l683" n="15">Est Leonardus,</l>
                    <l xml:id="d001l684" n="16" met="A">Clarus orator, vigor et latine</l>
                    <l xml:id="d001l685" n="17">Glorie. Vivat mihi iam superstes;</l>
                    <l xml:id="d001l686" n="18">Splendor ingenti claritate fulgens</l>
                    <l xml:id="d001l687" n="19">Scandat ad astra.</l>
                    <l xml:id="d001l688" n="20" met="A">Iam vale, prepes, gravis et iocundus!</l>
                    <l xml:id="d001l689" n="21">Tu, deo factus, mihi recolendus,</l>
                    <l xml:id="d001l690" n="22">Nestoris vires superas et annos,</l>
                    <l xml:id="d001l691" n="23">Semper amice.</l>
                    <lb/>
                </div2>
                <div2 xml:id="001c012" type="carmen" met="F">
                    <head>
                        <abbr>12</abbr>
                    </head>
                    <p xml:id="d001l692" n="tit.">12. Ca. ad M. Tullium</p>
                    <l xml:id="d001l693" n="1">Disertissime Romuli nepotum,</l>
                    <l xml:id="d001l694" n="2">Quot sunt quotque fuerunt, Marce Tulli,</l>
                    <l xml:id="d001l695" n="3">Quotque post aliis erunt in annis,</l>
                    <l xml:id="d001l696" n="4">Gratias tibi maximas Catullus</l>
                    <l xml:id="d001l697" n="5">Agit pessimus omnium poeta,</l>
                    <l xml:id="d001l698" n="6">Tanto pessimus omnium poeta,</l>
                    <l xml:id="d001l699" n="7">Quanto tu optimus omnium patronus.</l>
                    <lb/>
                </div2>
                <div2 xml:id="001c013" type="carmen" met="H">
                    <head>
                        <abbr>13</abbr>
                    </head>
                    <p xml:id="d001l700" n="tit.">13. Cornelia in Pompeium</p>
                    <l xml:id="d001l701" n="1">Libera fortuna mors est; rapit omnia tellus</l>
                    <l xml:id="d001l702" n="2">Que genuit; celo tegitur qui non habet urnam.</l>
                    <lb/>
                </div2>
                <div2 xml:id="001c014" type="carmen" met="H">
                    <head>
                        <abbr>14</abbr>
                    </head>
                    <p xml:id="d001l703" n="tit.">14. Epitaphium Brachii</p>
                    <l xml:id="d001l704" n="1">Hostibus in mediis fudi cum sanguine vitam</l>
                    <l xml:id="d001l705" n="2">Neglectoque solo Romane condor in urbis.</l>
                    <l xml:id="d001l706" n="3">Ergo quid innumeras acies stravisse sub armis,</l>
                    <l xml:id="d001l707" n="4">Quid populi gentesque iuvant urbesque subacte?</l>
                    <l xml:id="d001l708" n="5">Quid mihi maiorum tituli prolesque superba,</l>
                    <l xml:id="d001l709" n="6">Fortia cui forti fecerunt Brachia nomen,</l>
                    <l xml:id="d001l710" n="7">Quod Capue princeps, quod regia signa tenerem,</l>
                    <l xml:id="d001l711" n="8">Reddiderim patrie longo post tempore cives?</l>
                    <l xml:id="d001l712" n="9">Vile caput iaceo. Tantum sed dedecus absit!</l>
                    <l xml:id="d001l713" n="10">Care nepos, patrio reddas mea membra sepulcro.</l>
                    <lb/>
                </div2>
                <div2 xml:id="001c015" type="carmen" met="E">
                    <head>
                        <abbr>15</abbr>
                    </head>
                    <p xml:id="d001l714" n="tit.">15. Ad Vegium poetam clarissimum | de distichis sibi dicatis responsio</p>
                    <l xml:id="d001l715" n="1">Binis carminibus nostros testaris amores;</l>
                    <l xml:id="d001l716" n="2">Binus ero versu, binus amore tibi.</l>
                    <lb/>
                </div2>
                <div2 xml:id="001c016" type="carmen" met="E">
                    <head>
                        <abbr>16</abbr>
                    </head>
                    <p xml:id="d001l717" n="tit.">16. Ad eundem</p>
                    <l xml:id="d001l718" n="1">Si gemina haud potero geminis dare carmina, Veggi,</l>
                    <l xml:id="d001l719" n="2">At geminus noster non tibi deerit amor.</l>
                    <lb/>
                </div2>
                <div2 xml:id="001c017" type="carmen" met="E">
                    <head>
                        <abbr>17</abbr>
                    </head>
                    <p xml:id="d001l720" n="tit.">17. Aliud distichon</p>
                    <l xml:id="d001l721" n="1">Respondere minus valeam si carmine, Veggi,</l>
                    <l xml:id="d001l722" n="2">Respondebo tibi certe in amore magis.</l>
                    <lb/>
                </div2>
                <div2 xml:id="001c018" type="carmen" met="E">
                    <head>
                        <abbr>18</abbr>
                    </head>
                    <p xml:id="d001l723" n="tit.">18. Aliud distichon</p>
                    <l xml:id="d001l724" n="1">Quantum tu versu vinces, vinceris amore;</l>
                    <l xml:id="d001l725" n="2">Laus tibi sit versu, laus in amore mihi.</l>
                    <lb/>
                </div2>
                <div2 xml:id="001c019" type="carmen" met="E">
                    <head>
                        <abbr>19</abbr>
                    </head>
                    <p xml:id="d001l726" n="tit.">19. Aliud distichon</p>
                    <l xml:id="d001l727" n="1">Certo te versu, certes me vincere amore,</l>
                    <l xml:id="d001l728" n="2">Sic mihi par versus, par tibi fiet amor.</l>
                    <lb/>
                </div2>
                <div2 xml:id="001c020" type="carmen" met="E">
                    <head>
                        <abbr>20</abbr>
                    </head>
                    <p xml:id="d001l729" n="tit.">20. Aliud distichon</p>
                    <l xml:id="d001l730" n="1">Mirum quod versus geminus tuus, at mage mirum</l>
                    <l xml:id="d001l731" n="2">Unum animum geminis corpora bina tamen.</l>
                    <lb/>
                </div2>
                <div2 xml:id="001c021" type="carmen" met="E">
                    <head>
                        <abbr>21</abbr>
                    </head>
                    <p xml:id="d001l732" n="tit.">21. Aliud distichon</p>
                    <l xml:id="d001l733" n="1">Et Gemini celo fulgent, laudantur amici</l>
                    <l xml:id="d001l734" n="2">Et gemini; geminus versus in orbe micat.</l>
                    <lb/>
                </div2>
                <div2 xml:id="001c022" type="carmen" met="E">
                    <head>
                        <abbr>22</abbr>
                    </head>
                    <p xml:id="d001l735" n="tit.">22. Aliud distichon</p>
                    <l xml:id="d001l736" n="1">Disticha tu nectis, frondes tibi nectat Apollo</l>
                    <l xml:id="d001l737" n="2">Impediatque tuas bina corona comas.</l>
                    <lb/>
                </div2>
                <div2 xml:id="001c023" type="carmen" met="E">
                    <head>
                        <abbr>23</abbr>
                    </head>
                    <p xml:id="d001l738" n="tit.">23. Aliud Bracchii epitaphium</p>
                    <l xml:id="d001l739" n="1">Dum mediis turmis perfusus sanguine luctor,</l>
                    <l xml:id="d001l740" n="2">Sternor et in vili contegor umbra solo.</l>
                    <l xml:id="d001l741" n="3">Ah, pudeat gentes domitas urbesque subactas</l>
                    <l xml:id="d001l742" n="4">Victoris clarum turpe iacere caput!</l>
                    <l xml:id="d001l743" n="5">Fortia quid prosunt maiorum, nomina prolis,</l>
                    <l xml:id="d001l744" n="6">Brachia, nunc titulis nomen inane meis?</l>
                    <l xml:id="d001l745" n="7">Quid mihi quod princeps Capue? Quid regia signa,</l>
                    <l xml:id="d001l746" n="8">Si modo neglecta membra gravantur humo?</l>
                    <l xml:id="d001l747" n="9">Sed tu, care nepos, patrio nunc ossa sepulchro</l>
                    <l xml:id="d001l748" n="10">Transfer et hec saxo carmina nostra dabis:</l>
                    <l xml:id="d001l749" n="11">«Brachius est nomen; patria est Perusia; cives</l>
                    <l xml:id="d001l750" n="12">Restitui patrie; contegor hoc tumulo».</l>
                    <lb/>
                </div2>
                <div2 xml:id="001c024" type="carmen" met="E">
                    <head>
                        <abbr>24</abbr>
                    </head>
                    <p xml:id="d001l751" n="tit.">24. Caroli Aretini epitaphium in Leonardum Aretinum</p>
                    <l xml:id="d001l752" n="1">Si merito doctis ornantur tempora lauro,</l>
                    <l xml:id="d001l753" n="2">Impediunt meritas laurea serta comas;</l>
                    <l xml:id="d001l754" n="3">Namque decus nostre lingue graieque fuisti,</l>
                    <l xml:id="d001l755" n="4">Clarus et orator, clarus et historicus.</l>
                    <lb/>
                </div2>
                <div2 xml:id="001c025" type="carmen" met="E">
                    <head>
                        <abbr>25</abbr>
                    </head>
                    <p xml:id="d001l756" n="tit.">25. Carmina scripta sub immagine domini | Leonardi de Aretio picta in Palatio</p>
                    <l xml:id="d001l757" n="1">Dominorum Priorum de Florentia videlicet in salecta</l>
                    <l xml:id="d001l758" n="2">Hic, Leonarde, tibi facies depicta, sed altum</l>
                    <l xml:id="d001l759" n="3">Ingenium libris pingitur omne tuis:</l>
                    <l xml:id="d001l760" n="4">Pingit Aristoteles, pingit Plato, sed mage pingit</l>
                    <l xml:id="d001l761" n="5">Florentina, gravis dulcis, et historia.</l>
                    <lb/>
                </div2>
                <div2 xml:id="001c026" type="carmen" met="E">
                    <head>
                        <abbr>26</abbr>
                    </head>
                    <p xml:id="d001l762" n="tit.">26. Quoddam epitaphium in templo Sancti Galli, | posito extra portam Sancti Galli prope Florentiam | ducentos passus, ubi in marmoreo tumulo haec carmina inscripta sunt</p>
                    <l xml:id="d001l763" n="1">Quisquis ad hoc rigidum flectis tua lumina saxum</l>
                    <l xml:id="d001l764" n="2">Perlege flebilibus carmina scripta notis,</l>
                    <l xml:id="d001l765" n="3">Nec dedigneris placida sic mente profari</l>
                    <l xml:id="d001l766" n="4">Et simul hec molli dicere verba sono:</l>
                    <l xml:id="d001l767" n="5">«Quisquis in hoc tumulo es, valeas precor et tua, queso,</l>
                    <l xml:id="d001l768" n="6">Urgeat impositus molliter ossa lapis».</l>
                    <l xml:id="d001l769" n="7">Me pietas, me sancta fides decorabat et omni</l>
                    <l xml:id="d001l770" n="8">Mens mea virtutum splendida luce fuit;</l>
                    <l xml:id="d001l771" n="9">Vincebam mira sanctum gravitate Catonem</l>
                    <l xml:id="d001l772" n="10">Et clemens magni Caesaris instar eram;</l>
                    <l xml:id="d001l773" n="11">Non humilem tristis, non me sors leta superbum</l>
                    <l xml:id="d001l774" n="12">Reddebat levibus concomitata bonis:</l>
                    <l xml:id="d001l775" n="13">Alter Aristides, alter fui in orbe Lycurgus,</l>
                    <l xml:id="d001l776" n="14">Nostra omnis vitii mens sine labe fuit.</l>
                    <l xml:id="d001l777" n="15">Rex meus ergo mihi decus est largitus equestre</l>
                    <l xml:id="d001l778" n="16">Et mihi dum vixi munera multa dedit;</l>
                    <l xml:id="d001l779" n="17">Ingentem claris mensuram nominis actis</l>
                    <l xml:id="d001l780" n="18">Equavi: Stephano nam mihi nomen erat;</l>
                    <l xml:id="d001l781" n="19">Virtutis primam meruit mea vita coronam,</l>
                    <l xml:id="d001l782" n="20">Qua dicor reliquos exsuperasse viros.</l>
                    <l xml:id="d001l783" n="21">Pignolam stirpem decoravi insignibus actis</l>
                    <l xml:id="d001l784" n="22">Et patriam Cypron laude sub astra tuli,</l>
                    <l xml:id="d001l785" n="23">Cypron in astra tuli: genuit me florida Cypros,</l>
                    <l xml:id="d001l786" n="24">Cypros ab idalia semper amata dea.</l>
                    <l xml:id="d001l787" n="25">Missus eram in Latium patriis orator ab oris,</l>
                    <l xml:id="d001l788" n="26">Abstulit hinc reditus invida Parca meos;</l>
                    <l xml:id="d001l789" n="27">Ardua nam magne peterem dum menia Rome,</l>
                    <l xml:id="d001l790" n="28">Me dedit indigne sors violenta neci.</l>
                    <l xml:id="d001l791" n="29">Non potui claris mortem depellere gestis:</l>
                    <l xml:id="d001l792" n="30">Omnia mors equat, corpora falce metit.</l>
                    <l xml:id="d001l793" n="31">Sparsa quidem totum volitat mea fama per orbem,</l>
                    <l xml:id="d001l794" n="32">Membra premit saxum, spiritus astra tenet.</l>
                    <lb/>
                </div2>
                <div2 xml:id="001c027" type="carmen" met="H">
                    <head>
                        <abbr>27</abbr>
                    </head>
                    <p xml:id="d001l795" n="tit.">27. In primordio studii versus</p>
                    <l xml:id="d001l796" n="1">Summe deus qui regna colis rutilantia celi,</l>
                    <l xml:id="d001l797" n="2">Arbitrio iureque tuo qui federa mundi</l>
                    <l xml:id="d001l798" n="3">Inconcussa tenes, claro doctissimus ipse</l>
                    <l xml:id="d001l799" n="4">Obtusas hominum perfundis lumine mentes,</l>
                    <l xml:id="d001l800" n="5">Da, precor, ingenii vires, da mentis acumen</l>
                    <l xml:id="d001l801" n="6">Ut ceptum sectemur iter mediumque tenentes</l>
                    <l xml:id="d001l802" n="7">Inde perhortatum mereamur tangere finem.</l>
                    <lb/>
                </div2>
                <div2 xml:id="001c028" type="carmen" met="H">
                    <head>
                        <abbr>28</abbr>
                    </head>
                    <p xml:id="d001l803" n="tit.">28. Gratiarum actio ad doctores</p>
                    <l xml:id="d001l804" n="1">Atque ego, si grates meritis pro talibus ausim</l>
                    <l xml:id="d001l805" n="2">Reddere, consulti patres, non cantus Homeri,</l>
                    <l xml:id="d001l806" n="3">Nec michi dulciloqui satis esset Musa Maronis,</l>
                    <l xml:id="d001l807" n="4">Aut, si tanta foret tributa copia fandi</l>
                    <l xml:id="d001l808" n="5">Tullius et Crispus quantam sparsere per orbem,</l>
                    <l xml:id="d001l809" n="6">Vix ego condignas auderem reddere grates.</l>
                    <l xml:id="d001l810" n="7">Ergo deus, qui cuncta potest quique omnia cernit,</l>
                    <l xml:id="d001l811" n="8">Premia digna ferat, vitam statumque perennem,</l>
                    <l xml:id="d001l812" n="9">Atque ego, si quicquam valeo, dum vita manebit</l>
                    <l xml:id="d001l813" n="10">Vester ero vestrumque canam per secula nomen.</l>
                    <lb/>
                </div2>
                <div2 xml:id="001c029" type="carmen" met="E">
                    <head>
                        <abbr>29</abbr>
                    </head>
                    <p xml:id="d001l814" n="tit.">29. Carolus Aretinus</p>
                    <l xml:id="d001l815" n="1">Hic locus odit, amat, punit, conservat, honorat,</l>
                    <l xml:id="d001l816" n="2">Nequitiam, leges, crimina, iura, probos.</l>
                </div2>
            </div1>
        </body>
    </text>
</TEI>
