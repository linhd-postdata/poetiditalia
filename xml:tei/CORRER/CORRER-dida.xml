<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="CORRER-dida">
                    <title>libellus didascalicus</title>
                    <title type="short">libellus didascalicus</title>
                    <abbr>didasc.</abbr>
                    <bibl>E. Garin, 1952</bibl>
                </title>
                <author xml:id="CORRER" n="140.000">
                    <name>Correr, Gregorio</name>
                    <date>Venezia 1409 - Verona 1464</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Gregorio Correr</persName>
                    <abbr>CORRER</abbr>
                </author>
                <respStmt>
                    <resp>Reference basis text</resp>
                    <name>E. Garin, 1952</name>
                </respStmt>
            </titleStmt>
            <extent>
                <measure unit="words" quantity="1910">1910</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>E. Garin, 1952</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>5.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Tiziana Brolli</bibl>
                </head>
                <lb/>
                <p xml:id="d001l1" n="0|1">Gregorii Corrarii Veneti ad Andream fratrem quomodo educari debeant pueri. | Libellus hic didascalicus est: ideo debuit ad aliquos scribi</p>
                <lb/>
                <l xml:id="d001l2" n="1">Haec tibi de libris veterum, germane, relegi,</l>
                <l xml:id="d001l3" n="2">Quaeque super pueris docuit pater optimus olim</l>
                <l xml:id="d001l4" n="3">Victorinus; et hic aliquid quod discere possit,</l>
                <l xml:id="d001l5" n="4">Si quem digna manet studiorum cura, docebo.</l>
                <l xml:id="d001l6" n="5">Protinus a cunis labor est, cum taedia longi</l>
                <l xml:id="d001l7" n="6">Solverunt menses, palletque puerpera lecto,</l>
                <l xml:id="d001l8" n="7">Et trepidae assistunt matres: quare optima porro</l>
                <l xml:id="d001l9" n="8">Quaerenda est nutrix, sermone et moribus aequis.</l>
                <l xml:id="d001l10" n="9">Huius praecipue vocem conabitur infans</l>
                <l xml:id="d001l11" n="10">Fingere: tum rudibus quae primum accentibus olim</l>
                <l xml:id="d001l12" n="11">Ediderit durant, animisque capacibus haerent.</l>
                <l xml:id="d001l13" n="12">Insanire putem puero qui barbara praebet</l>
                <l xml:id="d001l14" n="13">Ubera lactanti: mores et dissona discunt</l>
                <l xml:id="d001l15" n="14">Quae risu excipiunt nocitura vocabula patres.</l>
                <l xml:id="d001l16" n="15">Post ubi luxuries inflavit barbara venas,</l>
                <l xml:id="d001l17" n="16">Difficile est vitio discedere quod semel infans</l>
                <l xml:id="d001l18" n="17">Sorbuit a teneris, ut vas rude, protinus annis.</l>
                <l xml:id="d001l19" n="18">Quidam scrutantes naturae munia credunt</l>
                <l xml:id="d001l20" n="19">Dederi hoc pueris materno munere caris.</l>
                <l xml:id="d001l21" n="20">At nunc, ut luxus nostris, matercula quaeque,</l>
                <l xml:id="d001l22" n="21">Ut semel in digitis gemmam prospexit inertem,</l>
                <l xml:id="d001l23" n="22">Dedignatur, et emittit fortassis alendam</l>
                <l xml:id="d001l24" n="23">Filiolam meretrici: quid ni turpe putet nil,</l>
                <l xml:id="d001l25" n="24">Cui stupra et sordes, et nomina nota procorum</l>
                <l xml:id="d001l26" n="25">Osculaque et cantus pernoctantis parasiti,</l>
                <l xml:id="d001l27" n="26">Et didicit vitium quod nondum intelligit esse?</l>
                <l xml:id="d001l28" n="27">Nec tibi cura tamen fuerit postrema, repente</l>
                <l xml:id="d001l29" n="28">Ponere custodem morum, ludique magistrum,</l>
                <l xml:id="d001l30" n="29">Ut quidquid nimium nutrix indulserit, ille</l>
                <l xml:id="d001l31" n="30">Corrigat, et virga doceat parere reperta.</l>
                <l xml:id="d001l32" n="31">Multa ferent anni, quae post contemnet ephebus,</l>
                <l xml:id="d001l33" n="32">Nescia dum virtus rerum contenditur ut vis.</l>
                <l xml:id="d001l34" n="33">Nonnullis visum est maiorum infantibus esse</l>
                <l xml:id="d001l35" n="34">Parcendum donec iam septima terminet aestas.</l>
                <l xml:id="d001l36" n="35">Nos aliter: neque poeniteat, doctissime rhetor</l>
                <l xml:id="d001l37" n="36">Quintiliane, tui, tu rite haec, qui sua quaeque</l>
                <l xml:id="d001l38" n="37">Infanti studia, et nullum qui duxeris esse</l>
                <l xml:id="d001l39" n="38">Desidiae tempus. Cur quae iam moribus aetas</l>
                <l xml:id="d001l40" n="39">Congruit, haec eadem studii praecepta refutet?</l>
                <l xml:id="d001l41" n="40">Quare hoc exiguum lucri fastidis, amice?</l>
                <l xml:id="d001l42" n="41">Quid dicam, qui mox pictas eborisque figuras</l>
                <l xml:id="d001l43" n="42">In seriem ponit ludo, et puerilia corda</l>
                <l xml:id="d001l44" n="43">Allicit, atque animum tenui re pascit inanem?</l>
                <l xml:id="d001l45" n="44">Contemplator item quae cuique est gloria palmae:</l>
                <l xml:id="d001l46" n="45">Noscere enim in promptu est animos tum fraude carentes.</l>
                <l xml:id="d001l47" n="46">Attamen interdum spes incunabula fallunt,</l>
                <l xml:id="d001l48" n="47">Et potis est iuvenes annos natura potenter</l>
                <l xml:id="d001l49" n="48">Mutare in melius, quam tu speraveris unquam.</l>
                <l xml:id="d001l50" n="49">Sed frustra ingenium dederit natura, laborem</l>
                <l xml:id="d001l51" n="50">Si fugias, si poeniteat cuiuslibet artis.</l>
                <l xml:id="d001l52" n="51">Nequicquam pecoris generosi nomina gentis</l>
                <l xml:id="d001l53" n="52">Iactet equus, quamvis domitrix Apulia mittat;</l>
                <l xml:id="d001l54" n="53">Si careat studio, in pistrinum inglorius ibit.</l>
                <l xml:id="d001l55" n="54">Atque adeo si quis holor, aut reverentia doctis,</l>
                <l xml:id="d001l56" n="55">Quisque bonus pueris artes, elementaque prima</l>
                <l xml:id="d001l57" n="56">Praestaret: sed quid miserum aeque? Inde illa senectus</l>
                <l xml:id="d001l58" n="57">Doctorum, quis nil percusso est unctius auro.</l>
                <l xml:id="d001l59" n="58">Praeterea nimia est patrum indulgentia; quondam,</l>
                <l xml:id="d001l60" n="59">Ut aequum est iuvenem, si quid commiserat usquam,</l>
                <l xml:id="d001l61" n="60">Iratum patrem trepidabat limine natus.</l>
                <l xml:id="d001l62" n="61">Accedam? taceam, instigem? purgem ne? loquar ne?</l>
                <l xml:id="d001l63" n="62">Coram patre puer nunc peierat, et bibit, et audet</l>
                <l xml:id="d001l64" n="63">Omne nefas, ludit, lenonum dedecore emptas</l>
                <l xml:id="d001l65" n="64">Servat amicitias. Quid tum? Patiare necesse est,</l>
                <l xml:id="d001l66" n="65">Dire senex. Quid enim puero, cui stupra, domusque</l>
                <l xml:id="d001l67" n="66">Corrupta exemplo, qui nondum dente parato</l>
                <l xml:id="d001l68" n="67">Vidit lascivis coenas et prandia patris</l>
                <l xml:id="d001l69" n="68">Cantibus obstrepere, et pueros cognovit amatos?</l>
                <l xml:id="d001l70" n="69">Mox tibi decrepito, si quid de moribus huius</l>
                <l xml:id="d001l71" n="70">Poeniteat demum, tenue et miserabile guttur</l>
                <l xml:id="d001l72" n="71">Elidet: ficto gemitu lugubre feretrum</l>
                <l xml:id="d001l73" n="72">Componet, sed tu porrectis calcibus ibis.</l>
                <l xml:id="d001l74" n="73">Nunc vero ad ferulas doctorum transeo, nec te</l>
                <l xml:id="d001l75" n="74">Poeniteat circum tenues involvier actus.</l>
                <l xml:id="d001l76" n="75">Hoc aio incipiens, sub quo primaeva iuventus</l>
                <l xml:id="d001l77" n="76">Ponat avaritiae sordes, huicque integra mens sit.</l>
                <l xml:id="d001l78" n="77">Praecipue sumat curamque animumque parentis</l>
                <l xml:id="d001l79" n="78">Erga discipulos, et per compendia ducat.</l>
                <l xml:id="d001l80" n="79">Praeterea studio vigilanti vir bonus adsit</l>
                <l xml:id="d001l81" n="80">Assidue circa mores, ne cerea corda</l>
                <l xml:id="d001l82" n="81">In vitium, facilesque animos contagia sumant.</l>
                <l xml:id="d001l83" n="82">Tum, quamvis sanctis intructi moribus albam</l>
                <l xml:id="d001l84" n="83">Mente pudicitiam servent, suadebo tamen quod</l>
                <l xml:id="d001l85" n="84">Secreta a pueris maneat robustior aetas,</l>
                <l xml:id="d001l86" n="85">Seu studii statione, aut ludo: nam neque solum</l>
                <l xml:id="d001l87" n="86">Vitandum scelus et causae, sed criminis atri</l>
                <l xml:id="d001l88" n="87">Suspicio, neque discendi intermissio fiat</l>
                <l xml:id="d001l89" n="88">Plurima, nam facile in peius rapiuntur ephebi;</l>
                <l xml:id="d001l90" n="89">At quamvis studiis iuvet impallescere longis</l>
                <l xml:id="d001l91" n="90">Praestantes animi pueros, his danda tamen sunt</l>
                <l xml:id="d001l92" n="91">Tempora quis laxent se se et iuvenilia corda</l>
                <l xml:id="d001l93" n="92">Oblectent: parit assiduus fastidia doctor</l>
                <l xml:id="d001l94" n="93">Ultra mensuram. Licitis dimittere ludis</l>
                <l xml:id="d001l95" n="94">Non erit indignum, et membra exercere decore</l>
                <l xml:id="d001l96" n="95">Multum adeo confert studiis: nam cruda labore</l>
                <l xml:id="d001l97" n="96">Decoquitur bilis, collectusque effluit humor.</l>
                <l xml:id="d001l98" n="97">Nec maiore tamen se turba oneraverit ipse</l>
                <l xml:id="d001l99" n="98">Viribus: ille quidem durus peiorque noverca,</l>
                <l xml:id="d001l100" n="99">Qui poterit pueri ingenium fraudare benignum.</l>
                <l xml:id="d001l101" n="100">Nec mihi displiceat doctoris curva senectus,</l>
                <l xml:id="d001l102" n="101">Si vigeant sensus animi, corpusque labori</l>
                <l xml:id="d001l103" n="102">Nondum interdictum: venit experientia canis.</l>
                <l xml:id="d001l104" n="103">Non ita quod pueri libeat, caedantur adulti</l>
                <l xml:id="d001l105" n="104">Supplicio servili, et quod, si tempora mutes,</l>
                <l xml:id="d001l106" n="105">Convenit iniuria. Quid enim cum iurgia temnat,</l>
                <l xml:id="d001l107" n="106">Et semel e nudo deiecerit ore ruborem,</l>
                <l xml:id="d001l108" n="107">Horrescat, suetus flagris ut pessima quaeque</l>
                <l xml:id="d001l109" n="108">Mancipia? Imprimis vitandum est ne memor aetas</l>
                <l xml:id="d001l110" n="109">Iniuriae veteris studium exhorrescat acerbe,</l>
                <l xml:id="d001l111" n="110">Quae nondum ullius virtutis coepit amorem.</l>
                <l xml:id="d001l112" n="111">Nec mihi displiceat pueri rubor ingeniumque</l>
                <l xml:id="d001l113" n="112">Lentescens, nec quod dubitet speraveris infra,</l>
                <l xml:id="d001l114" n="113">Aut roget, atque animum solers per singula ducat.</l>
                <l xml:id="d001l115" n="114">Quippe etiam multi demissi, ni vehementer</l>
                <l xml:id="d001l116" n="115">Insistas: quidam imperium indignantur, at illos</l>
                <l xml:id="d001l117" n="116">Debilitat timor: usque adeo concordia mentis</l>
                <l xml:id="d001l118" n="117">Inter mortales rarissima. Quare age prudens,</l>
                <l xml:id="d001l119" n="118">Inspice naturam, atque animas speculare recentes.</l>
                <l xml:id="d001l120" n="119">Nam cerebrum memor, et facili praecordia limo</l>
                <l xml:id="d001l121" n="120">Argumenta dabunt puero, viresque latentes</l>
                <l xml:id="d001l122" n="121">Nudabunt animae: sed nec tabescere mentem</l>
                <l xml:id="d001l123" n="122">Desidia turpi patiaris, quippe necesse est</l>
                <l xml:id="d001l124" n="123">Exercere caput. Quid enim didicisse potes tu</l>
                <l xml:id="d001l125" n="124">Aptius a teneris, vel quid iucundius unquam?</l>
                <l xml:id="d001l126" n="125">Dulce quidem est senibus fessis meminisse libelli,</l>
                <l xml:id="d001l127" n="126">Sive hi iura togae servent, sanctumque senatum,</l>
                <l xml:id="d001l128" n="127">Seu circum virides hortos, notaque sub umbra</l>
                <l xml:id="d001l129" n="128">Producant se se tremuli subeunte bacillo.</l>
                <l xml:id="d001l130" n="129">Cui tantus dolor, aut quid tam lugubre dabit sors,</l>
                <l xml:id="d001l131" n="130">Quod non liniri possit, moestoque remitti</l>
                <l xml:id="d001l132" n="131">Pectore, si tanquam speculum exemplaria volvat?</l>
                <l xml:id="d001l133" n="132">Primus naturae Granonius addidit artem</l>
                <l xml:id="d001l134" n="133">Simonides, Scopae miseri conviva supremus:</l>
                <l xml:id="d001l135" n="134">Primus imaginibus nulla non arte petitis</l>
                <l xml:id="d001l136" n="135">Imposuit levibus numerum, sedesque locorum</l>
                <l xml:id="d001l137" n="136">Mansuras docuit vicis optare remotis;</l>
                <l xml:id="d001l138" n="137">Offenduntur enim strepitu atque accursibus aulae.</l>
                <l xml:id="d001l139" n="138">Ergo exercebis pueros. Divina Maronis</l>
                <l xml:id="d001l140" n="139">Carmina praecipue discant, teneantque fideles,</l>
                <l xml:id="d001l141" n="140">Sive oratorum malint contendere campo,</l>
                <l xml:id="d001l142" n="141">Curandum est aeque Ciceronis plurima volvant.</l>
                <l xml:id="d001l143" n="142">Idem ardor suberit; idem fons, atque eadem lex</l>
                <l xml:id="d001l144" n="143">Eloquii. Tum si quicquam conabitur, ultro</l>
                <l xml:id="d001l145" n="144">Succurret quid agat, quove ordine, quo pede dicat:</l>
                <l xml:id="d001l146" n="145">Promptius expediet quaeque ardentissima, tum cum</l>
                <l xml:id="d001l147" n="146">Conformata vigent et corda et lingua loquentis.</l>
                <l xml:id="d001l148" n="147">Nec voci gestus dicentis discrepet, aut frons:</l>
                <l xml:id="d001l149" n="148">Oret opem civi merito, lacrymansque loquetur</l>
                <l xml:id="d001l150" n="149">Pupilli aerumnas, crimen civile, dolosque</l>
                <l xml:id="d001l151" n="150">In patriam graviter stomacho exsecretur acerbo;</l>
                <l xml:id="d001l152" n="151">Denique quicquid aget, naturam artemque sequetur,</l>
                <l xml:id="d001l153" n="152">Nec mihi displiceant pueri, quibus exuberat vis</l>
                <l xml:id="d001l154" n="153">Largior eloquii, ac dicendi copia maior;</l>
                <l xml:id="d001l155" n="154">Nam facile abscindet ratio, multum auferet aetas,</l>
                <l xml:id="d001l156" n="155">Multa cadent usu certo. Sed non minus aequum est</l>
                <l xml:id="d001l157" n="156">Tardis ferre manum, studii ne destituat spes,</l>
                <l xml:id="d001l158" n="157">Neu pigeat docuisse pedes, quantumque molossus</l>
                <l xml:id="d001l159" n="158">A tribraco, quantum spondaeus distet iambo.</l>
                <l xml:id="d001l160" n="159">Olim nervorum cantus et carmina vocum,</l>
                <l xml:id="d001l161" n="160">Grande operae praetium, magnoque in honore fuere,</l>
                <l xml:id="d001l162" n="161">Graecia dum viguit, studiorum maxima nutrix.</l>
                <l xml:id="d001l163" n="162">Sic honor accessit divinis vatibus, atque</l>
                <l xml:id="d001l164" n="163">Creditus Amphion testudine saxa movere,</l>
                <l xml:id="d001l165" n="164">Dictus ob hoc Orpheus rabidos mulcere leones.</l>
                <l xml:id="d001l166" n="165">Nonne vides cantu longos ut quisque labores</l>
                <l xml:id="d001l167" n="166">Soletur, sive effossor, seu vinitor uvae?</l>
                <l xml:id="d001l168" n="167">Et ferus Aeacides tetigit Chironis in antro</l>
                <l xml:id="d001l169" n="168">Fila lirae, et rudibus percussit vocibus auras,</l>
                <l xml:id="d001l170" n="169">Suetus semiviri caudam ridere magistri.</l>
                <l xml:id="d001l171" n="170">Non igitur musicae temnenda est, sive poesim</l>
                <l xml:id="d001l172" n="171">Miraris, seu rostra tumultu agitata forensi.</l>
                <l xml:id="d001l173" n="172">Praeterea nec virginibus psalteria castis</l>
                <l xml:id="d001l174" n="173">Opprobrio ducas: gaudet Deus ipse Camenis.</l>
                <l xml:id="d001l175" n="174">Attamen absurdum est obscenas fingere voces</l>
                <l xml:id="d001l176" n="175">Ut senior tremulo demergat verba palato</l>
                <l xml:id="d001l177" n="176">Ebrius hic titubet, vel amore ut gestiat ille,</l>
                <l xml:id="d001l178" n="177">Nec lingua vocem premere, aut resonare decorum est,</l>
                <l xml:id="d001l179" n="178">Distentis late labris, ut rudere credas</l>
                <l xml:id="d001l180" n="179">Iumenta in Calabris attrito vomere campis.</l>
                <l xml:id="d001l181" n="180">Praeceptoris erit gestus formare decoros</l>
                <l xml:id="d001l182" n="181">A teneris, necdum iam dedignante iuventa,</l>
                <l xml:id="d001l183" n="182">Nescia dum virtus rerum contenditur ut vis.</l>
                <l xml:id="d001l184" n="183">Ni pigeat praeferre pedem, non tarda sequetur</l>
                <l xml:id="d001l185" n="184">Mens iuvenum, neque si libeat miscere latinis</l>
                <l xml:id="d001l186" n="185">Graeca, minus valeant: quin ad nova quaeque vicissim</l>
                <l xml:id="d001l187" n="186">Promptius intendent se se et corda inscia rerum.</l>
                <l xml:id="d001l188" n="187">Non etenim is animo pueris labor insitus acri</l>
                <l xml:id="d001l189" n="188">Conatu mentis: verum ut corpuscula terrae</l>
                <l xml:id="d001l190" n="189">Mollius affligunt toties, cursuque vagantur</l>
                <l xml:id="d001l191" n="190">Huc illuc, sic ingenii levis addita vena est,</l>
                <l xml:id="d001l192" n="191">Et patiens operum; neque enim est id pondus in ipsis.</l>
                <l xml:id="d001l193" n="192">Nec tamen ii coetus hominum et civilia vitent,</l>
                <l xml:id="d001l194" n="193">Namque hinc formido subrepit, vel malus error;</l>
                <l xml:id="d001l195" n="194">Humanum est inter cives inquirere doctos.</l>
                <l xml:id="d001l196" n="195">Sed non ulla magis mentis industria tollit,</l>
                <l xml:id="d001l197" n="196">Quam speratus honos: generoso in pectore laudum</l>
                <l xml:id="d001l198" n="197">Fixus amor: semperque animis calet aemula virtus.</l>
                <l xml:id="d001l199" n="198">Usque adeo cum primum artes crevere repertae,</l>
                <l xml:id="d001l200" n="199">Ambitio crevit, laudumque erecta cupido est.</l>
                <l xml:id="d001l201" n="200">Alludit famae cum dicit Horatius, album</l>
                <l xml:id="d001l202" n="201">Mutor in alitem, et insidunt mihi cruribus asprae</l>
                <l xml:id="d001l203" n="202">Pelles: dulce quidem est cultum dictasse libellum.</l>
                <l xml:id="d001l204" n="203">At Veneti pueri longis ambagibus haerent,</l>
                <l xml:id="d001l205" n="204">Aut abaco discunt teneri, imberbesque etiam tum</l>
                <l xml:id="d001l206" n="205">Assyrias Latio mutant sub sidere gazas;</l>
                <l xml:id="d001l207" n="206">Solae divitiae remo velloque petuntur.</l>
                <l xml:id="d001l208" n="207">Urbe piget nostra; de qua tam clara per orbem</l>
                <l xml:id="d001l209" n="208">Nomina: maiores nostri virtute decora</l>
                <l xml:id="d001l210" n="209">Nil melius duxere, et sanctis legibus urbem</l>
                <l xml:id="d001l211" n="210">Fundarunt. Nondum tanto matrona paratu;</l>
                <l xml:id="d001l212" n="211">Nam digitis gemmas, pulchroque monilia collo</l>
                <l xml:id="d001l213" n="212">Gestabant paucae: foris aequora dura mariti</l>
                <l xml:id="d001l214" n="213">Verrebant: galea condebant tempora patres.</l>
                <l xml:id="d001l215" n="214">Hospitis adventu non ambitiosa dabatur</l>
                <l xml:id="d001l216" n="215">Coena, nec auratis laquearia fulva metallis</l>
                <l xml:id="d001l217" n="216">Pendebant trabibus: nullos aulea tegebant</l>
                <l xml:id="d001l218" n="217">Strata thores, et privatis moderatior usus</l>
                <l xml:id="d001l219" n="218">Argenti, sanctaeque domus ut templa patebant.</l>
                <l xml:id="d001l220" n="219">Mirari poterat, si quis conviva subisset</l>
                <l xml:id="d001l221" n="220">Amplustrum aut tabulas, ereptaque rostra carinis.</l>
                <l xml:id="d001l222" n="221">Emeriti cives sanguine, quique labore</l>
                <l xml:id="d001l223" n="222">Imperium peperere suo, cum frigore venas</l>
                <l xml:id="d001l224" n="223">Strinxerat et gelidos artus longaeva senectus,</l>
                <l xml:id="d001l225" n="224">Publica curabant consulta, et maxima rerum:</l>
                <l xml:id="d001l226" n="225">Horum autem nemo ob privata negotia contra</l>
                <l xml:id="d001l227" n="226">Commoda tentasset patriae, et communia iura.</l>
                <l xml:id="d001l228" n="227">Ergo illis foris imperium, gentesque subactae</l>
                <l xml:id="d001l229" n="228">Iura domi et mores, rebusque experta iuventus.</l>
                <l xml:id="d001l230" n="229">Tempus et hanc nostris rationem admittere chartis,</l>
                <l xml:id="d001l231" n="230">Urbibus an magnis dicendi copia prosit.</l>
                <l xml:id="d001l232" n="231">Porro hinc concedo, nisi sit sapientia, nasci</l>
                <l xml:id="d001l233" n="232">Semper nefas, saepe everti pulcherrima regna.</l>
                <l xml:id="d001l234" n="233">At si quis haerens virtuti possidet artem</l>
                <l xml:id="d001l235" n="234">Dicendi, patriam libertatemque suosque</l>
                <l xml:id="d001l236" n="235">Tutetur, pacique ac bellis utilis idem est.</l>
                <l xml:id="d001l237" n="236">Nam quondam in silvis violenti ac more ferino</l>
                <l xml:id="d001l238" n="237">Vivebant homines, et ubi errantes tulerat nox</l>
                <l xml:id="d001l239" n="238">Carpebant somnos in montibus aut speluncis:</l>
                <l xml:id="d001l240" n="239">Passim concubitus nec gnatos noverat ullus,</l>
                <l xml:id="d001l241" n="240">Tempore quo sapiens ac magnus videlicet vir</l>
                <l xml:id="d001l242" n="241">Praevidit quantum rationis et ingenii esset</l>
                <l xml:id="d001l243" n="242">Obstrusum latebris; igitur sermone decoro</l>
                <l xml:id="d001l244" n="243">Agrestam turbam (mirum est potuisse) coegit.</l>
                <l xml:id="d001l245" n="244">Vivendi posuit iura, et formidine poenae</l>
                <l xml:id="d001l246" n="245">Exacuit mentis, ne quis fur, ne quis adulter:</l>
                <l xml:id="d001l247" n="246">Hinc variae venere artes, ususque serendi,</l>
                <l xml:id="d001l248" n="247">Dehinc parvas munire urbes vallo fluvioque,</l>
                <l xml:id="d001l249" n="248">Et sua tutari norunt, et claudere septis:</l>
                <l xml:id="d001l250" n="249">Postremo cum vicinis de finibus agri</l>
                <l xml:id="d001l251" n="250">Certabant. Tum militiae labor additus, inde</l>
                <l xml:id="d001l252" n="251">Regnandi ambitio, doctrinaeque invida cura.</l>
                <l xml:id="d001l253" n="252">Tum pauci sapientes, cum vis flecteret aequum,</l>
                <l xml:id="d001l254" n="253">Duxere exilium ruri, et docuere priores</l>
                <l xml:id="d001l255" n="254">Et contemnere opes, et eis frugaliter uti.</l>
                <l xml:id="d001l256" n="255">Vatibus hic olim fuerat mos ruris amoeni</l>
                <l xml:id="d001l257" n="256">Secessu gaudere, et aprici gramine campi,</l>
                <l xml:id="d001l258" n="257">Flumina ubi et virides resonarent undique ripae,</l>
                <l xml:id="d001l259" n="258">Et montana leves ferebant murmura venti,</l>
                <l xml:id="d001l260" n="259">Hortulus hic, vineta procul, poma insita, flores,</l>
                <l xml:id="d001l261" n="260">Et teneri circum caules, vescumque papaver.</l>
                <l xml:id="d001l262" n="261">Difficile est, sodes, nomen meruisse poetae.</l>
                <l xml:id="d001l263" n="262">Multa feras, discasque diu, multa ante papyro</l>
                <l xml:id="d001l264" n="263">Est opus, et graecis dudum insenuisse libellis,</l>
                <l xml:id="d001l265" n="264">Quam possis paucos in turbam credere versus,</l>
                <l xml:id="d001l266" n="265">Non quales ego, sed quales ostendere tantum</l>
                <l xml:id="d001l267" n="266">Et vellem, et nequeo. Nam si me insana trahit spes</l>
                <l xml:id="d001l268" n="267">Carmina quis prohibet centum percurrere? Ibique</l>
                <l xml:id="d001l269" n="268">Iungantur delphines equis, atque ordine verso</l>
                <l xml:id="d001l270" n="269">Thura legant Calybes, molles dent aera Sabaei.</l>
                <l xml:id="d001l271" n="270">Sed non haec ratio scribendi: quippe poesis</l>
                <l xml:id="d001l272" n="271">Picturae est similis, quae convenientia reddit</l>
                <l xml:id="d001l273" n="272">Personae, et capiti medioque accommodat imum.</l>
                <l xml:id="d001l274" n="273">Sumere materias aequum est pro viribus, atque</l>
                <l xml:id="d001l275" n="274">Offendat nugis caveat, ne cum velit astu</l>
                <l xml:id="d001l276" n="275">Penelope sponsi orbatum narrare Cyclopam,</l>
                <l xml:id="d001l277" n="276">Incipiat raptus Helenae, Troiaeque ruinas.</l>
                <l xml:id="d001l278" n="277">Pleraque tecta sinat praesens industria vatis,</l>
                <l xml:id="d001l279" n="278">Ut quidam pictor casum qui forte tabella</l>
                <l xml:id="d001l280" n="279">Virginis Argolicae mandarat: flebat Ulysses</l>
                <l xml:id="d001l281" n="280">Ante aras, tristisque aderat Menelaus, et una</l>
                <l xml:id="d001l282" n="281">Infelix augur scisso velamine Chalcas.</l>
                <l xml:id="d001l283" n="282">Ergo cum ingenium genitoris reddere partes</l>
                <l xml:id="d001l284" n="283">Viribus accisis non posset, fecit Atridem</l>
                <l xml:id="d001l285" n="284">Tollentem palmas, vultusque obnubit amictu</l>
                <l xml:id="d001l286" n="285">Funereo, ut quivis habitus atque ora parentis</l>
                <l xml:id="d001l287" n="286">Fingeret arbitrio: fugias ante omnia linguam</l>
                <l xml:id="d001l288" n="287">Assentatoris, ne limae poeniteat mox,</l>
                <l xml:id="d001l289" n="288">Aut alio insignis quovis errore noteris.</l>
                <l xml:id="d001l290" n="289">Da Victorino haec, et dic legat optimus ille,</l>
                <l xml:id="d001l291" n="290">Qui nihil a vero cuiquam mentitus amico.</l>
                <l xml:id="d001l292" n="291">Sitque operi modus, et fines sint denique, ne te</l>
                <l xml:id="d001l293" n="292">Frustreris, semperque aliquid mutare labores:</l>
                <l xml:id="d001l294" n="293">Iam minium chartis, et cedrum posce libello.</l>
            </div1>
        </body>
    </text>
</TEI>
