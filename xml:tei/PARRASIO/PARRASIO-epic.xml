<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PARRASIO-epic">
                    <title>epicedion in Hippolytam Sfortiam</title>
                    <title type="short">epicedion in Hippolytam Sfortiam</title>
                    <abbr>epic.</abbr>
                    <bibl>T. Klein, 1987</bibl>
                </title>
                <author xml:id="PARRASIO" n="240.000">
                    <name>Parrasio, Paolo</name>
                    <date>Cosenza, 1473 - 1545</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Paolo Parrasio</persName>
                    <abbr>PARRASIO</abbr>
                </author>
                <respStmt>
                    <resp>Reference basis text</resp>
                    <name>T. Klein, 1987</name>
                </respStmt>
            </titleStmt>
            <extent>
                <measure unit="words" quantity="2588">2588</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>T. Klein, 1987</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Daniela  Marrone</bibl>
                </head>
                <l xml:id="d001l1" n="1">Nunc, si quando mihi, nunc, nunc succurrite, Musae,</l>
                <l xml:id="d001l2" n="2">Et fontes aperite novos, immittite habenas</l>
                <l xml:id="d001l3" n="3">Fluminibus! totos effundat Pympla liquores,</l>
                <l xml:id="d001l4" n="4">Nunc laxet Cephysus aquas et murmure rauco</l>
                <l xml:id="d001l5" n="5">(Qualia, quum Tyrio vernantem flore videret</l>
                <l xml:id="d001l6" n="6">Narcissum, fudisse ferunt) lamenta resumat,</l>
                <l xml:id="d001l7" n="7">Et nemus Ardalidum coenoso gurgite praeceps</l>
                <l xml:id="d001l8" n="8">Insonet, acsi iterum trepidet Phytona renatum!</l>
                <l xml:id="d001l9" n="9">Nec mage Corycio festos, Pegnides, in antro</l>
                <l xml:id="d001l10" n="10">Ducite (ut ante) choros, sed quales Nereis olim</l>
                <l xml:id="d001l11" n="11">Ad tumulos et busta sui conspexit Achillis</l>
                <l xml:id="d001l12" n="12">Crine Thetys lacero, miseras renovate querelas!</l>
                <l xml:id="d001l13" n="13">Et tua feralem comitetur tybia pompam,</l>
                <l xml:id="d001l14" n="14">Euterpe, calami iam dudum dulce sonantes</l>
                <l xml:id="d001l15" n="15">Longa (nec immerito) sine voce silentia servent!</l>
                <l xml:id="d001l16" n="16">Nam iacet Aoniae rupis non advena, sed quae</l>
                <l xml:id="d001l17" n="17">Innuptam potuit vobis permista Minervam</l>
                <l xml:id="d001l18" n="18">Decipere intuitu, dum fessa iugis Aganippes</l>
                <l xml:id="d001l19" n="19">Retur Calliopen et nomine saepe sororum</l>
                <l xml:id="d001l20" n="20">Compellat. nam te Musarum ex agmine credit,</l>
                <l xml:id="d001l21" n="21">Hippolyte, sed nec facie nec voce minorem.</l>
                <l xml:id="d001l22" n="22">En citharae vocalis honos (velut astitit Haebro,</l>
                <l xml:id="d001l23" n="23">Quum minus arguto nervos impelleret Orpheus</l>
                <l xml:id="d001l24" n="24">Pollice) sponte tacet, non crines Daphnidis arbor</l>
                <l xml:id="d001l25" n="25">Nectit Apollineos, sed dirae tempora taxi</l>
                <l xml:id="d001l26" n="26">Serta et Amiclei cingunt monumenta doloris,</l>
                <l xml:id="d001l27" n="27">Sydoniam prohibet pedibus illudere pallam</l>
                <l xml:id="d001l28" n="28">Et ferrugineo mutavit coccina cultu</l>
                <l xml:id="d001l29" n="29">Pallia nec suspendit ebur. nam lumina vertit</l>
                <l xml:id="d001l30" n="30">Ad lacrimas, Alphonse, tuas et rore madentes</l>
                <l xml:id="d001l31" n="31">Ipse genas manibus nec siccis tergit ocellis</l>
                <l xml:id="d001l32" n="32">Et queritur, medicis quod non conceditur haerbis</l>
                <l xml:id="d001l33" n="33">Aut succo aeternas Parcarum rumpere leges.</l>
                <l xml:id="d001l34" n="34">At te nulla iuvant solantia verba dolores,</l>
                <l xml:id="d001l35" n="35">Immensum sed mente fovens et pectore vulnus</l>
                <l xml:id="d001l36" n="36">Questibus indulges, et coniunx semper in ore est</l>
                <l xml:id="d001l37" n="37">Chara tuo Hippolyte. quam si tibi fata dedissent</l>
                <l xml:id="d001l38" n="38">Legibus Hysmariis fidibus revocare canoris,</l>
                <l xml:id="d001l39" n="39">Nulla tuam possent terrere pericula mentem.</l>
                <l xml:id="d001l40" n="40">Tartareas sedes et inania regna subires,</l>
                <l xml:id="d001l41" n="41">Et canis in triplices laxantis guttur hiatus</l>
                <l xml:id="d001l42" n="42">Rursus Tenareis onerares colla catenis,</l>
                <l xml:id="d001l43" n="43">Ad Stygiam Lyciae perhibent quam valle Chymeram</l>
                <l xml:id="d001l44" n="44">Bellorophonteas vix pertimuisse sarissas</l>
                <l xml:id="d001l45" n="45">(Saeviat illa licet geminatis ignibus) ires,</l>
                <l xml:id="d001l46" n="46">Dummodo fatorum series te coniugis umbram</l>
                <l xml:id="d001l47" n="47">Abstrahere inde ferat vel tanto munere penset</l>
                <l xml:id="d001l48" n="48">Durum iter. heu! nullos flectunt convitia Manes</l>
                <l xml:id="d001l49" n="49">Nec mites, Alphonse, preces. at fundere questus</l>
                <l xml:id="d001l50" n="50">Quisque potest. moestis animos explere querelis</l>
                <l xml:id="d001l51" n="51">Quis prohibet? gemitu manante quid ora reflectis?</l>
                <l xml:id="d001l52" n="52">Pone metum! neque enim te nunc, Alphonse, vetabo</l>
                <l xml:id="d001l53" n="53">Flere, sed ipse etiam tecum sine fine severos</l>
                <l xml:id="d001l54" n="54">Incusare deos et pallida numina cogor,</l>
                <l xml:id="d001l55" n="55">Quae tantum sunt passa nefas, ut stamina duro</l>
                <l xml:id="d001l56" n="56">Pollice florentis rescinderet Atropos aevi.</l>
                <l xml:id="d001l57" n="57">An dum plaudentem liventia Fata viderent</l>
                <l xml:id="d001l58" n="58">Omni ex parte domum, quam non victoria tantum</l>
                <l xml:id="d001l59" n="59">Una, sed innumerae tollunt ad sydera laurus,</l>
                <l xml:id="d001l60" n="60">Intendere animos nec tale timentia largo</l>
                <l xml:id="d001l61" n="61">Vulnere (proh crimen superum!) vitalia tangunt?</l>
                <l xml:id="d001l62" n="62">Ah nimium faciles! cur pondera tanta novercae</l>
                <l xml:id="d001l63" n="63">Invidiae hac una voluistis morte mereri?</l>
                <l xml:id="d001l64" n="64">Crudeles Morbi, Stygium quae limen Erynnis</l>
                <l xml:id="d001l65" n="65">Pandit et aethereas vobis exire sub auras</l>
                <l xml:id="d001l66" n="66">Ius dedit? ah! tantum potuistis stringere corpus?</l>
                <l xml:id="d001l67" n="67">Quam melius Scythicis Ephymetea rupibus ales</l>
                <l xml:id="d001l68" n="68">Fulmineis digytis et rostro frangeret unco,</l>
                <l xml:id="d001l69" n="69">Ignavo qui corde nocens obnoxia fecit</l>
                <l xml:id="d001l70" n="70">Saecla malis, miserum committens pestibus orbem!</l>
                <l xml:id="d001l71" n="71">Heu! potuit niveos Macies diffusa per artus</l>
                <l xml:id="d001l72" n="72">Sydereum vultum et frontis tenuare vigorem.</l>
                <l xml:id="d001l73" n="73">Non facies, non oris honos, quo victa fatetur</l>
                <l xml:id="d001l74" n="74">Esse Venus, non casta fides aequata maritae</l>
                <l xml:id="d001l75" n="75">Dulichiae, duplices non doctae Pallados artes:</l>
                <l xml:id="d001l76" n="76">Ingenium, textura et acus, quo cedat Aracne,</l>
                <l xml:id="d001l77" n="77">Quanvis haec tenui mentitur nubila filo,</l>
                <l xml:id="d001l78" n="78">Non pudor ingenuus, non simplex gratia morum,</l>
                <l xml:id="d001l79" n="79">Non castigatum confessa modestia pectus</l>
                <l xml:id="d001l80" n="80">Nec valuere trucis Naturae munera cymbam</l>
                <l xml:id="d001l81" n="81">Exorare senis vel certam flectere mortem.</l>
                <l xml:id="d001l82" n="82">Quaenam sedulitas, quaenam tibi cura medentum</l>
                <l xml:id="d001l83" n="83">Defuit aut succi diverso ex orbe petiti?</l>
                <l xml:id="d001l84" n="84">Quae delubra deum, quaenam sine thuribus aedes,</l>
                <l xml:id="d001l85" n="85">Quis sine honore lapis vel quae penetralia templi</l>
                <l xml:id="d001l86" n="86">Igne carent Cilico? non vir genialia tantum</l>
                <l xml:id="d001l87" n="87">Sacra, sed externos properat placare Penates.</l>
                <l xml:id="d001l88" n="88">Quaeritur antiquis sacrorum annalibus ordo,</l>
                <l xml:id="d001l89" n="89">Et cadit ante Iovem gramen depasta Faliscum</l>
                <l xml:id="d001l90" n="90">Hostia et auratis tepefecit cornibus aram.</l>
                <l xml:id="d001l91" n="91">At tibi bis septem mactantur, Iuno, iuvencae</l>
                <l xml:id="d001l92" n="92">Numine pro triplici. iam rursus grata Dianae</l>
                <l xml:id="d001l93" n="93">Instaurata novum cognovit Aricia regem,</l>
                <l xml:id="d001l94" n="94">Atque iterum puero renovantur praeside lustra,</l>
                <l xml:id="d001l95" n="95">Amphitryoniades, et Surrentina Dicarchum</l>
                <l xml:id="d001l96" n="96">Villa tuens priscis miratur gymnada festis.</l>
                <l xml:id="d001l97" n="97">Quin etiam Aeneae nocturna piacula divae</l>
                <l xml:id="d001l98" n="98">Coccytos revocat, sed luctans excutit ictum</l>
                <l xml:id="d001l99" n="99">Victima nec dubia patitur cervice securim.</l>
                <l xml:id="d001l100" n="100">Singula quid referam, quum publica vota supersint?</l>
                <l xml:id="d001l101" n="101">O quotiens secum querulis pater ipse deorum</l>
                <l xml:id="d001l102" n="102">Vocibus indoluit se non potuisse sororum</l>
                <l xml:id="d001l103" n="103">Licia et instantem iussis praevertere sortem!</l>
                <l xml:id="d001l104" n="104">Quicquid in Hemonio servabat semifer antro</l>
                <l xml:id="d001l105" n="105">Vel Tymbreus ager seu molli Creta sub Ida</l>
                <l xml:id="d001l106" n="106">Educat, aut si quas medicis Epidaurius haerbas</l>
                <l xml:id="d001l107" n="107">Angue salutifero patriis collegit in oris,</l>
                <l xml:id="d001l108" n="108">Si quid alit tellus, quo sit reparabile durum</l>
                <l xml:id="d001l109" n="109">Leti iter aut possint fati decreta morari,</l>
                <l xml:id="d001l110" n="110">Omne viri quaesivit amor: tibi cuncta laborant</l>
                <l xml:id="d001l111" n="111">Auxilia. at tristis flavum Proserpina crinem</l>
                <l xml:id="d001l112" n="112">Stat complexa, necis deflectunt lumina vires.</l>
                <l xml:id="d001l113" n="113">Heu! perstat famulos visu lustrare supremo</l>
                <l xml:id="d001l114" n="114">Hinc atque inde greges, et charum amplexa maritum</l>
                <l xml:id="d001l115" n="115">Pauca refert. vix illa quidem mandata cadente</l>
                <l xml:id="d001l116" n="116">Finierat suprema sono, quin lingua retenta est</l>
                <l xml:id="d001l117" n="117">Vocibus in mediis et clauso immurmurat ore.</l>
                <l xml:id="d001l118" n="118">Heu! quae lingua silet, qua non antiqua Corynne</l>
                <l xml:id="d001l119" n="119">Obstupeat, sed cuncta simul cessura vetustas.</l>
                <l xml:id="d001l120" n="120">Tintinnant aures, oculos nox occupat atra.</l>
                <l xml:id="d001l121" n="121">Attamen ipsa virum labens circumdedit ulnis.</l>
                <l xml:id="d001l122" n="122">Acrius emeritis constringens colla lacertis,</l>
                <l xml:id="d001l123" n="123">Et velut auratis vivax laquearibus humor</l>
                <l xml:id="d001l124" n="124">Defit et in nubes paulatim flamma recedit</l>
                <l xml:id="d001l125" n="125">Ceruleumque trahunt radiantia tecta colorem,</l>
                <l xml:id="d001l126" n="126">Non secus (heu pietas!) liquidas dilapsus in auras</l>
                <l xml:id="d001l127" n="127">Spiritus augustos damnavit nocte penates;</l>
                <l xml:id="d001l128" n="128">Nec minus attonita est praerepta coniuge proles</l>
                <l xml:id="d001l129" n="129">Regia, quam vates calcato Thracius angue</l>
                <l xml:id="d001l130" n="130">Strymonia consorte fuit plectroque tacente</l>
                <l xml:id="d001l131" n="131">Moestior Eurydices deflevit funera planctu.</l>
                <l xml:id="d001l132" n="132">Quid tibi nobilitas, quid regia stemmata prosunt?</l>
                <l xml:id="d001l133" n="133">Quid pater Insubrum rerumque potitus in urbe</l>
                <l xml:id="d001l134" n="134">Felix innumeras regnorum flexit habenas ?</l>
                <l xml:id="d001l135" n="135">Ite et ob immensas, mortales, temnite letum</l>
                <l xml:id="d001l136" n="136">Divitias, longae promittite tempora vitae,</l>
                <l xml:id="d001l137" n="137">Quod vobis dat Phasis avem vel, qui Iovis arcem</l>
                <l xml:id="d001l138" n="138">Prodidit obsessam, dapibus prosecta dat anser,</l>
                <l xml:id="d001l139" n="139">Quod tibi frendentem nebulosis Umbria campis</l>
                <l xml:id="d001l140" n="140">Nutrit aprum rombumque nequit perferre patella</l>
                <l xml:id="d001l141" n="141">Aequoris Hadriaci, quod pinguis stagna Lucrini</l>
                <l xml:id="d001l142" n="142">Mollia marmorea saturent conchilia testa</l>
                <l xml:id="d001l143" n="143">Et gemini pontes onerent triclinia mullo</l>
                <l xml:id="d001l144" n="144">Tradat et Euripus murenam sole fluentem</l>
                <l xml:id="d001l145" n="145">Quodque Phalerna tuam non noto consule sedant</l>
                <l xml:id="d001l146" n="146">Vina sitim vel musta praemant tibi praela Timoli!</l>
                <l xml:id="d001l147" n="147">Heu miseri! non fata movent Meotica pisces</l>
                <l xml:id="d001l148" n="148">Quos stringit glacies vel quos das, Nile, syluri.</l>
                <l xml:id="d001l149" n="149">Dic, ubi lascivi iaceat regina Canopi!</l>
                <l xml:id="d001l150" n="150">An quod Erythream consumpsit prodiga concham,</l>
                <l xml:id="d001l151" n="151">Hospitium commune fugit? num bacca Metellae</l>
                <l xml:id="d001l152" n="152">Egit, ut Esopi vitaret filius Horcum?</l>
                <l xml:id="d001l153" n="153">Nil tibi, nil equidem prosunt vivaria, Sergi!</l>
                <l xml:id="d001l154" n="154">I nunc, sume animos, quod quicquid Hiberia fossis</l>
                <l xml:id="d001l155" n="155">Mittit ab auriferis, iterum tibi terra recondat,</l>
                <l xml:id="d001l156" n="156">Et quantum gazae Macedum Scaptensula fodit,</l>
                <l xml:id="d001l157" n="157">Archetypo cratere teras et murrina temnas,</l>
                <l xml:id="d001l158" n="158">Quod tua Dalmatico radiant coelata metallo</l>
                <l xml:id="d001l159" n="159">Atria et excelsas tollunt electra columnas!</l>
                <l xml:id="d001l160" n="160">Quid saepire iuvat vitreis specularibus hortos</l>
                <l xml:id="d001l161" n="161">Aut colere Hybleis certantia floribus arva</l>
                <l xml:id="d001l162" n="162">Oleneisque iugis aut poma simillima ramis</l>
                <l xml:id="d001l163" n="163">Massilis, silvis aequare vireta tyranni</l>
                <l xml:id="d001l164" n="164">Corcyre et verni superare rosaria Pesti?</l>
                <l xml:id="d001l165" n="165">Quid platani vos umbra tenet, quid aquatica lothos?</l>
                <l xml:id="d001l166" n="166">Occidit Alcynous gelidoque sub axe sorores</l>
                <l xml:id="d001l167" n="167">Hesperides, Geticis mortales exuit artus</l>
                <l xml:id="d001l168" n="168">Hippomenes et Athlanta iubis, Hortensius oras</l>
                <l xml:id="d001l169" n="169">Cessit ad infernas nec spargit in arbore Bacchum.</l>
                <l xml:id="d001l170" n="170">Assyrio quanquam saturatum vellus aheno</l>
                <l xml:id="d001l171" n="171">Lanaque Puniceo bis vos infecta veneno</l>
                <l xml:id="d001l172" n="172">Vestiat Oebalius tradatque alimenta Phalantus</l>
                <l xml:id="d001l173" n="173">Luxuriae et Ceae venalia dona Minervae,</l>
                <l xml:id="d001l174" n="174">Mors tamen in cunctos nullo discrimine saevit.</l>
                <l xml:id="d001l175" n="175">Dulichium Croesus non praestat Lidius Irum,</l>
                <l xml:id="d001l176" n="176">Non felix Hecaten Lampido Laconica vincit,</l>
                <l xml:id="d001l177" n="177">Dives inopsque simul Letheas tendit ad undas.</l>
                <l xml:id="d001l178" n="178">Huc Mida Lenei doni contemptor avarus</l>
                <l xml:id="d001l179" n="179">Cessit et in Stygiis crevere paludibus aures.</l>
                <l xml:id="d001l180" n="180">Non faciem aut nitidam curat Proserpina formam</l>
                <l xml:id="d001l181" n="181">Invictumque caput: Paridi nam Troia sepulcrum</l>
                <l xml:id="d001l182" n="182">Aeacidaeque dedit, Thersitem et Nerea nigri</l>
                <l xml:id="d001l183" n="183">Non renuere lacus; nec te facundia, Ulysse,</l>
                <l xml:id="d001l184" n="184">Casibus eripuit natique a caede redemit.</l>
                <l xml:id="d001l185" n="185">Moenia sternit edax et tecta superba vetustas.</l>
                <l xml:id="d001l186" n="186">Ecce iacet Babylon, saeve Tritonidos arces</l>
                <l xml:id="d001l187" n="187">Pyramidumque labor, Thebe bimarisque Corinthus.</l>
                <l xml:id="d001l188" n="188">Denique cuncta cadunt, sed tantum Musa perennes</l>
                <l xml:id="d001l189" n="189">Nos facit et maius longo dat tempore nomen.</l>
                <l xml:id="d001l190" n="190">Haec cineres, haec sola rogos, haec fulmina temnit,</l>
                <l xml:id="d001l191" n="191">Haec titulum et famae decus indelebile servat,</l>
                <l xml:id="d001l192" n="192">Haec tibi busta dabit nullum trepidantia finem.</l>
                <l xml:id="d001l193" n="193">Hippolyte, vitamque tuis virtutibus addet,</l>
                <l xml:id="d001l194" n="194">Haec lamenta pii geminas diffundet in Arcthos</l>
                <l xml:id="d001l195" n="195">Coniugis orbati, qui (nunquam castior ardor!)</l>
                <l xml:id="d001l196" n="196">Funus amat, superos heu! nocte diuque fatigat</l>
                <l xml:id="d001l197" n="197">Ingratosque vocat, quod non tam iusta precanti</l>
                <l xml:id="d001l198" n="198">Arrisere. modo suspiria ducit ab alto</l>
                <l xml:id="d001l199" n="199">Pectore, nunc partemque tori castumque cubile</l>
                <l xml:id="d001l200" n="200">Ingemit et tali depromit voce dolorem:</l>
                <l xml:id="d001l201" n="201">"Nulla tuam, Lachesis, potuere immania laudum</l>
                <l xml:id="d001l202" n="202">Frangere seviciam, quis alta silentia Ditis</l>
                <l xml:id="d001l203" n="203">Caelestesque domos et sortis sceptra secundae</l>
                <l xml:id="d001l204" n="204">Provocat? (ah livor!) tantae praeconia famae</l>
                <l xml:id="d001l205" n="205">Invidiam fecere tibi? non ista nocendi</l>
                <l xml:id="d001l206" n="206">Causa sat aequa fuit. sed si te dira cupido</l>
                <l xml:id="d001l207" n="207">Impulit in facinus, potuisti stamine verso</l>
                <l xml:id="d001l208" n="208">Fortunam mutare meam, patientior essem.</l>
                <l xml:id="d001l209" n="209">Quam cuperem (si fata darent) inglorius, uxor,</l>
                <l xml:id="d001l210" n="210">Te superante tamen parcam producere vitam!</l>
                <l xml:id="d001l211" n="211">Si saltem nigram committeret anguibus horam</l>
                <l xml:id="d001l212" n="212">Atropos: ut Gracchus magnum testarer amorem.</l>
                <l xml:id="d001l213" n="213">At quia non licuit, citius ridentibus agris</l>
                <l xml:id="d001l214" n="214">Daulias et truncas ponet Philomela querelas</l>
                <l xml:id="d001l215" n="215">Siccabitque genas potius Sypileiaque mater,</l>
                <l xml:id="d001l216" n="216">Quam tua de nostro, consors, labatur imago</l>
                <l xml:id="d001l217" n="217">Pectore: semper eris nostris accommoda verbis.</l>
                <l xml:id="d001l218" n="218">Heu requies, heu sola mei concordia regni,</l>
                <l xml:id="d001l219" n="219">Heu communis amor! per te cedebat Enyo,</l>
                <l xml:id="d001l220" n="220">Si qua foret, populi poteras convertere mentem</l>
                <l xml:id="d001l221" n="221">Mitibus imperiis, quanquam genitoris adesset</l>
                <l xml:id="d001l222" n="222">Numen. quum refugus nostrum vastaverat hostis</l>
                <l xml:id="d001l223" n="223">Barbarus Hydruntum (nam tunc me Ethrusca tenebat,</l>
                <l xml:id="d001l224" n="224">Horrebatque meas trepidans Florentia vires),</l>
                <l xml:id="d001l225" n="225">Alta lacessito tollis munimina caelo</l>
                <l xml:id="d001l226" n="226">Septaque militibus Turcarum despicis iras.</l>
                <l xml:id="d001l227" n="227">Quid quum sanguinei foedatum pulvere belli</l>
                <l xml:id="d001l228" n="228">Exciperes? clypeo tectum galeaque comanti</l>
                <l xml:id="d001l229" n="229">Nutantem totisque virum complexa fovebas</l>
                <l xml:id="d001l230" n="230">Visceribus roseo depromens gaudia vultu?</l>
                <l xml:id="d001l231" n="231">Quis numerare velit, quaecunque impenderis in me,</l>
                <l xml:id="d001l232" n="232">Dum coniurati pariter cratere sub uno</l>
                <l xml:id="d001l233" n="233">In nos humanum proceres hausere cruorem,</l>
                <l xml:id="d001l234" n="234">Quae (velut Hemonio Magnum Cornelia bello)</l>
                <l xml:id="d001l235" n="235">Anxia me votis, spe consiliisque iuvabas?</l>
                <l xml:id="d001l236" n="236">Et licet (ut memorant) nocturna incertior aura</l>
                <l xml:id="d001l237" n="237">Faemina sit, (testor superos!) constantia tecum</l>
                <l xml:id="d001l238" n="238">Certa fuit mentemque locum figebat in unum.</l>
                <l xml:id="d001l239" n="239">Non sic Eriphile, quae, conspicienda monili</l>
                <l xml:id="d001l240" n="240">Ut foret Hysmenio, timidas monstrare latebras</l>
                <l xml:id="d001l241" n="241">Coniugis ausa sui est cultuque rependere famam.</l>
                <l xml:id="d001l242" n="242">Heu! memini, quod saepe legens monumenta Maronis</l>
                <l xml:id="d001l243" n="243">Phoenissam Annamque levem culpare solebas,</l>
                <l xml:id="d001l244" n="244">Annam, quam perhibent annorum iura tenere</l>
                <l xml:id="d001l245" n="245">Arbitrioque suo vitam spondere perennem.</l>
                <l xml:id="d001l246" n="246">Hinc vetuit te annare diu; sed te necis horror</l>
                <l xml:id="d001l247" n="247">Cogere non potuit, quod vel damnanda probares.</l>
                <l xml:id="d001l248" n="248">Si tibi cura forent Smyrnei scripta poetae</l>
                <l xml:id="d001l249" n="249">(Mollia nam sacri praebebant ocia vates),</l>
                <l xml:id="d001l250" n="250">Quin Helenam argueres, non te tenuere Lacones</l>
                <l xml:id="d001l251" n="251">Stesichorusque ferox similem fraudatus ob iram</l>
                <l xml:id="d001l252" n="252">Luminibus. quotiesque nocens tibi visa Cytheis!</l>
                <l xml:id="d001l253" n="253">Nec caruisse putas Aeaeae labe puellae</l>
                <l xml:id="d001l254" n="254">Hospitium, quanvis mox nullos sensit amores.</l>
                <l xml:id="d001l255" n="255">Te tantum Pegasea fides nocturnaque tela,</l>
                <l xml:id="d001l256" n="256">Icariotis opus, vel quae crudele tyranni</l>
                <l xml:id="d001l257" n="257">Morte nefas est ulta sua, sensere potentem</l>
                <l xml:id="d001l258" n="258">Eloquio, illarum dum fortia facta tueris,</l>
                <l xml:id="d001l259" n="259">Nec virtute minor (fas sit mihi vera fateri!).</l>
                <l xml:id="d001l260" n="260">Non equidem vereor, quod, si portenta iuberent</l>
                <l xml:id="d001l261" n="261">Mortem instare meam, pro me mea fata subires;</l>
                <l xml:id="d001l262" n="262">Et si mille proci thalamos temerare pararent,</l>
                <l xml:id="d001l263" n="263">Non falsos commenta dolos, non arte negasses,</l>
                <l xml:id="d001l264" n="264">Sed castas intrare domos armata vetares;</l>
                <l xml:id="d001l265" n="265">Si incaestare torum cuperet Tarquinia proles</l>
                <l xml:id="d001l266" n="266">Proditione tuum, non verbis mota nec ense,</l>
                <l xml:id="d001l267" n="267">Sed furibunda genas et corda dolosa cruentis</l>
                <l xml:id="d001l268" n="268">Unguibus effoderes animosque imitata viriles</l>
                <l xml:id="d001l269" n="269">Divideres artus, effractaque tempora palmis</l>
                <l xml:id="d001l270" n="270">Casta maritalis praeberent signa pudoris</l>
                <l xml:id="d001l271" n="271">Membraque iactares latos dispersa per agros,</l>
                <l xml:id="d001l272" n="272">In triplices secuere greges ut Penthea Bacchae.</l>
                <l xml:id="d001l273" n="273">Quid mirum? non te nobis privata dederunt</l>
                <l xml:id="d001l274" n="274">Semina, sed (si quid regalis praestat origo</l>
                <l xml:id="d001l275" n="275">Laudibus) inveniemus avum, a quo ducta propago</l>
                <l xml:id="d001l276" n="276">Est tua, Flamicium, qui saevum fregit Othonem</l>
                <l xml:id="d001l277" n="277">Et meruit posita (Parcae voluere) figura</l>
                <l xml:id="d001l278" n="278">Ceruleos augere deos. nec quippe tacendus</l>
                <l xml:id="d001l279" n="279">Est patruus, rigui tenuit qui sceptra Pisauri,</l>
                <l xml:id="d001l280" n="280">Magnus Alexander, vel qui, charissima coniunx,</l>
                <l xml:id="d001l281" n="281">Sfortia te genuit (sic ducitur ordo) secundus,</l>
                <l xml:id="d001l282" n="282">Sfortia, qui Ligurum populos moderamine flexit</l>
                <l xml:id="d001l283" n="283">Picaenosque lares stravit, qui Marte subegit</l>
                <l xml:id="d001l284" n="284">Moenia lanigeris iterum surgentia Gallis.</l>
                <l xml:id="d001l285" n="285">Cuius ut acta canam, rutilos prius aequore currus</l>
                <l xml:id="d001l286" n="286">Condet in Hesperio rursusque resurget Apollo.</l>
                <l xml:id="d001l287" n="287">Maternum si stemma petis: tribuere Philippi,</l>
                <l xml:id="d001l288" n="288">Innumeras quorum laudes et gesta trophea</l>
                <l xml:id="d001l289" n="289">Inclyta testantur. sed si tibi nulla tuorum</l>
                <l xml:id="d001l290" n="290">Nomen facta darent, poterat tua candida virtus</l>
                <l xml:id="d001l291" n="291">Esse decus generis vel nobilitare nepotes.</l>
                <l xml:id="d001l292" n="292">Ingenio (si casta tamen vel honesta fuisset)</l>
                <l xml:id="d001l293" n="293">Componenda tuo pharetrata Semiramis esset:</l>
                <l xml:id="d001l294" n="294">Dum civile nefas Romanaque bella tonabant,</l>
                <l xml:id="d001l295" n="295">Servabas patrios sene cum genitore penates.</l>
                <l xml:id="d001l296" n="296">Quanvis Euryalae precibus, Melibaea querelis</l>
                <l xml:id="d001l297" n="297">Victa sit, ut dubii ferrem in discrimina Martis,</l>
                <l xml:id="d001l298" n="298">Thermodoontiacam solito de more securim</l>
                <l xml:id="d001l299" n="299">Et pharetram ex humero Scythicam gestare parabas,</l>
                <l xml:id="d001l300" n="300">Nomen Amazonium indefassaque pectora iactans.</l>
                <l xml:id="d001l301" n="301">Ipse tamen renui. nam me sors si qua tulisset,</l>
                <l xml:id="d001l302" n="302">Fingebam, quod te pars magna superstite nostrae</l>
                <l xml:id="d001l303" n="303">Restaret vitae superasque efferrer in auras.</l>
                <l xml:id="d001l304" n="304">Scilicet iccirco, quod Mors repsisset ab umbris</l>
                <l xml:id="d001l305" n="305">Atra caput, vetui. cur non Tyrinthius heros,</l>
                <l xml:id="d001l306" n="306">Dum te stravit humi, solido sub carcere clusit?</l>
                <l xml:id="d001l307" n="307">Non tua dextra ferox geminos laesisset in uno</l>
                <l xml:id="d001l308" n="308">Corpore. non erat haec turpi mihi cognita furto.</l>
                <l xml:id="d001l309" n="309">Ast Amor Uraniesque genus thedaeque pudicae</l>
                <l xml:id="d001l310" n="310">Et pater et genius lecto iunxere iugali,</l>
                <l xml:id="d001l311" n="311">Et iunxere quidem. nam semper duximus unum</l>
                <l xml:id="d001l312" n="312">Conveniensque iugum, nec nos diversa trahebant</l>
                <l xml:id="d001l313" n="313">Vota, sed (heu miserum!) semper fuit una duobus</l>
                <l xml:id="d001l314" n="314">Mens, at honesta tamen. cur Mors nos dividis atra?</l>
                <l xml:id="d001l315" n="315">Haud equidem poteris, nanque est imitandus uterque Plautius!"</l>
                <l xml:id="d001l316" n="316">Haec ait et ferrum stringebat acutum.</l>
                <l xml:id="d001l317" n="317">Concurrunt proceres et curia tota gementes</l>
                <l xml:id="d001l318" n="318">Hoc vetuere malum, vaginaque suscipit ensem,</l>
                <l xml:id="d001l319" n="319">Et mulcent placidis animum sermonibus aegrum.</l>
                <l xml:id="d001l320" n="320">Tu tamen obvertis vultum, dux inclyte, tristem,</l>
                <l xml:id="d001l321" n="321">Paeonias nec passa manus hiat alta cicatrix.</l>
                <l xml:id="d001l322" n="322">Hic amor, haec pietas, haec mira licentia flendi!</l>
                <l xml:id="d001l323" n="323">Tempus erat, Pario quo iam tua membra sepulcro,</l>
                <l xml:id="d001l324" n="324">Hippolyte, condenda forent. componitur Indo</l>
                <l xml:id="d001l325" n="325">Dente torus, sceptro quo tu subnixa potenti</l>
                <l xml:id="d001l326" n="326">Acsi viva sedes, et fulvo tegmine circum</l>
                <l xml:id="d001l327" n="327">Umbraris, ceu si quis opus componet eburnum</l>
                <l xml:id="d001l328" n="328">Molibus Aetneis aut Orythiae therebinto.</l>
                <l xml:id="d001l329" n="329">Hic caligantem superant funalia noctem,</l>
                <l xml:id="d001l330" n="330">Et Cilicum messes undataque pascua Nilo</l>
                <l xml:id="d001l331" n="331">Verque Arabum et Cynarae quae stillat ab arbore guttam</l>
                <l xml:id="d001l332" n="332">Coryciosque crocos arsuraque thura Sabaeum</l>
                <l xml:id="d001l333" n="333">Vulcanus populatur edax. non Vida liquores,</l>
                <l xml:id="d001l334" n="334">Cynnamon Ethiopes, non gramen decolor Indus</l>
                <l xml:id="d001l335" n="335">Colligit, Alphonsi quod non det dextra favillis.</l>
                <l xml:id="d001l336" n="336">Illum unum, illum omnis procerum vulgique corona</l>
                <l xml:id="d001l337" n="337">Et modo plangentem liventia pectora palmis</l>
                <l xml:id="d001l338" n="338">Pressaque captantem resupinis oscula labris</l>
                <l xml:id="d001l339" n="339">Scindentemque togas animamque efflare parantem</l>
                <l xml:id="d001l340" n="340">Suspiciunt tantumque simul mirantur amorem.</l>
                <l xml:id="d001l341" n="341">Quin subit ante oculos materno in funere natos</l>
                <l xml:id="d001l342" n="342">Stare pios. mens horret adhuc, quod voce parentem</l>
                <l xml:id="d001l343" n="343">Moerebant parili luctantes scindere vestes.</l>
                <l xml:id="d001l344" n="344">Virginis haud aliter nomen sortita canorae,</l>
                <l xml:id="d001l345" n="345">Parthenope concussa ruit sparsisque capillis</l>
                <l xml:id="d001l346" n="346">Busta gemit dominae, quam si foret undique flammis</l>
                <l xml:id="d001l347" n="347">Septa vel hostili victos testudine muros</l>
                <l xml:id="d001l348" n="348">Et portas perferre suas tormenta videret:</l>
                <l xml:id="d001l349" n="349">Talis erat Troiae Thebesque cadentis imago.</l>
                <l xml:id="d001l350" n="350">Non sic, vipereo quum dente Licurgius infans</l>
                <l xml:id="d001l351" n="351">Occidit, Argivae puerum gemuere phalanges.</l>
                <l xml:id="d001l352" n="352">Tu quoque funestam (tanti simulacra doloris!)</l>
                <l xml:id="d001l353" n="353">Mitibus exequiis celebras, Consentia, pompam.</l>
                <l xml:id="d001l354" n="354">At non ista ducis vulnus potuere profundum</l>
                <l xml:id="d001l355" n="355">Laenire, ut lacrimis oculos abstergeret udos.</l>
                <l xml:id="d001l356" n="356">Festinant proceres lugubres sumere vestes</l>
                <l xml:id="d001l357" n="357">Atque apio redimire fores et ducere moles</l>
                <l xml:id="d001l358" n="358">Synadicas, ubi tu membris siccata quiescas,</l>
                <l xml:id="d001l359" n="359">Hippolyte. proh tetra dies, proh, Phoebe, nefandum</l>
                <l xml:id="d001l360" n="360">Crimen, ut ista tuo rubeat Pallantias ortu!</l>
                <l xml:id="d001l361" n="361">An cordi fortasse tibi est exposcere poenas,</l>
                <l xml:id="d001l362" n="362">Quod, dum, Phoebe, viri peteret nova nupta penates,</l>
                <l xml:id="d001l363" n="363">Ceu tuereris adhuc languenti Belida vultu</l>
                <l xml:id="d001l364" n="364">Leucothoen, forma victum pallere coegit?</l>
                <l xml:id="d001l365" n="365">Nanque tibi e manibus ceciderunt frena, tuique</l>
                <l xml:id="d001l366" n="366">Phoebe, Cupidineis cesserunt ignibus ignes.</l>
                <l xml:id="d001l367" n="367">Proh Veneris sublime decus, proh gloria celsae</l>
                <l xml:id="d001l368" n="368">Virtutis pacisque tenor, proh sedula custos</l>
                <l xml:id="d001l369" n="369">Iusticiae, probitatis honos venerandaque sanctae</l>
                <l xml:id="d001l370" n="370">Scena pudiciae, Charitum nec parvus Amorum</l>
                <l xml:id="d001l371" n="371">Naturaeque labor tam parva clauditur urna!</l>
                <l xml:id="d001l372" n="372">At mens Helysios campos et rura frequentat</l>
                <l xml:id="d001l373" n="373">Florida, ubi zephyris dant prata foventibus alba</l>
                <l xml:id="d001l374" n="374">Lilia purpureasque rosas, et sponte ligustris</l>
                <l xml:id="d001l375" n="375">Albet ager, casia et rubris stellata renidet</l>
                <l xml:id="d001l376" n="376">Terra papaveribus tepidisque vaporibus halat.</l>
                <l xml:id="d001l377" n="377">Quin etiam intranti (quum sit laudata marito)</l>
                <l xml:id="d001l378" n="378">Obvia fit facibus Hecate vultuque sereno</l>
                <l xml:id="d001l379" n="379">Invitat sceptris et castis praeficit umbris.</l>
                <l xml:id="d001l380" n="380">Illa negat, sed eam petiere per aera nantes</l>
                <l xml:id="d001l381" n="381">Felicesque animae. precibus superata pudicis</l>
                <l xml:id="d001l382" n="382">Haec veteres regit imperiis heroidas omnes.</l>
                <l xml:id="d001l383" n="383">Ergo quid assiduis cruciaris luctibus? angues</l>
                <l xml:id="d001l384" n="384">Eumenidum fortasse times? tacuere cerastae</l>
                <l xml:id="d001l385" n="385">Non minus Hippolyte sedes subeunte beatas,</l>
                <l xml:id="d001l386" n="386">Quam si Persephones velarent flammea vultus</l>
                <l xml:id="d001l387" n="387">Rursus et hinnitu fremeret praedator Alaster.</l>
                <l xml:id="d001l388" n="388">Pone igitur lacrimas! en argumenta deorum</l>
                <l xml:id="d001l389" n="389">Testantur nil stare diu: Titana videmus</l>
                <l xml:id="d001l390" n="390">Deficere et rutilo casurum saepius igne.</l>
                <l xml:id="d001l391" n="391">Sed quid ego haec? (gemitus poterit sedare) priorum</l>
                <l xml:id="d001l392" n="392">Respice fortunam: cecidit Lavinia, quanquam</l>
                <l xml:id="d001l393" n="393">Picus avus, matura subit nec Iulia manes.</l>
                <l xml:id="d001l394" n="394">Quid moror? an quisquam nostrae felicia vitae</l>
                <l xml:id="d001l395" n="395">Tempora longa vocat vel plurima vivere saecla?</l>
                <l xml:id="d001l396" n="396">Heu miseri! nos angit amor, nos gaudia rumpunt,</l>
                <l xml:id="d001l397" n="397">Nos perimunt risus, nos concutit horror et uva</l>
                <l xml:id="d001l398" n="398">Passa necat &lt;............................</l>
                <l xml:id="d001l399" n="399">..........&gt; felix ipsa quidem, quae obnoxia nullis</l>
                <l xml:id="d001l400" n="400">Casibus ancipitis fortunae despicit auram,</l>
                <l xml:id="d001l401" n="401">Hippolyte, quae saepe tuos conspexit ovantes</l>
                <l xml:id="d001l402" n="402">(Nam non parta tibi semel est victoria) currus,</l>
                <l xml:id="d001l403" n="403">Cui tituli monumenta sui, cui clara supersunt</l>
                <l xml:id="d001l404" n="404">Pignora, quae cessit cunctis superantibus. ergo</l>
                <l xml:id="d001l405" n="405">Pone modum! quid enim iuvat indulgere querelis?</l>
            </div1>
        </body>
    </text>
</TEI>
