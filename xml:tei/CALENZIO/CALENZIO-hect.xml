<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="CALENZIO-hect">
                    <title>Hector libellus</title>
                    <title type="short">Hector libellus</title>
                    <abbr>Hect.</abbr>
                    <bibl>M. De Nichilo, 1981</bibl>
                </title>
                <author xml:id="CALENZIO" n="204.000">
                    <name>Calenzio, Elisio</name>
                    <date>Fratte, 1430 - 1502</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Elisio Calenzio</persName>
                    <abbr>CALENZIO</abbr>
                </author>
                <respStmt>
                    <resp>Reference basis text</resp>
                    <name>M. De Nichilo, 1981</name>
                </respStmt>
            </titleStmt>
            <extent>
                <measure unit="words" quantity="2692">2692</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>M. De Nichilo, 1981</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>2.00</idno>
                <date>1480</date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Federico Boschetti</bibl>
                </head>
                <l xml:id="d001l1" n="1">Phoebe, mone meliora, rogo. Quid tristia vatem</l>
                <l xml:id="d001l2" n="2">Prodigia horrendosque iubes haurire tumultus?</l>
                <l xml:id="d001l3" n="3">Nescio quid superi nobis crudele minantur,</l>
                <l xml:id="d001l4" n="4">Quove trahant Stigiae pendentia fila sorores.</l>
                <l xml:id="d001l5" n="5">Horresco. Nova bella tremens, nova proelia cerno.</l>
                <l xml:id="d001l6" n="6">Aspicio Iliacis surgentem sepulchris</l>
                <l xml:id="d001l7" n="7">Hectora Priamiden; ut torvo infrenditant ore,</l>
                <l xml:id="d001l8" n="8">Ut rugit fronte atque oculis truculentus et acri</l>
                <l xml:id="d001l9" n="9">Pallidus aspectu crispoque in crine tremendus!</l>
                <l xml:id="d001l10" n="10">Spumat apro similis magnaque exestuat ira</l>
                <l xml:id="d001l11" n="11">Horridus incensaque furens tota urbe vagatur,</l>
                <l xml:id="d001l12" n="12">Quasve per arva ferox iactat Retheia voces:</l>
                <l xml:id="d001l13" n="13">"En quid hoc est? Ubi nam Priamus, qui sceptra tenebat,</l>
                <l xml:id="d001l14" n="14">Et genitrix? Ubi tot claro de sanguine fratres</l>
                <l xml:id="d001l15" n="15">Et puer Astianas et digna cubilibus uxor?</l>
                <l xml:id="d001l16" n="16">Quid cecidere domus divinaque Pergama Troiae?</l>
                <l xml:id="d001l17" n="17">En iacet Ilium et alta deum delubra ruerunt.</l>
                <l xml:id="d001l18" n="18">At Simois tantum super est et Xantus et Ida</l>
                <l xml:id="d001l19" n="19">Et littus patrium quae non potuere moveri.</l>
                <l xml:id="d001l20" n="20">Quis Troiam antiquam, felicis nominis urbem,</l>
                <l xml:id="d001l21" n="21">Eruit? Hoc regnum Priami? Pro Iupiter!, unde</l>
                <l xml:id="d001l22" n="22">Tanta in Dardanios iniuria lata nepotes?</l>
                <l xml:id="d001l23" n="23">Sic morimur, Frigii reges? Sic perdere Teucros</l>
                <l xml:id="d001l24" n="24">Insensi superi potuere urbemque potentem?</l>
                <l xml:id="d001l25" n="25">Non patiar nostram extingui sine vindice gentem.</l>
                <l xml:id="d001l26" n="26">Quo ferar? Agnosco Graiorum insignia regum</l>
                <l xml:id="d001l27" n="27">Armaque Prothelei et nomen fallacis Ulixis.</l>
                <l xml:id="d001l28" n="28">Antiquumque odium non tota e mente recessit.</l>
                <l xml:id="d001l29" n="29">Hoc mihi apud manes suffectam cede sororem</l>
                <l xml:id="d001l30" n="30">Narrantem memini, latices ignara priusquam</l>
                <l xml:id="d001l31" n="31">Hausisset, Troiam excisam Priamumque peremptum</l>
                <l xml:id="d001l32" n="32">Et fratres totamque domum Frigiosque nepotes</l>
                <l xml:id="d001l33" n="33">Graiorum insidiis et nota fraude virorum,</l>
                <l xml:id="d001l34" n="34">Seque ipsam Aeacidae simul occubuisse sepulchro.</l>
                <l xml:id="d001l35" n="35">Sic certe est. Vos me, Eumenides, vos ferte furentem</l>
                <l xml:id="d001l36" n="36">In Danaos. Te te Ditem et tua numina iuro</l>
                <l xml:id="d001l37" n="37">Ultorem; fruar auxilio et melioribus armis.</l>
                <l xml:id="d001l38" n="38">Si sumus invisi superis, tua signa sequemur".</l>
                <l xml:id="d001l39" n="39">Quid furit insanus? Iam iam clamore tremendo</l>
                <l xml:id="d001l40" n="40">Germanos vocat et Sigeia territat arva.</l>
                <l xml:id="d001l41" n="41">En Paris, en alii, Deiphebus, et acer in armis</l>
                <l xml:id="d001l42" n="42">Troilus it torquens oculos et brachia iactans.</l>
                <l xml:id="d001l43" n="43">Nescio quid meditatur. Habet puer improbus ensem</l>
                <l xml:id="d001l44" n="44">Sanguine nigrantem et picea ferrugine tinctam.</l>
                <l xml:id="d001l45" n="45">Cui rabidus poenas et vulnera seva minatur?</l>
                <l xml:id="d001l46" n="46">Ast ipse ad tumulum magni furibundus Achillis</l>
                <l xml:id="d001l47" n="47">Hector abit, spargit cineres et clausa sepulchro</l>
                <l xml:id="d001l48" n="48">Membra viri lacerat; strident sub dentibus ossa.</l>
                <l xml:id="d001l49" n="49">Pro scelus, o rabido facinus crudele leoni,</l>
                <l xml:id="d001l50" n="50">Faucibus humanis humana rescindere membra!</l>
                <l xml:id="d001l51" n="51">"Mene - ait - extinctum potuisti, perfide, saeve</l>
                <l xml:id="d001l52" n="52">Circum urbem patriam raptare iterumque iterumque</l>
                <l xml:id="d001l53" n="53">Demissum curru, dehinc auro vendere corpus?</l>
                <l xml:id="d001l54" n="54">Accipe nunc; utinamque utinam tua viva darentur</l>
                <l xml:id="d001l55" n="55">Viscera et venis quem possem haurire cruorem,</l>
                <l xml:id="d001l56" n="56">Non cinis et quae nunc arentia mandimus ossa.</l>
                <l xml:id="d001l57" n="57">Persequar omne genus Dolopum, genus omne tuorum,</l>
                <l xml:id="d001l58" n="58">Perfide, et excindam flamis ferroque fameque,</l>
                <l xml:id="d001l59" n="59">Evertam veteres Tebas Pithiamque revellam,</l>
                <l xml:id="d001l60" n="60">Extinctumque Frigem post tempora sentiet Argos</l>
                <l xml:id="d001l61" n="61">Meque meosque atavos flebit cineresque meorum".</l>
                <l xml:id="d001l62" n="62">Instat Alexander dictis atque aggerat iras:</l>
                <l xml:id="d001l63" n="63">"Si potui, germane, sequi tua proelia quondam,</l>
                <l xml:id="d001l64" n="64">Dum stabat regno Priamus sceptrumque tenebat</l>
                <l xml:id="d001l65" n="65">Infelix, multo natorum marte superbus,</l>
                <l xml:id="d001l66" n="66">Et nunc ante alios potero nec Graia timebo</l>
                <l xml:id="d001l67" n="67">Agmina nec geminos fugiam bellator Atridas.</l>
                <l xml:id="d001l68" n="68">Nil mihi crudele in Danaos dirumque videri</l>
                <l xml:id="d001l69" n="69">Unquam adeo poterit, cum tot data funera nobis</l>
                <l xml:id="d001l70" n="70">Et patriae cladem lachrimasque in pectore volvo.</l>
                <l xml:id="d001l71" n="71">Hei mihi, quos gemitus Frigiae, quos illa dolores</l>
                <l xml:id="d001l72" n="72">Insperata dies Priamo afflictaeque parenti,</l>
                <l xml:id="d001l73" n="73">Quos nobis dedit, ante oculos faciemque tuorum</l>
                <l xml:id="d001l74" n="74">Cum ruis hostili traiectus pectora telo,</l>
                <l xml:id="d001l75" n="75">Cum te sub Danais nostri flevere cadentem!</l>
                <l xml:id="d001l76" n="76">Nec lachrimis modus ullus erat nec vocibus usquam</l>
                <l xml:id="d001l77" n="77">Per Troiam. Magnis resonabat questibus Ida,</l>
                <l xml:id="d001l78" n="78">Cum trahere exanimum corpus tua menia circum</l>
                <l xml:id="d001l79" n="79">Aspicimus dirum Aeaciden sparsamque cruore</l>
                <l xml:id="d001l80" n="80">Hectoreo Iliacam tellurem ac vulnera nullis</l>
                <l xml:id="d001l81" n="81">Defecisse locis et opertos sanguine vultus.</l>
                <l xml:id="d001l82" n="82">Quem tunc rere animum nobis Frigibusque relictis</l>
                <l xml:id="d001l83" n="83">Quemve fuisse patri, cum te, germane, supulchro</l>
                <l xml:id="d001l84" n="84">Condimus? Hic visi bellum patriaeque salutem</l>
                <l xml:id="d001l85" n="85">Linquere et immiti portas aperire tiramno.</l>
                <l xml:id="d001l86" n="86">Nec longe nimium post tristia funera et ignes</l>
                <l xml:id="d001l87" n="87">Hectoreos iterum moestis assistere rebus</l>
                <l xml:id="d001l88" n="88">Cogimur et, dire, ad tua busta, extincte, vocamur,</l>
                <l xml:id="d001l89" n="89">Troile, cum lachrimis. Hic vulnera flemus eadem</l>
                <l xml:id="d001l90" n="90">Facta manu, hic moesta geminamus voce querelas</l>
                <l xml:id="d001l91" n="91">Et patriam antiquam, simul et genus omne superbum</l>
                <l xml:id="d001l92" n="92">Flevimus Iliacasque domos Troiamque cadentem.</l>
                <l xml:id="d001l93" n="93">Tunc oblitus ego Priami patriaeque meique</l>
                <l xml:id="d001l94" n="94">Aggredior ferro iuvenem nullo arma timentem.</l>
                <l xml:id="d001l95" n="95">Plurima perque animam sceleratam vulnera victor</l>
                <l xml:id="d001l96" n="96">Eieci canibusque dedi populantibus artus.</l>
                <l xml:id="d001l97" n="97">Post illud, fateor, tristem me vindice casum</l>
                <l xml:id="d001l98" n="98">Diraque tela tuli et cecidi Telamone creato.</l>
                <l xml:id="d001l99" n="99">Detulit una duos in tristia Tartara cimba.</l>
                <l xml:id="d001l100" n="100">Dardaniae flamas atque ultima fata parentis</l>
                <l xml:id="d001l101" n="101">Non vidi, video vulsam a radicibus urbem</l>
                <l xml:id="d001l102" n="102">Atque aequata solo mea menia. Pro furor! ibunt</l>
                <l xml:id="d001l103" n="103">Incensamque ferent Troiam sine vindice Graii?</l>
                <l xml:id="d001l104" n="104">Te, germane, sequar nec me aspernabere bello".</l>
                <l xml:id="d001l105" n="105">Dixit et excussa frendens cervice minatur.</l>
                <l xml:id="d001l106" n="106">Prosequitur puer infelix et talibus ardens</l>
                <l xml:id="d001l107" n="107">Troilus ingeminat dictis: "Per Tartara et umbras</l>
                <l xml:id="d001l108" n="108">Perque meos iuro cineres manesque meorum,</l>
                <l xml:id="d001l109" n="109">Te nunquam, germane furens, per tela per ignes</l>
                <l xml:id="d001l110" n="110">Desero, tecum una flamis incensa cremabo</l>
                <l xml:id="d001l111" n="111">Moenia Mirmidonum gaudens ipsosque per omnes</l>
                <l xml:id="d001l112" n="112">Persequar exilio et crudeli vulnere terras</l>
                <l xml:id="d001l113" n="113">Schiriadas ferro extinguam nec proelia sistam,</l>
                <l xml:id="d001l114" n="114">Donec cuncta pari tristetur Grecia luctu</l>
                <l xml:id="d001l115" n="115">Et passim Iliacos aequet deleta labores.</l>
                <l xml:id="d001l116" n="116">Sed quos ira magis faciles differtur in annos?</l>
                <l xml:id="d001l117" n="117">Quin properamus? Ubi es, Deiphebe oblite tuorum?</l>
                <l xml:id="d001l118" n="118">Quid meditare? Taces vultum demissus et acres</l>
                <l xml:id="d001l119" n="119">In terram fixos oculos mentemque fatigas".</l>
                <l xml:id="d001l120" n="120">Incipit ille: "Tacens equidem sub corde voluto</l>
                <l xml:id="d001l121" n="121">Nostrorum insidias et apertam nocte per umbram</l>
                <l xml:id="d001l122" n="122">Troiam Argis totoque immissos agmine Graios</l>
                <l xml:id="d001l123" n="123">Cum flamis urbem in patriam et delubra deorum.</l>
                <l xml:id="d001l124" n="124">Heu noctem infandam Priamo Frigibusque mihique!</l>
                <l xml:id="d001l125" n="125">Vos, dire extincti fratres lachrimisque sepulti!</l>
                <l xml:id="d001l126" n="126">Cum Priamus vocat infelix in regia Teucros</l>
                <l xml:id="d001l127" n="127">Atria et in medium quid cuique in mente resurgat</l>
                <l xml:id="d001l128" n="128">Ferre iubet, pacem primus veniamque precari</l>
                <l xml:id="d001l129" n="129">Antenor reddique Helenen pro foedere suadet.</l>
                <l xml:id="d001l130" n="130">Non tulit Amphimacus talemque ingentibus ausis</l>
                <l xml:id="d001l131" n="131">Increpat et patri bellum pro funere fratrum</l>
                <l xml:id="d001l132" n="132">Promittit laudatque una seu sorte perire,</l>
                <l xml:id="d001l133" n="133">Seu patriam sevis ulcisci acerrimus armis.</l>
                <l xml:id="d001l134" n="134">Arguit Aeneas animum sortemque futuram.</l>
                <l xml:id="d001l135" n="135">Nos contra exoritur per regia tecta tumultus</l>
                <l xml:id="d001l136" n="136">Et voces variae et dispar sententia regni</l>
                <l xml:id="d001l137" n="137">Verbaque plus iusto Frigium tangentia regem.</l>
                <l xml:id="d001l138" n="138">Hic Priamus fatis casuque invictus acerbo</l>
                <l xml:id="d001l139" n="139">Imperat exposci bellum pacemque relinqui.</l>
                <l xml:id="d001l140" n="140">Nec sine Marte mori statuit. Nos iussa secuti</l>
                <l xml:id="d001l141" n="141">Bella iterum Danais iterumque abiecta paramus</l>
                <l xml:id="d001l142" n="142">Arma virisque animos et iustas addimus iras.</l>
                <l xml:id="d001l143" n="143">Tum ferus ante alios, divorum oblitus et urbis</l>
                <l xml:id="d001l144" n="144">Antenor sotios vocat in sua tecta furentes</l>
                <l xml:id="d001l145" n="145">Aut odio aut captos pretio tristive pavore.</l>
                <l xml:id="d001l146" n="146">Conveniunt scelus in patrium sub nocte per umbram</l>
                <l xml:id="d001l147" n="147">Pollidamas facti interpres Dolonque ferusque</l>
                <l xml:id="d001l148" n="148">Amphimadas, ferus Ucalegon Venerisque nefandae</l>
                <l xml:id="d001l149" n="149">Filius Aeneas, Priami gener, impius ipse</l>
                <l xml:id="d001l150" n="150">Et pater anchises. Factoque hic foedere leti</l>
                <l xml:id="d001l151" n="151">Admittunt Danaos et Teucria moenia pandunt,</l>
                <l xml:id="d001l152" n="152">Qua sub marmoreo patuit Sigea caballo.</l>
                <l xml:id="d001l153" n="153">Ipse Neoptolemum facti dux acer in arcem</l>
                <l xml:id="d001l154" n="154">Ducit opemque viro telis facibusque ministrat.</l>
                <l xml:id="d001l155" n="155">Ille ante ora deum longevum seva parentem</l>
                <l xml:id="d001l156" n="156">Obtruncat flamasque iacit per inania tecta.</l>
                <l xml:id="d001l157" n="157">Ardet ubique deum domus et labor, excita Troia.</l>
                <l xml:id="d001l158" n="158">Undique sparsa ruunt celeres in moenia Graii.</l>
                <l xml:id="d001l159" n="159">Incendunt, violant, rapiunt mactantque feruntque</l>
                <l xml:id="d001l160" n="160">Immistique cadunt Teucris et vulnera plorant.</l>
                <l xml:id="d001l161" n="161">Hic ego Mirmidonum multo cum sanguine vitam</l>
                <l xml:id="d001l162" n="162">Deserui vobisque comes sub Tartara veni.</l>
                <l xml:id="d001l163" n="163">Non Danaos igitur ferro, germane, petendos</l>
                <l xml:id="d001l164" n="164">Esse reor tantum, sed diram Antenoris urbem</l>
                <l xml:id="d001l165" n="165">Aeneadasque fero quaerendos Marte per orbem,</l>
                <l xml:id="d001l166" n="166">Quocunque invisas posuere in littore sedes.</l>
                <l xml:id="d001l167" n="167">Fratrem Helenum poscamus". Adest. "Dic, optime vatum, ****</l>
                <l xml:id="d001l168" n="168">Qui nosti secreta deum, qui stagmina solvis".</l>
                <l xml:id="d001l169" n="169">Haec Timbreus ait facie pallente sacerdos:</l>
                <l xml:id="d001l170" n="170">"Dixi olim expretus Troiae Frigibusque futurum</l>
                <l xml:id="d001l171" n="171">Excidium, nec me tripodes Phoebusve fefellit.</l>
                <l xml:id="d001l172" n="172">Vidistis quantas, germani, admisimus iras</l>
                <l xml:id="d001l173" n="173">Divorumque hominumque, et moestam flevimus urbem</l>
                <l xml:id="d001l174" n="174">Nos, quibus incensos potuit fortuna penates</l>
                <l xml:id="d001l175" n="175">Exitiumque domus ostendere, vos pia circum</l>
                <l xml:id="d001l176" n="176">Moenia divinosque infesto vulnere muros,</l>
                <l xml:id="d001l177" n="177">Germani, cecidistis et ipso in tempore belli.</l>
                <l xml:id="d001l178" n="178">Ast ego post cineres Troiae, post tanta meorum</l>
                <l xml:id="d001l179" n="179">Funera et exequias indignaque fata parentis</l>
                <l xml:id="d001l180" n="180">Aspexi casum parvi Astianattis et idem</l>
                <l xml:id="d001l181" n="181">Cum caderet Graio iugulata Polixena busto,</l>
                <l xml:id="d001l182" n="182">Servitiumque tuli misera cum matre superbi</l>
                <l xml:id="d001l183" n="183">Aeacidae, simul Andromache, quae nupta marito</l>
                <l xml:id="d001l184" n="184">Moesta Neoptolemo mecum sua pignora flebat.</l>
                <l xml:id="d001l185" n="185">Nunc aliter superi et magno labentia caelo</l>
                <l xml:id="d001l186" n="186">Sidera (siquid habent veri pia lumina) suadent.</l>
                <l xml:id="d001l187" n="187">Nec frustra didici causas temptare latentes</l>
                <l xml:id="d001l188" n="188">Rerum humanarum divinaque munera sensi.</l>
                <l xml:id="d001l189" n="189">Unde homini ratio et mentem quibus ignibus hausit,</l>
                <l xml:id="d001l190" n="190">Quae terras potuere polo vincire catenae,</l>
                <l xml:id="d001l191" n="191">Quisve potens animis numerum dedit, unde hominum mors,</l>
                <l xml:id="d001l192" n="192">Et varios celi motus et sidera novi,</l>
                <l xml:id="d001l193" n="193">Unde trahant stellae radios, quis torqueat orbes</l>
                <l xml:id="d001l194" n="194">Contrarios, quotiens Phoebe declinet ab auge,</l>
                <l xml:id="d001l195" n="195">Dum redit in Cancrum sol aureus, unde laboret</l>
                <l xml:id="d001l196" n="196">Exesum populis ignem demittere Phoebus,</l>
                <l xml:id="d001l197" n="197">Quor magis urget equos percurritque otius orbem</l>
                <l xml:id="d001l198" n="198">Vere novo quam sub Cancro vel sub Capricorno,</l>
                <l xml:id="d001l199" n="199">Quid properat, nunc sera meat Latonia virgo,</l>
                <l xml:id="d001l200" n="200">Nunc latet, oscura nunc iactat cornua fronte,</l>
                <l xml:id="d001l201" n="201">Nunc totos aperit vultus orbemque reducit,</l>
                <l xml:id="d001l202" n="202">Et totiens stratis illudit Cinthia terris.</l>
                <l xml:id="d001l203" n="203">Nec Martem horrendum visu torvumque Saturnum</l>
                <l xml:id="d001l204" n="204">Aut Paphiae Veneri comitem Stilbona recuso.</l>
                <l xml:id="d001l205" n="205">Novi etiam volucres atque exta trementia, tandem</l>
                <l xml:id="d001l206" n="206">Omnia pollicitis video spirare secundis.</l>
                <l xml:id="d001l207" n="207">Praeterea si vera monet me dicere Apollo,</l>
                <l xml:id="d001l208" n="208">Hector, habe hoc, haud ulla time contraria fata.</l>
                <l xml:id="d001l209" n="209">Excindes Danaos, Partum ditione tenebis</l>
                <l xml:id="d001l210" n="210">Imperium legesque dabis Troiamque recondes.</l>
                <l xml:id="d001l211" n="211">Verum ubi tempus erit, quo sol pater aureus ima</l>
                <l xml:id="d001l212" n="212">Fronte quaterdenas repetitis orbibus auges</l>
                <l xml:id="d001l213" n="213">Transierit totidemque soror compleverit orbes,</l>
                <l xml:id="d001l214" n="214">Impia tum magno se Grecia tota tumultu</l>
                <l xml:id="d001l215" n="215">Excutiet lateque fremet Martemque novabit,</l>
                <l xml:id="d001l216" n="216">Romanasque aties, et quas videt Hesperus et quas</l>
                <l xml:id="d001l217" n="217">Respicit obliqua decurrens luce boetes,</l>
                <l xml:id="d001l218" n="218">In te, germane, irruere et tua signa videbis.</l>
                <l xml:id="d001l219" n="219">O quae tum cedes, o quantum sanguinis illo</l>
                <l xml:id="d001l220" n="220">Fundetur, quae fata ferent crudelia Teucri!</l>
                <l xml:id="d001l221" n="221">Eiciere loco tandem Graiosque relinques.</l>
                <l xml:id="d001l222" n="222">Hic tu nequa time Danaorum proelia, frater,</l>
                <l xml:id="d001l223" n="223">Nec te quodcunque est peregrinum terreat agmen.</l>
                <l xml:id="d001l224" n="224">Sume animos atque arma para gentemque furentem</l>
                <l xml:id="d001l225" n="225">Aggredere ingenti numero et maiore paratu.</l>
                <l xml:id="d001l226" n="226">Atque iterum cape Mirmidones sedemque relictam</l>
                <l xml:id="d001l227" n="227">Et larga populos frena ditione Pelasgos;</l>
                <l xml:id="d001l228" n="228">Mox alios ferro et crudeli Marte per orbem</l>
                <l xml:id="d001l229" n="229">Insequere. Aspicio sub Teucria iura potentem</l>
                <l xml:id="d001l230" n="230">Venturam Hesperiam multo cum sanguine et urbes</l>
                <l xml:id="d001l231" n="231">Pandonas Rhenumque humilem Gallosque frementes.</l>
                <l xml:id="d001l232" n="232">Et nisi fata vetent poterintque resistere Parcae</l>
                <l xml:id="d001l233" n="233">Aut sua perpetuus mutarit Iupiter orsa,</l>
                <l xml:id="d001l234" n="234">Urbs olim geminis male condita fratribus uni</l>
                <l xml:id="d001l235" n="235">Non fles? Non superos in te sua tela ferentes</l>
                <l xml:id="d001l236" n="236">Moesta rogas meliora? Rues altissima tandem.</l>
                <l xml:id="d001l237" n="237">Tempus erit cum te stratam mirabitur hospes,</l>
                <l xml:id="d001l238" n="238">Tarpeio speculatus agros et moenia dicet:</l>
                <l xml:id="d001l239" n="239">"Haeccine magna ducum genitrix? Haec maxima quondam</l>
                <l xml:id="d001l240" n="240">Terrarum, cui vix totus suffecerat orbis,</l>
                <l xml:id="d001l241" n="241">Unde tot hesperii vates cecinere deorum</l>
                <l xml:id="d001l242" n="242">Progeniem victricem armis belloque potentem?</l>
                <l xml:id="d001l243" n="243">Quam Romam dixere patres urbemque superbam,</l>
                <l xml:id="d001l244" n="244">Terrarum dominam? Nunc triste et inane cadaver".</l>
                <l xml:id="d001l245" n="245">Nil venit aeternum sub sidera, credite fatis.</l>
                <l xml:id="d001l246" n="246">Haec monuisse sat est Helenum, sed cetera cunctis</l>
                <l xml:id="d001l247" n="247">Tempora crudele exitium flamasque minantur".</l>
                <l xml:id="d001l248" n="248">Conticuit vates. Quid nam excitat Hector?</l>
                <l xml:id="d001l249" n="249">"Hancine, germani, cladem patiemur inulti?</l>
                <l xml:id="d001l250" n="250">Hosne inpune ferent obitus, sine vindice tantam</l>
                <l xml:id="d001l251" n="251">Iniuriam Priamo et natis fecisse Pelasgos,</l>
                <l xml:id="d001l252" n="252">Turpiter incensam patriam regemque parentem</l>
                <l xml:id="d001l253" n="253">Mactatum ante aras, iugulatam ad busta sororem,</l>
                <l xml:id="d001l254" n="254">Servum Helenum matremque hecuben ipsamque Pelasgo</l>
                <l xml:id="d001l255" n="255">Donatam Andromachen comuni sorte marito,</l>
                <l xml:id="d001l256" n="256">Demissum scopulo natum raptamque per aras</l>
                <l xml:id="d001l257" n="257">Cassandram, amissos tot iniquo funere fratres</l>
                <l xml:id="d001l258" n="258">Et nos preterea per vulnera seva peremptos?</l>
                <l xml:id="d001l259" n="259">Quid potuere magis Danai? Quae denique in hostes</l>
                <l xml:id="d001l260" n="260">Peiora aut ulli poterunt graviora putare?</l>
                <l xml:id="d001l261" n="261">Aut quid Dardanio generi modo denique restat?</l>
                <l xml:id="d001l262" n="262">Ereptum imperium, deletum nomen et urbes</l>
                <l xml:id="d001l263" n="263">Incensae, violata domus sparsique penates</l>
                <l xml:id="d001l264" n="264">Sanguine, servitium. Num graviora feremus,</l>
                <l xml:id="d001l265" n="265">Cum non sint graviora hominum? Properanda profecto est</l>
                <l xml:id="d001l266" n="266">Ultio. Vos me nunc sumptis comitaminor armis,</l>
                <l xml:id="d001l267" n="267">Germani. Extinguam Danaos et vulnera reddam,</l>
                <l xml:id="d001l268" n="268">Iactabo tecta in flamas omnemque cremabo</l>
                <l xml:id="d001l269" n="269">Dulichiam et campis equabo ingentibus urbes.</l>
                <l xml:id="d001l270" n="270">Perdam aties, perdam arva et opes, populisque superbis</l>
                <l xml:id="d001l271" n="271">Terror ero, maria ac terras caelumque movebo</l>
                <l xml:id="d001l272" n="272">Et tremere Argolicos montes et littora Coha</l>
                <l xml:id="d001l273" n="273">Spartenque et magnas cogam servire Micenas</l>
                <l xml:id="d001l274" n="274">Imperio Frigio. Iuvat exiliisse sepulchris</l>
                <l xml:id="d001l275" n="275">Et caelo revocasse animam. Si, Tartara, posthac</l>
                <l xml:id="d001l276" n="276">Aeolidenque unquam et labentia saxa revisam,</l>
                <l xml:id="d001l277" n="277">Haud equidem non ultus eam patriamque domumque</l>
                <l xml:id="d001l278" n="278">Et meme Frigiosque deos Priamumque parentem:</l>
                <l xml:id="d001l279" n="279">Aeacus inferna redeuntem sede timebit.</l>
                <l xml:id="d001l280" n="280">Quid moror? Hoc placitum superis alternaque poscunt</l>
                <l xml:id="d001l281" n="281">Stagmina, nec Stigio frustra revocamur ab Orcho.</l>
                <l xml:id="d001l282" n="282">En ruit auxilio cunctis e partibus ingens</l>
                <l xml:id="d001l283" n="283">Teucria. Iam spectate duces ultricibus armis,</l>
                <l xml:id="d001l284" n="284">Qui quondam ad Troiam bello cecidere Pelasgo.</l>
                <l xml:id="d001l285" n="285">Undique bella cient danais flamasque minantur.</l>
                <l xml:id="d001l286" n="286">Portius Ascaniusque Friges et letus in armis</l>
                <l xml:id="d001l287" n="287">Antipus, e Litia Sarpedon sevit et acer</l>
                <l xml:id="d001l288" n="288">Glaucus, item Zelia curvato Pandarus arcu</l>
                <l xml:id="d001l289" n="289">Et dux Amphiarastus, agit ferus agmina Perses</l>
                <l xml:id="d001l290" n="290">Dardanio veniens cum Memnone gentis Eoae,</l>
                <l xml:id="d001l291" n="291">Nestrius Amphimacusque ruunt, Colophonia pubes,</l>
                <l xml:id="d001l292" n="292">In pugnam veteris memores ad Pergama belli,</l>
                <l xml:id="d001l293" n="293">Eupesus Hippotheum Larissae a moenibus urget,</l>
                <l xml:id="d001l294" n="294">Amphius Adrastusque movent Agrestia regna,</l>
                <l xml:id="d001l295" n="295">Poenia Prethemeso bellum duce concitata ardens,</l>
                <l xml:id="d001l296" n="296">Cernite, Pistropilo Boetia, Tracia Pirrho</l>
                <l xml:id="d001l297" n="297">Sevit et Archiloco, fervet Cixonia Remo,</l>
                <l xml:id="d001l298" n="298">Cogit alizonios immitis Epistropus Argis,</l>
                <l xml:id="d001l299" n="299">Patria Philomenes Palaconia regna relinquit</l>
                <l xml:id="d001l300" n="300">Magnanimus, quondam solitus prostrare catervas</l>
                <l xml:id="d001l301" n="301">Argolicas mecumque duces demittere morti.</l>
                <l xml:id="d001l302" n="302">En domitrix animosa virum fulgentibus armis</l>
                <l xml:id="d001l303" n="303">Pentasilea ruit medios furibunda per enses,</l>
                <l xml:id="d001l304" n="304">Bellum iramque fremens Danais indicere temptat.</l>
                <l xml:id="d001l305" n="305">Nulla mora est. Parere parant. Assum, optima virgo,***</l>
                <l xml:id="d001l306" n="306">Pro superi, quae tot populos invisa ducesque</l>
                <l xml:id="d001l307" n="307">Terra tulit? Video innumeris fervere catervis</l>
                <l xml:id="d001l308" n="308">Sigeos montes et Teucria littora passim.</l>
                <l xml:id="d001l309" n="309">Antiquam veluti quercum seu turbine tactam</l>
                <l xml:id="d001l310" n="310">Seu ferro aut crebris Terei trucis ictibus illam</l>
                <l xml:id="d001l311" n="311">Protinus innumeris formicae milibus abdunt,</l>
                <l xml:id="d001l312" n="312">Concursant sumoque fremunt a stipite, nec iam</l>
                <l xml:id="d001l313" n="313">Sufficiunt trunci, campos funduntur in omnes,</l>
                <l xml:id="d001l314" n="314">Sic quoque Dardaniae turmae, quis Troia tellus</l>
                <l xml:id="d001l315" n="315">Deficit, en maria et fluctus rate currere tentant,</l>
                <l xml:id="d001l316" n="316">Arma parant. Prohibete minas, di cuncta potentes!</l>
                <l xml:id="d001l317" n="317">Undique sevus agit populos in proelia Mavors.</l>
                <l xml:id="d001l318" n="318">Non colles campique viris, non aequora classi</l>
                <l xml:id="d001l319" n="319">Sufficiunt, ducitque rates eurosque ministrat</l>
                <l xml:id="d001l320" n="320">Aeolus et placidam Neptunni verberat undam.</l>
                <l xml:id="d001l321" n="321">Tete, Graia, petunt tanto conamine, tellus.</l>
                <l xml:id="d001l322" n="322">Aspicio torquere tuos in carbasa portus</l>
                <l xml:id="d001l323" n="323">Et tandem armatas sistunt in littore turmas.</l>
                <l xml:id="d001l324" n="324">Non capit innumeros infelix Grecia Teucros.</l>
                <l xml:id="d001l325" n="325">Bella gerunt. Ferus ante alios ut fulminat Hector!</l>
                <l xml:id="d001l326" n="326">Obsedere urbem antiquam Bizantiaque arva.</l>
                <l xml:id="d001l327" n="327">Perstrepit omnis ager silvaeque ante ora recedunt,</l>
                <l xml:id="d001l328" n="328">Littora curva sonant passim lateque remugit</l>
                <l xml:id="d001l329" n="329">Aether et immensum resonat percussus aenis</l>
                <l xml:id="d001l330" n="330">Ictibus. Ingeminant ignes Vulcaniaque arma,</l>
                <l xml:id="d001l331" n="331">Et teli volat omne genus celeresque feruntur</l>
                <l xml:id="d001l332" n="332">Per caelum abrupti montes, immania saxa</l>
                <l xml:id="d001l333" n="333">Decrescunt summoque ruunt a culmine turres,</l>
                <l xml:id="d001l334" n="334">Procumbunt muri, iam moenia tuta patescunt.</l>
                <l xml:id="d001l335" n="335">Primus in audentes Priameius irruit heros,</l>
                <l xml:id="d001l336" n="336">Subsequitur genus omne Asiae Danaosque trucidant</l>
                <l xml:id="d001l337" n="337">Et Graias populantur opes. Te, maxime, cerno,</l>
                <l xml:id="d001l338" n="338">Graiorum, Priamo comitem sotiumque laboris.</l>
                <l xml:id="d001l339" n="339">Idem te casus longevum, sceptra tenentem</l>
                <l xml:id="d001l340" n="340">Excipit et sine honore iaces in pulvere truncus.</l>
                <l xml:id="d001l341" n="341">Hostis habet late regnum victisque superbi</l>
                <l xml:id="d001l342" n="342">Dardanidae Argivis et Troius imperat Hector.</l>
                <l xml:id="d001l343" n="343">Ecce alia de parte ruunt in proelia turmae</l>
                <l xml:id="d001l344" n="344">Auxoniae magnoque fremens Europa tumultu</l>
                <l xml:id="d001l345" n="345">Excitat in Teucros vires populosque furentes.</l>
                <l xml:id="d001l346" n="346">Emicat ante alios aquilae fulgentis imago,</l>
                <l xml:id="d001l347" n="347">Nec te, Galle, minor sevis exasperat armis</l>
                <l xml:id="d001l348" n="348">Impetus. Agnosco felicia signa ducesque.</l>
                <l xml:id="d001l349" n="349">Conseruere manus aties; boat undique caelum</l>
                <l xml:id="d001l350" n="350">Et fremitu resonant silvae dirusque per omnes</l>
                <l xml:id="d001l351" n="351">Sevit agros Danaum multo cum sanguine Mavors.</l>
                <l xml:id="d001l352" n="352">At Frigii dant terga fugae Martemque relinquunt.</l>
                <l xml:id="d001l353" n="353">Turba cadunt fugitiva, cadunt in littore Teucri.</l>
                <l xml:id="d001l354" n="354">Heus nostri!, date dira manu, date vulnera genti</l>
                <l xml:id="d001l355" n="355">Dardaniae et patriis propellite finibus hostem.</l>
                <l xml:id="d001l356" n="356">Nostra haec alma dies, nostra est victoria. Cedunt</l>
                <l xml:id="d001l357" n="357">Laumedontiadae patrioque in limine sistunt.</l>
                <l xml:id="d001l358" n="358">Signa viri fortesque duces in proelia cogunt.</l>
                <l xml:id="d001l359" n="359">Iam pulsi revocant vires trans aequora Troes,</l>
                <l xml:id="d001l360" n="360">Arma iterum comitesque parant, omnisque movetur</l>
                <l xml:id="d001l361" n="361">In Danaos Asiae tellus populique frementes,</l>
                <l xml:id="d001l362" n="362">Atque iterum portus Graiae telluris et urbes</l>
                <l xml:id="d001l363" n="363">Invadunt numero maiore sub Hectore, qualem</l>
                <l xml:id="d001l364" n="364">Nec magno quicunque natant sub equore pisces,</l>
                <l xml:id="d001l365" n="365">Nec volucres caelo poterunt aequare volantes.</l>
                <l xml:id="d001l366" n="366">Cedite Romani. Satis est voluisse potentes</l>
                <l xml:id="d001l367" n="367">Vincere. Cum magnis superis contendere durum est.</l>
                <l xml:id="d001l368" n="368">Ianque abit in predam Sparthe, clarasque Micenas</l>
                <l xml:id="d001l369" n="369">Aspicio Pithiamque viris Colaphinque Pilumque</l>
                <l xml:id="d001l370" n="370">Nestoreum Locrosque iterum succumbere Oleos,</l>
                <l xml:id="d001l371" n="371">Et Cretam Iovis antiquam, Idomeneia regna,</l>
                <l xml:id="d001l372" n="372">Xantippique domum Melibeiaque arva Philontis,</l>
                <l xml:id="d001l373" n="373">Calcedonem Antipidum genitricem et dira Toantis</l>
                <l xml:id="d001l374" n="374">Moenia, Prothelei Magnesia tecta Rodumque.</l>
                <l xml:id="d001l375" n="375">Velluntur postes Itacae rapidoque feruntur</l>
                <l xml:id="d001l376" n="376">Igne domus, quondam Lahertia regna, caditque</l>
                <l xml:id="d001l377" n="377">Magna faretrato Polibetae grata Larissa,</l>
                <l xml:id="d001l378" n="378">Et Salamina iacet Telamonia, diruta Lemnos</l>
                <l xml:id="d001l379" n="379">Et Choum et magnae mutarunt nomen Athenae.</l>
                <l xml:id="d001l380" n="380">Flet Stelenum fortesque duces quos protulit Argos;</l>
                <l xml:id="d001l381" n="381">Ciprum et Schiriadas vastant hominesque domosque.</l>
                <l xml:id="d001l382" n="382">Tandem victa iaces, magnarum Grecia rerum</l>
                <l xml:id="d001l383" n="383">Inventrix divumque parens et maxima quondam</l>
                <l xml:id="d001l384" n="384">Terrarum ingeniis et virginis arte Minervae.</l>
                <l xml:id="d001l385" n="385">Nec sufferre valent nostri fusique per omnes</l>
                <l xml:id="d001l386" n="386">Diffugiunt (miserum!) campos urbesque relictas.</l>
                <l xml:id="d001l387" n="387">At iovis, indignum facinus, cadit alitis ingens</l>
                <l xml:id="d001l388" n="388">Gloria, sed magno se successore tuentur</l>
                <l xml:id="d001l389" n="389">Deserti per rura viri camposque iacentes.</l>
                <l xml:id="d001l390" n="390">Nec minor ille piis atavis claroque parente</l>
                <l xml:id="d001l391" n="391">Audet adire ferox paucis cum milibus hostem</l>
                <l xml:id="d001l392" n="392">Innumeris cintum clipeis et milite forti</l>
                <l xml:id="d001l393" n="393">Et turbare vias atiesque avertere bello.</l>
                <l xml:id="d001l394" n="394">Nec sistunt nec castra movent sine vulnere Graii.</l>
                <l xml:id="d001l395" n="395">Sanguine spumat ager vicinaque littora. Tandem</l>
                <l xml:id="d001l396" n="396">Occidit infelix patriae defensor et omnes</l>
                <l xml:id="d001l397" n="397">In comitem Frigiae sese vertere falanges.</l>
                <l xml:id="d001l398" n="398">Ferte laboranti auxilium, succurrite Gallo</l>
                <l xml:id="d001l399" n="399">Quisquis ubique potens armis seu viribus ullis,</l>
                <l xml:id="d001l400" n="400">Quique auro et magnis opibus, qui classe fugaci.</l>
                <l xml:id="d001l401" n="401">Nec tu adeo, Romane, animum permitte furori,</l>
                <l xml:id="d001l402" n="402">Ne patere incassum vires ac grandia solvi</l>
                <l xml:id="d001l403" n="403">Nomina, siqua tua est pietas, sive hic tua primum</l>
                <l xml:id="d001l404" n="404">Res agitur. Properate, hominum genus utile nulli,</l>
                <l xml:id="d001l405" n="405">Ignavum, satur, pecus et lasciva</l>
                <l xml:id="d001l406" n="406">O genitor, magno qui prospicis omnia caelo,</l>
                <l xml:id="d001l407" n="407">Aspicis haec paterisque, deum pater atque hominum rex,</l>
                <l xml:id="d001l408" n="408">Nimirum pateris: tuaque haec iustissima nostri est</l>
                <l xml:id="d001l409" n="409">Ultio. Sigeas servitum hinc imus ad urbes.</l>
                <l xml:id="d001l410" n="410">Hesperiam, Hesperiam clamant omnisque sub ipso</l>
                <l xml:id="d001l411" n="411">Nomine versatur rumor. Parat impetus ignes</l>
                <l xml:id="d001l412" n="412">Armaque Troiugenum populis incognita nostris.</l>
                <l xml:id="d001l413" n="413">Claude, oro, secreta deum, pater optime, vati,</l>
                <l xml:id="d001l414" n="414">Claude perhorrendis iam iam miracula monstris.</l>
                <l xml:id="d001l415" n="415">Non ego fata meae patriae clademque futuram</l>
                <l xml:id="d001l416" n="416">Aspiciam. Videant alii quibus impia vita est.</l>
                <lb/>
            </div1>
        </body>
    </text>
</TEI>
