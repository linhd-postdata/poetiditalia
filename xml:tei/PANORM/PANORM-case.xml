<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PANORM-case">
                    <title>elegia de caseo</title>
                    <title type="short">elegia de caseo</title>
                    <abbr>eleg.</abbr>
                    <bibl>A. Cinquini, 1910</bibl>
                </title>
                <author xml:id="PANORM" n="88.000">
                    <name>Panormita</name>
                    <date>Palermo 1394 - Napoli 1471</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Antonio Beccadelli detto Panormita</persName>
                    <abbr>PANORM.</abbr>
                </author>
                <respStmt>
                    <resp>Reference basis text</resp>
                    <name>A. Cinquini, 1910</name>
                </respStmt>
            </titleStmt>
            <extent>
                <measure unit="words" quantity="349">349</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Cinquini, 1910</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>3.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Ketty Peruch</bibl>
                </head>
                <l xml:id="d001l1" n="1">Silva Placentinas inter densissima valles</l>
                <l xml:id="d001l2" n="2">Tangit arenosi littora curva Padi;</l>
                <l xml:id="d001l3" n="3">Forte viret iuxta florenti gramine pratum,</l>
                <l xml:id="d001l4" n="4">Mille petunt illic pabula grata boves,</l>
                <l xml:id="d001l5" n="5">Hirsutaeque solent illic errare capellae,</l>
                <l xml:id="d001l6" n="6">Nec non lanigerae quaerere gramen oves;</l>
                <l xml:id="d001l7" n="7">Silvestres tenui canna culmoque palustri</l>
                <l xml:id="d001l8" n="8">Pastores humilem composuere casam.</l>
                <l xml:id="d001l9" n="9">Hic ego de multis emisso lacte iuvencis</l>
                <l xml:id="d001l10" n="10">Caseus in densum comprimor arte globum;</l>
                <l xml:id="d001l11" n="11">Inde ubi sum manibus latum calcatus in orbem,</l>
                <l xml:id="d001l12" n="12">Perstringit tenerum lignea zona latus;</l>
                <l xml:id="d001l13" n="13">Et ne confodiant furtim mea pectora vermes,</l>
                <l xml:id="d001l14" n="14">Me tegit aequoreo rustica turba sale;</l>
                <l xml:id="d001l15" n="15">Neve nimis capiam lignosum molis odorem,</l>
                <l xml:id="d001l16" n="16">Sedula me volvit atque revolvit anus;</l>
                <l xml:id="d001l17" n="17">Nec dum nostra duos aetas compleverat annos,</l>
                <l xml:id="d001l18" n="18">Aequavit currus cum mea forma rotas.</l>
                <l xml:id="d001l19" n="19">Me vix impositum tergo portasset asellus,</l>
                <l xml:id="d001l20" n="20">Pulsasset forsan pondere pressus humum!</l>
                <l xml:id="d001l21" n="21">Tandem me cupidus venalem pastor in urbem</l>
                <l xml:id="d001l22" n="22">Detulit, in medio constituitque foro;</l>
                <l xml:id="d001l23" n="23">In me convertunt oculos iuvenesque senesque</l>
                <l xml:id="d001l24" n="24">Et me certatim garrula turba petit:</l>
                <l xml:id="d001l25" n="25">Pinguis erat croceoque cutis spectanda colore,</l>
                <l xml:id="d001l26" n="26">Implebam totum lactis odore forum.</l>
                <l xml:id="d001l27" n="27">Me videt interea spectatque Azanelus et optat.</l>
                <l xml:id="d001l28" n="28">Argentique dato pondere solus emit;</l>
                <l xml:id="d001l29" n="29">Inque lares tergo sublatum mittit equino</l>
                <l xml:id="d001l30" n="30">Laetus et in thalamo collocat ille suo;</l>
                <l xml:id="d001l31" n="31">Saevaque ne rapidi faciant mihi vulnera mures,</l>
                <l xml:id="d001l32" n="32">Alligat ad summam fune tenente trabem;</l>
                <l xml:id="d001l33" n="33">Neve nimis durus constringeret ilia cortex</l>
                <l xml:id="d001l34" n="34">Ungebat liquido terque quarterque oleo.</l>
                <l xml:id="d001l35" n="35">Ah quotiens fixis dum me conspectat ocellis,</l>
                <l xml:id="d001l36" n="36">O magno, dixit, munera digna duce!</l>
                <l xml:id="d001l37" n="37">Heu heu, me miserum crudelia fata manebant,</l>
                <l xml:id="d001l38" n="38">Nec potuit vitae consuluisse meae.</l>
                <l xml:id="d001l39" n="39">Nam dum forte abiit foribus male cautus apertis,</l>
                <l xml:id="d001l40" n="40">Irruit in vacuos impia turba lares,</l>
                <l xml:id="d001l41" n="41">Succisoque trahit pendentem saeva rudente,</l>
                <l xml:id="d001l42" n="42">Nec pudet ex alta praecipitare trabe;</l>
                <l xml:id="d001l43" n="43">Vixque ruens duram concusso corpore terram</l>
                <l xml:id="d001l44" n="44">Contigeram, ferro cum mea membra petit,</l>
                <l xml:id="d001l45" n="45">Exanimesque artus in plurima frusta secantur,</l>
                <l xml:id="d001l46" n="46">Sicque superiecta transferor inde toga.</l>
                <l xml:id="d001l47" n="47">Non mea marmoreo componunt membra sepulchro</l>
                <l xml:id="d001l48" n="48">Concava nec cineres contegit urna meos;</l>
                <l xml:id="d001l49" n="49">Alter sed calidas tritim me mittit in offas,</l>
                <l xml:id="d001l50" n="50">Ingerit et pingues alter in arterias;</l>
                <l xml:id="d001l51" n="51">Alter et ardenti liquefactum decoquit igne,</l>
                <l xml:id="d001l52" n="52">Et tenuis tosti crustula panis habet.</l>
                <l xml:id="d001l53" n="53">Pastillus sine me digitis productus aduncis</l>
                <l xml:id="d001l54" n="54">Nec tereti baculo lagana tensa placent.</l>
                <l xml:id="d001l55" n="55">Quid referam quod nunc rabido me dente lacessant,</l>
                <l xml:id="d001l56" n="56">Mille modis miserum turba gulosa vorat?</l>
                <l xml:id="d001l57" n="57">Plange meos casus iamque iamque, Azanele, caveto</l>
                <l xml:id="d001l58" n="58">Incustoditas deseruisse Lares!</l>
            </div1>
        </body>
    </text>
</TEI>
