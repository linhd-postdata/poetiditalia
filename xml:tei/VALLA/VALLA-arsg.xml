<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="VALLA-arsg">
                    <title>ars grammatica</title>
                    <title type="short">ars grammatica</title>
                    <abbr>ars</abbr>
                    <bibl>Paola Casciano, 1990</bibl>
                </title>
                <author xml:id="VALLA" n="136.000">
                    <name>Valla, Lorenzo</name>
                    <date>Roma 1405 - 1457</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Lorenzo Valla</persName>
                    <abbr>VALLA</abbr>
                </author>
                <respStmt>
                    <resp>Reference basis text</resp>
                    <name>Paola Casciano, 1990</name>
                </respStmt>
            </titleStmt>
            <extent>
                <measure unit="words" quantity="2568">2568</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Paola Casciano, 1990</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Tiziana Brolli</bibl>
                </head>
                <l xml:id="d001l1" n="1">Aspicis ut medici pueris absinthia dantes</l>
                <l xml:id="d001l2" n="2">Tingunt cecropio summum cratera liquore</l>
                <l xml:id="d001l3" n="3">Quominus offendat dulcedine tectus amaror</l>
                <l xml:id="d001l4" n="4">- nam sunt austero plerunque salubria gustu -</l>
                <l xml:id="d001l5" n="5">Utque lacertosis pelagi dum cerula verrunt</l>
                <l xml:id="d001l6" n="6">Remigibus levat ille canor quicunque laborem</l>
                <l xml:id="d001l7" n="7">Et se solatur cantando incurvus arator,</l>
                <l xml:id="d001l8" n="8">Sic mihi grammatice placuit precepta referre</l>
                <l xml:id="d001l9" n="9">Carmine, mollicule demulcerentur ut aures</l>
                <l xml:id="d001l10" n="10">Pectoraque haurirent sensus sub melle salubres</l>
                <l xml:id="d001l11" n="11">Nec nihil iccirco simul admiscere nitoris,</l>
                <l xml:id="d001l12" n="12">Nam nullum fuerit, fuerit nisi carmen amenum.</l>
                <l xml:id="d001l13" n="13">Imprimis linguam redolens omnino latinam</l>
                <l xml:id="d001l14" n="14">Fiat ut exemplum preceptor et ipse loquendi:</l>
                <l xml:id="d001l15" n="15">Doctor enim malus est in quo sua non radiat lex,</l>
                <l xml:id="d001l16" n="16">Quales iam seclis aliquot plerique fuere</l>
                <l xml:id="d001l17" n="17">Quod libros veterum non evolvere disertos.</l>
                <l xml:id="d001l18" n="18">Quare agite, o pueri, mecum cantate latine,</l>
                <l xml:id="d001l19" n="19">Assimilem pani doctrinam hanc esse putantes</l>
                <l xml:id="d001l20" n="20">Que per se valet et reliquas corroborat escas;</l>
                <l xml:id="d001l21" n="21">Indiga grammatice queque ars est, nullius illa,</l>
                <l xml:id="d001l22" n="22">Quam qui non norunt vescuntur pulte profecto.</l>
                <l xml:id="d001l23" n="23">Hunc, pueri, nostra de voce capessite panem</l>
                <l xml:id="d001l24" n="24">Qui corpus solidum reddat viresque ministret;</l>
                <l xml:id="d001l25" n="25">Namque legetis adhuc in nullis scripta libellis</l>
                <l xml:id="d001l26" n="26">Multa nisi in nostris quamvis ea Bostar et Aspar</l>
                <l xml:id="d001l27" n="27">In chartas transferre suas, o dedecus, audent!</l>
                <l xml:id="d001l28" n="28">Quos mecum ridete, velut cornicula pavi</l>
                <l xml:id="d001l29" n="29">Si gestet caudam vel se ferat anser olorem.</l>
                <l xml:id="d001l30" n="30">Id magis ut libeat vobis edico, magistri:</l>
                <l xml:id="d001l31" n="31">Cedite discipulos nunquam (nam verbera brutis,</l>
                <l xml:id="d001l32" n="32">Verba viris adhibentur, utrique ut discere possint</l>
                <l xml:id="d001l33" n="33">Si qua fides Marco Fabio graioque Platoni);</l>
                <l xml:id="d001l34" n="34">Quin aliquid potius verbis superaddite mellis.</l>
                <l xml:id="d001l35" n="35">Sed prius has epulas, pueri, quam tangere fas sit</l>
                <l xml:id="d001l36" n="36">Vobis fonte manus sunt pulchro ex more lavande,</l>
                <l xml:id="d001l37" n="37">Hoc est auxilium precibus celeste petendum:</l>
                <l xml:id="d001l38" n="38">Christe, Deo de patre Deus, de virgine matre</l>
                <l xml:id="d001l39" n="39">Vir genitus, mundi lux et sapientia solus,</l>
                <l xml:id="d001l40" n="40">Da magis hanc ut te valeamus nosse per artem.</l>
                <l xml:id="d001l41" n="41">Ut Pater omnipotens hominem cui condidit orbem</l>
                <l xml:id="d001l42" n="42">Distinxit gemino atque animalia cetera sexu,</l>
                <l xml:id="d001l43" n="43">Sic duplex genus est quod mas et femina formant</l>
                <l xml:id="d001l44" n="44">Quisque suum: hic implet gignens, enititur illa,</l>
                <l xml:id="d001l45" n="45">Nec genus id dici debet quod gignere nescit</l>
                <l xml:id="d001l46" n="46">Nullaque propterea norunt idiomata neutrum,</l>
                <l xml:id="d001l47" n="47">Neutrum grammatice vix tradit in ulla animante</l>
                <l xml:id="d001l48" n="48">Namque ex his ipsis constat commune duobus:</l>
                <l xml:id="d001l49" n="49">Hic atque hec canis, et dubium: grus illa vel ille.</l>
                <l xml:id="d001l50" n="50">Grai epicena vocant eadem promiscua nostri,</l>
                <l xml:id="d001l51" n="51">Articulo alterutro quotiens signatur utrunque:</l>
                <l xml:id="d001l52" n="52">Editus ex aquila fertur, non edere vultur.</l>
                <l xml:id="d001l53" n="53">Nil epicena tamen dubiis differre memento:</l>
                <l xml:id="d001l54" n="54">Nam grus hec ambos, grus hic complectitur ambos;</l>
                <l xml:id="d001l55" n="55">Hoc genus auctorum prelarga licentia fecit</l>
                <l xml:id="d001l56" n="56">Dum regale putant nonnunquam rumpere leges.</l>
                <l xml:id="d001l57" n="57">Sunt substantiva hec quibus adiectiva duorum</l>
                <l xml:id="d001l58" n="58">Sive trium generum longe differre fatendum:</l>
                <l xml:id="d001l59" n="59">Quis nam pontificum summorum ita dives itemque</l>
                <l xml:id="d001l60" n="60">Largus, ita et sapiens et amabilis extitit ut tu?</l>
                <l xml:id="d001l61" n="61">Quin in res anima traduximus ista carentes,</l>
                <l xml:id="d001l62" n="62">Seu male seu quadam rationis imagine blanda,</l>
                <l xml:id="d001l63" n="63">Mas aer, mas ignis, aqua est et femina tellus,</l>
                <l xml:id="d001l64" n="64">Hec tanquam patiantur, agant tanquam illa priora.</l>
                <l xml:id="d001l65" n="65">Sol tales et luna, sed o locus arduus hic quam!</l>
                <l xml:id="d001l66" n="66">Immoto citius suspectes lumine Phebum.</l>
                <l xml:id="d001l67" n="67">Neutra loci propria huius sunt; communia sane</l>
                <l xml:id="d001l68" n="68">Invenies hic multa trium, vix ulla duorum</l>
                <l xml:id="d001l69" n="69">Paucula, sed dabis prorsus promiscua nulla:</l>
                <l xml:id="d001l70" n="70">Es grave, mensa tripes, primus vel prima dierum.</l>
                <l xml:id="d001l71" n="71">Hec quia materia est veluti latissima silva</l>
                <l xml:id="d001l72" n="72">In qua lignorum species dignoscere durum</l>
                <l xml:id="d001l73" n="73">Deque ipsa dubito satis an &lt;con&gt;ceperit alter,</l>
                <l xml:id="d001l74" n="74">Danda mihi venia est verbis si pluribus utar;</l>
                <l xml:id="d001l75" n="75">Et quoniam verum genus ex animalibus ortum est</l>
                <l xml:id="d001l76" n="76">Illorumque homo princeps, hinc exordia sumam:</l>
                <l xml:id="d001l77" n="77">Que sunt ergo viris imposta vocabula fient,</l>
                <l xml:id="d001l78" n="78">In quo&lt;d&gt;cumque cadunt elementum, mascula tantum.</l>
                <l xml:id="d001l79" n="79">Prenomen, nomen, cognomen erat tamen unum:</l>
                <l xml:id="d001l80" n="80">Prenomen cuiusque suum, ceu Caius et Aulus,</l>
                <l xml:id="d001l81" n="81">Cetera totius gentis communia, quale</l>
                <l xml:id="d001l82" n="82">Iulius et Cesar prisco de more Quiritum est.</l>
                <l xml:id="d001l83" n="83">Femineequoque sunt mulierum nomina voces:</l>
                <l xml:id="d001l84" n="84">Pythias, Eustochium, Thais, Lucretia, Dido.</l>
                <l xml:id="d001l85" n="85">Agnomen rarum sed idem dixere periti</l>
                <l xml:id="d001l86" n="86">Cognomen: Magnus Pompeius erit tibi testis</l>
                <l xml:id="d001l87" n="87">Et cui Dotate nomen dos indidit ingens.</l>
                <l xml:id="d001l88" n="88">Hoc tamen absurde credas aliquando sonare:</l>
                <l xml:id="d001l89" n="89">Corculum enim hic, hic Delicie, hec Bona Sancta vocantur.</l>
                <l xml:id="d001l90" n="90">Nec procul his ea que vocitant patronymica Greci:</l>
                <l xml:id="d001l91" n="91">Ovo Tyndarides satus est, sacra Tyndaris ovo.</l>
                <l xml:id="d001l92" n="92">Nec vero differt nostre natura deorum</l>
                <l xml:id="d001l93" n="93">Veri quos ignara Dei gens impia finxit,</l>
                <l xml:id="d001l94" n="94">Cum fuerint homines, non di terraque sepulti;</l>
                <l xml:id="d001l95" n="95">Scilicet humanos artus habuisse feruntur</l>
                <l xml:id="d001l96" n="96">- dicere nec quisquam dubitavit, nemo! - deorum</l>
                <l xml:id="d001l97" n="97">Ut Mars et Bacchus, Venus et dea, diva Minerva.</l>
                <l xml:id="d001l98" n="98">Sed que causa fuit fluviis ut numina solis</l>
                <l xml:id="d001l99" n="99">Mascula - nam potius fons est Arethusa - preessent</l>
                <l xml:id="d001l100" n="100">Et genere hoc omnes appellarentur ut amnes</l>
                <l xml:id="d001l101" n="101">Cum tales non sint fontes montesque vel urbes?</l>
                <l xml:id="d001l102" n="102">Ni vetet hoc dici "Styx atra" et cerula Lethe.</l>
                <l xml:id="d001l103" n="103">Nec deus interdum, nec mas erit -umque tenebit</l>
                <l xml:id="d001l104" n="104">Finalem apposito duntaxat nomine flumen</l>
                <l xml:id="d001l105" n="105">Ut "flumen Rhenum aut pluvius describitur arcus".</l>
                <l xml:id="d001l106" n="106">Cum nymphis satyros &lt;quis&gt; silvanosque vetustos</l>
                <l xml:id="d001l107" n="107">Fecit semideos, tamen hos quandoque repertos</l>
                <l xml:id="d001l108" n="108">Quidam aiunt sed semiviros mage semiferosque.</l>
                <l xml:id="d001l109" n="109">Numina non igitur sunt hec dicenda sed illa</l>
                <l xml:id="d001l110" n="110">Mascula que apparent quod vultu et veste virili</l>
                <l xml:id="d001l111" n="111">Et quod inest sexu plus maiestatis in ipso.</l>
                <l xml:id="d001l112" n="112">Dicitur unde etiam Deus hic, quasi masculus esset,</l>
                <l xml:id="d001l113" n="113">Ut Michael, Gabriel: nam sunt &lt;hec&gt; propria; Cherub</l>
                <l xml:id="d001l114" n="114">Atque Seraph sed qualia sunt centurio, miles.</l>
                <l xml:id="d001l115" n="115">Cur tamen -in capiunt plurali neutraque fiunt?</l>
                <l xml:id="d001l116" n="116">Quod nec ebreus ait nec grecus, Dalmata novit</l>
                <l xml:id="d001l117" n="117">Ille ipsos inter Cherubim rite locandos</l>
                <l xml:id="d001l118" n="118">Demones, angelice cum sint virtutis, et illos</l>
                <l xml:id="d001l119" n="119">Esse mares dicas Sathan velut et Leviathan.</l>
                <l xml:id="d001l120" n="120">Tales et ventos avidos, quibus ore receptis</l>
                <l xml:id="d001l121" n="121">Implete memorantur eque partumque tulisse</l>
                <l xml:id="d001l122" n="122">- fabula formosas addit rapuisse puellas -</l>
                <l xml:id="d001l123" n="123">Atque &lt;a&gt;usos celum manibus laniare gigantes,</l>
                <l xml:id="d001l124" n="124">Credere si nobis libet unoculosque cyclopas</l>
                <l xml:id="d001l125" n="125">Centaurosque feros inter quos femina siqua</l>
                <l xml:id="d001l126" n="126">Extitit Antiphate coniunx velut Hylonomeque.</l>
                <l xml:id="d001l127" n="127">Centaurus commune genus cyclopsque gigasque</l>
                <l xml:id="d001l128" n="128">Haud erit immerito, prohibet sed Grecia et usus.</l>
                <l xml:id="d001l129" n="129">Fert Sphingem et geminas sirenas Fama loquaces</l>
                <l xml:id="d001l130" n="130">Atque has Parthenopen Caralimque fuisse vocatas,</l>
                <l xml:id="d001l131" n="131">Gorgonas, Harpyas, et cetera transeo monstra.</l>
                <l xml:id="d001l132" n="132">Propria sunt etiam brutorum nomina, qualis</l>
                <l xml:id="d001l133" n="133">Xanthus, Achillis &lt;equus&gt;, natus genitrice Podarga</l>
                <l xml:id="d001l134" n="134">"Et pedibus Pterelas et naribus utilis Agre"</l>
                <l xml:id="d001l135" n="135">Ora cruentarunt in ero latrantia cervo.</l>
                <l xml:id="d001l136" n="136">Quedam comperies transferri cum genere ipso,</l>
                <l xml:id="d001l137" n="137">Namque "suam Eunuchum" pro libro Comicus inquit</l>
                <l xml:id="d001l138" n="138">Et Maro "Centauro magna" de nave loquutus.</l>
                <l xml:id="d001l139" n="139">Nunc de non propriis que sexu arctantur agendum:</l>
                <l xml:id="d001l140" n="140">Prima vir et mulier sint nomina, femina masque,</l>
                <l xml:id="d001l141" n="141">Hic pater et mater (modo namque puerpera facta est),</l>
                <l xml:id="d001l142" n="142">Cur ea non uxor cui tu vir sive maritus?</l>
                <l xml:id="d001l143" n="143">Tu mihi filius es, tu filia, tu mihi frater</l>
                <l xml:id="d001l144" n="144">Germanus, germana soror neptisque neposque,</l>
                <l xml:id="d001l145" n="145">Hic avus, hec avia, hic patruus sed avunculus ille.</l>
                <l xml:id="d001l146" n="146">Sunt amite mihi sex, cum sit matertera nulla;</l>
                <l xml:id="d001l147" n="147">Cum socru male convenit nurus at socero pax</l>
                <l xml:id="d001l148" n="148">Cum genero esse solet, glos hec, ego sum tibi levir,</l>
                <l xml:id="d001l149" n="149">Vitricus unde venit privignusque unde noverca.</l>
                <l xml:id="d001l150" n="150">Ast ea sunt etatis: anus iam curva senexque</l>
                <l xml:id="d001l151" n="151">Et puer et iuvenis, respondet utrique puella;</l>
                <l xml:id="d001l152" n="152">Nam iuvenis tantum mas &lt;est&gt;, iunior seniorque,</l>
                <l xml:id="d001l153" n="153">Ergo bis erravit quicunque iuvencula dixit.</l>
                <l xml:id="d001l154" n="154">Ast adolescentem magis infantemque fatebor</l>
                <l xml:id="d001l155" n="155">Communis generis, quod et ipsa minutio pandit.</l>
                <l xml:id="d001l156" n="156">Ingui&lt;ni&gt;s hec pubes est velatura pilorum</l>
                <l xml:id="d001l157" n="157">- hinc pubertatem descendere nemo negarit</l>
                <l xml:id="d001l158" n="158">Quod, cum iam prodit facies, pubescere fertur -;</l>
                <l xml:id="d001l159" n="159">Dicitur hinc pubes armata, armata iuventus</l>
                <l xml:id="d001l160" n="160">Et quondam uxores pubes romana rogavit.</l>
                <l xml:id="d001l161" n="161">Hinc etiam a barba, quam non fert femina, pubes</l>
                <l xml:id="d001l162" n="162">Seu puber qualis dicatur siqua rubori est</l>
                <l xml:id="d001l163" n="163">Nullaque, puberibus cesis, occisa notatur.</l>
                <l xml:id="d001l164" n="164">Sed substantivum nequeas sic dicere semper,</l>
                <l xml:id="d001l165" n="165">Puberem ut etatem + sive + civilia iura</l>
                <l xml:id="d001l166" n="166">(Discutiant habitu pubertas constet an annis!).</l>
                <l xml:id="d001l167" n="167">Sunt communis homo &lt;generis&gt; coniunxque parensque,</l>
                <l xml:id="d001l168" n="168">Nec desunt qui primum horum commune negarint</l>
                <l xml:id="d001l169" n="169">Quod dicant hominem nigram non scribier usquam;</l>
                <l xml:id="d001l170" n="170">Et patruelis ut Egypti Danaique propago</l>
                <l xml:id="d001l171" n="171">Quod si non credis consultum consule Gaium.</l>
                <l xml:id="d001l172" n="172">Nomina dant mores et sors in parte pudenda</l>
                <l xml:id="d001l173" n="173">Ut meretrix, pelex, ut adulter, adultera, virgo</l>
                <l xml:id="d001l174" n="174">(Virginitas quamvis sit nuncquoque facta virilis,</l>
                <l xml:id="d001l175" n="175">Ut mulier proprie, nam sic non virgo vocatur</l>
                <l xml:id="d001l176" n="176">Qui caret uxore; est ergo non femina celebs.</l>
                <l xml:id="d001l177" n="177">Non substantivum "melius nil celebe vita"</l>
                <l xml:id="d001l178" n="178">Nempe maris, nec enim celebs tua, femina, vita est!)</l>
                <l xml:id="d001l179" n="179">Eiusdemque loci sunt &lt;et&gt; matrona, virago</l>
                <l xml:id="d001l180" n="180">Et spado vel qualis memoratur Sylla, monorchis.</l>
                <l xml:id="d001l181" n="181">De celo quoniam non lapsa est norma loquendi</l>
                <l xml:id="d001l182" n="182">Iccirco mulieris opus non omne virique</l>
                <l xml:id="d001l183" n="183">Constat voce sua, ne&lt;c&gt; idest discernere promptum:</l>
                <l xml:id="d001l184" n="184">Dux, comes et princeps - quos nesciit illa vetustas -</l>
                <l xml:id="d001l185" n="185">Imperii quoniam sunt nomina, mascula fiunt</l>
                <l xml:id="d001l186" n="186">(Nam regem regina marem iam reddidit olim</l>
                <l xml:id="d001l187" n="187">Debenturque sue voces uxoribus horum);</l>
                <l xml:id="d001l188" n="188">Mas erit et miles, si sit dignatio quedam,</l>
                <l xml:id="d001l189" n="189">Quin eques atque pedes: Rome nam non eques est sed</l>
                <l xml:id="d001l190" n="190">Equestri Paulina loco &lt;veI&gt; nata pedestri.</l>
                <l xml:id="d001l191" n="191">Numen apud verum mas extitit usque sacerdos</l>
                <l xml:id="d001l192" n="192">- hoc sed apud divos et femina munus obibat -</l>
                <l xml:id="d001l193" n="193">Huic simile antistes, qui sacris prest faciundis.</l>
                <l xml:id="d001l194" n="194">Gestabant Salii clipeos, ancilia Martis,</l>
                <l xml:id="d001l195" n="195">Quo quasi presultor saltavit in agmine primus:</l>
                <l xml:id="d001l196" n="196">Non mage quam flamen, quam consul, femina presul;</l>
                <l xml:id="d001l197" n="197">At vates etiam permulte sepe fuerunt:</l>
                <l xml:id="d001l198" n="198">Nam datur humane menti divinitus hec vis.</l>
                <l xml:id="d001l199" n="199">Preses eras olim Tarpeie, Iuppiter, arcis</l>
                <l xml:id="d001l200" n="200">Gaudebantque tue, te preside, Pallas, Athene,</l>
                <l xml:id="d001l201" n="201">Quod licet in nostros transferre deosque deasque.</l>
                <l xml:id="d001l202" n="202">Preses Otho fuit et Drusus, sed Iulia nulla</l>
                <l xml:id="d001l203" n="203">Nullaque in auguribus posita est matrona Quiritum</l>
                <l xml:id="d001l204" n="204">Sed nec in auspicibus reperitur aruspicibusque.</l>
                <l xml:id="d001l205" n="205">Cur caupo caupona facit si cerdo vetatur</l>
                <l xml:id="d001l206" n="206">Id facere et lanio? Cur leno lenaque dicis?</l>
                <l xml:id="d001l207" n="207">Non manga at mango, species lenonica mango,</l>
                <l xml:id="d001l208" n="208">Preterea straba et strabo, nam non opera hec sunt.</l>
                <l xml:id="d001l209" n="209">Mimus habet mimam, cui permanet histrio solus;</l>
                <l xml:id="d001l210" n="210">Celse, magister eras et eras, Galbina, magistra,</l>
                <l xml:id="d001l211" n="211">Celse sequester eris, necnon Galbina sequestra,</l>
                <l xml:id="d001l212" n="212">Presbyter est Agathon, cur non &lt;est&gt; presbytera uxor</l>
                <l xml:id="d001l213" n="213">Ut Greci - nam sunt hec nomina greca - loquuntur?</l>
                <l xml:id="d001l214" n="214">Iam cur magna latro non predo magna vocetur?</l>
                <l xml:id="d001l215" n="215">Quare plus probo qui solos dixere latrones</l>
                <l xml:id="d001l216" n="216">Sicut piratas et qui solosquoque fures.</l>
                <l xml:id="d001l217" n="217">Nec secus est Chloe fur quam &lt;fit&gt; Cornelia pastor,</l>
                <l xml:id="d001l218" n="218">Quam Glycera &lt;est&gt; fullo quam + corrida + textilis auceps,</l>
                <l xml:id="d001l219" n="219">Quam pres Dertrudes quam flava Helianor manceps;</l>
                <l xml:id="d001l220" n="220">Atque vadem liquet esse marem probat hoc tibi Damon.</l>
                <l xml:id="d001l221" n="221">Cur obses commune? an Clelia quod fuit obses?</l>
                <l xml:id="d001l222" n="222">At quotiens languet Simon fit mulio Galla;</l>
                <l xml:id="d001l223" n="223">Navita vel remex non rarior Ursula patre</l>
                <l xml:id="d001l224" n="224">Et que + quotidie non passim + est femina iudex</l>
                <l xml:id="d001l225" n="225">Quin ovium opilio est obstetrix sepe suarum</l>
                <l xml:id="d001l226" n="226">Tuque cubiclorum pelex, o Crispe, fuisti!</l>
                <l xml:id="d001l227" n="227">Non igitur quicquid sumus et generis sumus eius.</l>
                <l xml:id="d001l228" n="228">Esse aiunt pugilem que corpore prevalet amplo,</l>
                <l xml:id="d001l229" n="229">Non dicas pugilem, ut quidam voluere, pudicam</l>
                <l xml:id="d001l230" n="230">- quam grandis pateat tali ratione fenestra!</l>
                <l xml:id="d001l231" n="231">Ergo sic debes tales exponere voces:</l>
                <l xml:id="d001l232" n="232">Iudicem agit pugilem ve hec, obstetricem agit ille;</l>
                <l xml:id="d001l233" n="233">Scriba quidem mulier, si scriptitet, esse videtur</l>
                <l xml:id="d001l234" n="234">Lixaque, si comportet aquam nobisque ministret</l>
                <l xml:id="d001l235" n="235">Atque auriga, manu si frena gubernet equorum</l>
                <l xml:id="d001l236" n="236">Stans curru - quid enim interdum non femina tentet!</l>
                <l xml:id="d001l237" n="237">Namque Camilla fuit, si verum est, miles amazon,</l>
                <l xml:id="d001l238" n="238">Utraque eques pedes, utraque quin athleta lacena;</l>
                <l xml:id="d001l239" n="239">Sunt tamen hi tituli nature lege viriles.</l>
                <l xml:id="d001l240" n="240">Tiro ut germanum proba sit commilito nomen;</l>
                <l xml:id="d001l241" n="241">Sicubi forte forent opera hec muliebria - nam sic</l>
                <l xml:id="d001l242" n="242">Naso inquit "nova miles eram" - communia dicas.</l>
                <l xml:id="d001l243" n="243">Par erit his si sit verbum pincerna probatum,</l>
                <l xml:id="d001l244" n="244">Emptitat ut doceat servos pugnare lanista</l>
                <l xml:id="d001l245" n="245">Quos gladiatores seve divendat harene.</l>
                <l xml:id="d001l246" n="246">Ipsa ministerium non hoc exerceat uxor,</l>
                <l xml:id="d001l247" n="247">Scurrarique potest et pangere femina versus</l>
                <l xml:id="d001l248" n="248">Sed scurram esse viri vitium est, laus esse poetam.</l>
                <l xml:id="d001l249" n="249">Non opus est vernam esse - hoc est quem serva creavit -</l>
                <l xml:id="d001l250" n="250">Forsitan et scevam leve cui prevalet actus:</l>
                <l xml:id="d001l251" n="251">Raro verna proba est, proba raro sceva reperta est.</l>
                <l xml:id="d001l252" n="252">Talia sunt igitur pensanda vocabula nobis</l>
                <l xml:id="d001l253" n="253">Acriter, articulos in quot descendere possint</l>
                <l xml:id="d001l254" n="254">Inque quot ascendant doctissimus imperet usus!</l>
                <l xml:id="d001l255" n="255">Asseclam noli aut collegam dicere parvam,</l>
                <l xml:id="d001l256" n="256">Parvam convivam vix dicere sed tamen ausim.</l>
                <l xml:id="d001l257" n="257">Multa huiuscemodi velut a fugio venioque</l>
                <l xml:id="d001l258" n="258">- perfuga dic utrum gravius ne an transfuga peccet</l>
                <l xml:id="d001l259" n="259">Promptius expedies quid convena et advena distent -</l>
                <l xml:id="d001l260" n="260">Et velut a colo cedoque, ut agricola atque homicida</l>
                <l xml:id="d001l261" n="261">- hec opera haud dubie fuerint plerunque virorum -.</l>
                <l xml:id="d001l262" n="262">Non opus a gigno sunt nomina, ut omnigene di,</l>
                <l xml:id="d001l263" n="263">Verbigenam Christum veluti genitum &lt;e&gt; patre verbo</l>
                <l xml:id="d001l264" n="264">Appellare nefas, cum verbum si&lt;t&gt; patris ipse.</l>
                <l xml:id="d001l265" n="265">Cornicen et tubicen - cornu est tuba tortilis eris -</l>
                <l xml:id="d001l266" n="266">Tibicen et liticen, fidicen - nam quinque feruntur -</l>
                <l xml:id="d001l267" n="267">Mascula sunt ideo quod in -a muliebria mittunt.</l>
                <l xml:id="d001l268" n="268">A plico composita et facio paria esse magistris</l>
                <l xml:id="d001l269" n="269">Demiror placuisse: duplex, triplex, quadruplex sunt</l>
                <l xml:id="d001l270" n="270">Adiectiva quidem, quoniam subsistere per se</l>
                <l xml:id="d001l271" n="271">Non possunt, dici neque substantiva merentur.</l>
                <l xml:id="d001l272" n="272">At opifex per se substat, nam dicimus omnes:</l>
                <l xml:id="d001l273" n="273">Carnificis tetrum est opus, aurificis sed amenum,</l>
                <l xml:id="d001l274" n="274">Preclarum artificis. Tamen adiectiva licebit</l>
                <l xml:id="d001l275" n="275">Hec vocites, velut "artifici cura ingenioque"</l>
                <l xml:id="d001l276" n="276">Sed vix aurificem patiar te dicere doctam.</l>
                <l xml:id="d001l277" n="277">Nec mirum numero voces superare viriles,</l>
                <l xml:id="d001l278" n="278">Officia atque opera ipsorum sunt plura virorum</l>
                <l xml:id="d001l279" n="279">Qualia sunt etiam edilis, centurio, censor,</l>
                <l xml:id="d001l280" n="280">Cetera in -o sive -or finita: decurio, calo</l>
                <l xml:id="d001l281" n="281">(Pseudo compositum est, rectus stulte esse putatur;</l>
                <l xml:id="d001l282" n="282">Pseudes enim simplex, esto mihi Grecia testis),</l>
                <l xml:id="d001l283" n="283">Erro, vispillo, mirmillo, quatern&lt;i&gt;o, preco,</l>
                <l xml:id="d001l284" n="284">Institor, emansor, desertor, sartor, arator.</l>
                <l xml:id="d001l285" n="285">Rursus qualia sunt in -trix muliebria quin et</l>
                <l xml:id="d001l286" n="286">Feminea, ut tonstrix, "nutrix et sedula", natrix.</l>
                <l xml:id="d001l287" n="287">Auctorem commune volunt dum signat id ipsum</l>
                <l xml:id="d001l288" n="288">Quod grece αὐθέντης et vix aliunde veniret!</l>
                <l xml:id="d001l289" n="289">Certe quicquid agat faciat ve quis illius auctor</l>
                <l xml:id="d001l290" n="290">Ut sceleris + samni + gladii non dicitur actor.</l>
                <l xml:id="d001l291" n="291">Qui pro adiectivo ponunt commune scholarem</l>
                <l xml:id="d001l292" n="292">Idem qui guerram et treguam dixere fuerunt;</l>
                <l xml:id="d001l293" n="293">Non tam erraturi si pro mare, quale sodalis</l>
                <l xml:id="d001l294" n="294">Rivalisque: hic vir collegi est, sive, quod aiunt,</l>
                <l xml:id="d001l295" n="295">Corporis eiusdem; hic cultor non solus amice</l>
                <l xml:id="d001l296" n="296">(Et procus hic aliquam iusta pro coniuge poscit).</l>
                <l xml:id="d001l297" n="297">Illa magis communia erunt ut civis, et hostis,</l>
                <l xml:id="d001l298" n="298">Custos et testis - quem dicunt martyra Grai -</l>
                <l xml:id="d001l299" n="299">Heres atque comes, princeps, dux, exul et hospes,</l>
                <l xml:id="d001l300" n="300">Que sunt haud dubie, si ponas nuda, suapte</l>
                <l xml:id="d001l301" n="301">Mascula natura, verum muliebria fiunt</l>
                <l xml:id="d001l302" n="302">Femineis adiuncta sonis, ut penula cultus</l>
                <l xml:id="d001l303" n="303">Palliaque illa quidem sunt vestimenta virilis</l>
                <l xml:id="d001l304" n="304">Sed quibus et mulier, cum vult, permittitur uti.</l>
                <l xml:id="d001l305" n="305">At duplicis generis sunt certius ista: superstes</l>
                <l xml:id="d001l306" n="306">Et sospes, locuples, dis et cum paupere dives,</l>
                <l xml:id="d001l307" n="307">Deses, inops, et iners, hebes et reses, inquies, insons,</l>
                <l xml:id="d001l308" n="308">Que neutris etiam invenias sociata licebit.</l>
                <l xml:id="d001l309" n="309">Hactenus humana attigimus nunc bruta sequemur:</l>
                <l xml:id="d001l310" n="310">Ut Deus in binas species animalia, non sic</l>
                <l xml:id="d001l311" n="311">Separat in binas hominum sollertia voces,</l>
                <l xml:id="d001l312" n="312">Exceptis paucis, certa ratione, quod aut sint</l>
                <l xml:id="d001l313" n="313">Quottidiana domi aut oculis insignia nostris:</l>
                <l xml:id="d001l314" n="314">Quottidiana caper sunt et capra sive capella,</l>
                <l xml:id="d001l315" n="315">Porcus init porcas, verres et scrofa parentes;</l>
                <l xml:id="d001l316" n="316">At sus articulo, quia grecum, aut duplice voce est.</l>
                <l xml:id="d001l317" n="317">Taure magis vaccas sectere, iuvence iuvencas</l>
                <l xml:id="d001l318" n="318">Quam vitulus vitulas, agnusquoque corniger agnam.</l>
                <l xml:id="d001l319" n="319">Bos grece communis, ovis nunc arietis uxor,</l>
                <l xml:id="d001l320" n="320">Nunc pro utroque epicenum; asina letatur asellus,</l>
                <l xml:id="d001l321" n="321">Gaudet equabus equus, non mulo mula creatur;</l>
                <l xml:id="d001l322" n="322">Ast aper, ast onager sunt, ast epicena caballus;</l>
                <l xml:id="d001l323" n="323">Hinnus, equo patre progenitus genitrice rudente,</l>
                <l xml:id="d001l324" n="324">Tanquam nobiliter plus matre vilis habetur.</l>
                <l xml:id="d001l325" n="325">Cur autem vervex, maialis, cantherius, bos</l>
                <l xml:id="d001l326" n="326">Mascula sint? constat nomen speciale nec esse!</l>
                <l xml:id="d001l327" n="327">Aut pecus hec, quadrupes mitis pastore tuente,</l>
                <l xml:id="d001l328" n="328">Aut pecus hoc, quo grex etiam quandoque notatur.</l>
                <l xml:id="d001l329" n="329">Sola columba fuit quondam pro coniuge utroque</l>
                <l xml:id="d001l330" n="330">Et pro silvestri, ut "gemine venere columbe"</l>
                <l xml:id="d001l331" n="331">Fecit, adhuc priscum genus observante palumbo,</l>
                <l xml:id="d001l332" n="332">Quamvis iure suo Maro, prestantissimus auctor,</l>
                <l xml:id="d001l333" n="333">Dixerit "aeree quo congessere palumbes",</l>
                <l xml:id="d001l334" n="334">"Solaque culminibus ferali carmine bubo"</l>
                <l xml:id="d001l335" n="335">Atque iterum "timidi venient ad pocula dame"</l>
                <l xml:id="d001l336" n="336">Atque "oculis capti talpe" post cetera dicam.</l>
                <l xml:id="d001l337" n="337">Simia erat tantum, non ullus simius olim</l>
                <l xml:id="d001l338" n="338">Expertique lupus nostro sunt et lupa damno:</l>
                <l xml:id="d001l339" n="339">A multis quondam lupus est et femina dictus.</l>
                <l xml:id="d001l340" n="340">Peioresque lupis coluber sunt atque colubra</l>
                <l xml:id="d001l341" n="341">Cornua cervus habet, caret hoc sed cerva decore</l>
                <l xml:id="d001l342" n="342">Insignisque leo magis &lt;est&gt; cervice leena;</l>
                <l xml:id="d001l343" n="343">Est vox greca draco, quidam fecere dracenam.</l>
                <l xml:id="d001l344" n="344">Rex agis uxores atque intra, galle, sorores,</l>
                <l xml:id="d001l345" n="345">Non capus amisit nomen quamvis maris usum,</l>
                <l xml:id="d001l346" n="346">Nec minus excellit pavo sed scilicet eius</l>
                <l xml:id="d001l347" n="347">Quod fera natura est in eadem voce remansit:</l>
                <l xml:id="d001l348" n="348">Cur primi generis? certe quod amenior est mas.</l>
                <l xml:id="d001l349" n="349">Forsitan et reliquis, quod fas &lt;est&gt; credere, beluis</l>
                <l xml:id="d001l350" n="350">Causa subest aliqua ut genus hoc aut illud haberent,</l>
                <l xml:id="d001l351" n="351">Quis tamen hanc novit, nisi forte resurgeret Adam!</l>
                <l xml:id="d001l352" n="352">Hinc quidam variant, ratio quasi nulla subesset:</l>
                <l xml:id="d001l353" n="353">Persius hec turdus vult hic alii atque ita turtur.</l>
                <l xml:id="d001l354" n="354">Formula de reliquis que sunt promiscua detur:</l>
                <l xml:id="d001l355" n="355">Que vel in -a vel in -e grece, velut ardea, campe,</l>
                <l xml:id="d001l356" n="356">Queque vel in -do vel in -go, sicut hirundo, erugo</l>
                <l xml:id="d001l357" n="357">Exibunt, vel in -as vel in -es, vulpes ut anasque</l>
                <l xml:id="d001l358" n="358">Et volucres duntaxat in -ix, ut crassa coturnix,</l>
                <l xml:id="d001l359" n="359">Articulare sibi deposcunt cuncta secundum,</l>
                <l xml:id="d001l360" n="360">Cetera sed primum, ut vespertilio et mugil atque</l>
                <l xml:id="d001l361" n="361">Pecten et "argutus magis anser" "olorque canorus"</l>
                <l xml:id="d001l362" n="362">Et glis atque lepus; nihil ad nos tigris et aspis.</l>
            </div1>
        </body>
    </text>
</TEI>
