<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="ANDRONIC-epit">
                    <title>epithalamium in nuptias Vladislai Pannoniarum ac Bohemiae regis et Annae Candaliae reginae</title>
                    <title type="short">epithalamium</title>
                    <abbr>epithal.</abbr>
                    <bibl>L. Juhász, 1933</bibl>
                </title>
                <author xml:id="ANDRONIC" n="123.000">
                    <name>Andronico, Matteo</name>
                    <date>Traù, saec. XV - XVI</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Matteo Andronico da Traù</persName>
                    <abbr>ANDRONIC.</abbr>
                </author>
                <respStmt>
                    <resp>Reference basis text</resp>
                    <name>L. Juhász, 1933</name>
                </respStmt>
            </titleStmt>
            <extent>
                <measure unit="words" quantity="2837">2837</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>L. Juhász, 1933</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Stefano Di Brazzano</bibl>
                </head>
                <p xml:id="d001l1" n="0|1">epithalamium Matthaei Andronici Tragurini | in nuptias Vladislai invictissimi | ac felicissimi Pannoniarum ac Boemiae regis | et Annae Candaliae reginae serenissimae</p>
                <lb/>
                <l xml:id="d001l2" n="1">Nondum intemptatas pubes irruperat undas</l>
                <l xml:id="d001l3" n="2">Thessala Phrixei cognatum velleris aurum</l>
                <l xml:id="d001l4" n="3">Exposcens necdum refluo vada concita motu</l>
                <l xml:id="d001l5" n="4">Consertisque iugis artatum evaserat aequor</l>
                <l xml:id="d001l6" n="5">Puppis Hyperboreum Minyas vectura sub axem,</l>
                <l xml:id="d001l7" n="6">Peleus eximiis quum iam virtutibus auctus</l>
                <l xml:id="d001l8" n="7">Sumpserat Emathiae sceptrum populosque regebat</l>
                <l xml:id="d001l9" n="8">Haemonios, icto qua cognita pascua Phoebo</l>
                <l xml:id="d001l10" n="9">Amphrysus placido sinuosus flumine lambit;</l>
                <l xml:id="d001l11" n="10">Sed nec adhuc magnae Thetidis flagrarat amore</l>
                <l xml:id="d001l12" n="11">Nec sociare toros taedasque subire iugales</l>
                <l xml:id="d001l13" n="12">Certus erat. Coeunt proceres cladique precantur,</l>
                <l xml:id="d001l14" n="13">Fatalem Phrygiae terris ut reddat Achillem,</l>
                <l xml:id="d001l15" n="14">Qui populos regat Emathios, quo vindice Troia</l>
                <l xml:id="d001l16" n="15">Hospitii meritas laesi det perfida poenas.</l>
                <l xml:id="d001l17" n="16">Iamque suis thalamis natarum Doridos unam</l>
                <l xml:id="d001l18" n="17">Peleus addiderat: glaucae coiere puellae,</l>
                <l xml:id="d001l19" n="18">Conveniunt superi festumque hymenaea frequentant</l>
                <l xml:id="d001l20" n="19">Sertaque dependent reseratis undique valvis,</l>
                <l xml:id="d001l21" n="20">Aurea tecta patent, dant largos nectaris haustus,</l>
                <l xml:id="d001l22" n="21">Vernat flore caput, respondent Pelea Tempe,</l>
                <l xml:id="d001l23" n="22">Ossa Thetim resonant, Peneus sustinet undas</l>
                <l xml:id="d001l24" n="23">Cantibus attonitas stupefactaque flumina tardat.</l>
                <l xml:id="d001l25" n="24">Ecce iterum heroum redeunt felicia secla,</l>
                <l xml:id="d001l26" n="25">Rursus faustus Hymen et festae vincula taedae!</l>
                <l xml:id="d001l27" n="26">Aspicis, aerea sonus ut prorumpat ab Alpe</l>
                <l xml:id="d001l28" n="27">Parrhasiique celer ripas festinet ad Istri.</l>
                <l xml:id="d001l29" n="28">Ducitur Arctoo Rhodani armipotentis alumna</l>
                <l xml:id="d001l30" n="29">Nupta Iovi, geminae cui Gratia nexa sorori</l>
                <l xml:id="d001l31" n="30">It comes et teneri pariter famulantur Amores,</l>
                <l xml:id="d001l32" n="31">Astat et usque novae lateri Cytherea maritae.</l>
                <l xml:id="d001l33" n="32">Aspice, ut Ausoniae geminatis plausibus urbes</l>
                <l xml:id="d001l34" n="33">Exultent, citharae coniunctaque tympana buxo</l>
                <l xml:id="d001l35" n="34">Tinnulaque aera sonent, blandae instrumenta Diones.</l>
                <l xml:id="d001l36" n="35">Non aliter quondam Graias hilaraverat urbes</l>
                <l xml:id="d001l37" n="36">Clamor ovans, domitis quum iam remearet ab Indis</l>
                <l xml:id="d001l38" n="37">Liber et Eoas patriis imponeret aris</l>
                <l xml:id="d001l39" n="38">Exuvias festisque ululatibus orgia Bacchae</l>
                <l xml:id="d001l40" n="39">Concinerent vulsasque trabes et saxa rotarent</l>
                <l xml:id="d001l41" n="40">Maenades et scissis macularent arva iuvencis.</l>
                <l xml:id="d001l42" n="41">Ecce serenato pelluntur nubila caelo</l>
                <l xml:id="d001l43" n="42">Arridentque poli, suspendunt flamina venti</l>
                <l xml:id="d001l44" n="43">Atque immota sui miratur regna profundi</l>
                <l xml:id="d001l45" n="44">Nereus et refluos quae sistant numina cursus.</l>
                <l xml:id="d001l46" n="45">Quacunque ingreditur, dominae blanditur eunti</l>
                <l xml:id="d001l47" n="46">Terra rosas spargens, flatus dant nectaris aurae.</l>
                <l xml:id="d001l48" n="47">Haud aliter segetes Arabum vel divitis arva</l>
                <l xml:id="d001l49" n="48">Assyriae redolent, quum se novus induit annus</l>
                <l xml:id="d001l50" n="49">Floribus ac vernis opibus gemmantia rident</l>
                <l xml:id="d001l51" n="50">Prata et odoriferi mollis viget aura Favoni.</l>
                <l xml:id="d001l52" n="51">Hannibal et flammis et vi mordacis aceti</l>
                <l xml:id="d001l53" n="52">Temptet ver vetitae capturus moenia Romae:</l>
                <l xml:id="d001l54" n="53">Sponte sua attonitas animatis rupibus Alpes</l>
                <l xml:id="d001l55" n="54">Summittent cautes et saxa minantia caelo</l>
                <l xml:id="d001l56" n="55">Agnoscentque suae venientia numina divae.</l>
                <l xml:id="d001l57" n="56">Tu mihi legitimis facibus, Saturnia praeses,</l>
                <l xml:id="d001l58" n="57">Tu, Paphiae proles et casti cultor amoris,</l>
                <l xml:id="d001l59" n="58">Profer, Hymen, tantos quod numen iunxit amantes;</l>
                <l xml:id="d001l60" n="59">Quae festinati sacros Concordia nexit</l>
                <l xml:id="d001l61" n="60">Coniugii nodos, nexos quae Gratia sanxit.</l>
                <l xml:id="d001l62" n="61">Forte Dionaeos hortos sedesque petebat</l>
                <l xml:id="d001l63" n="62">Alma Venus Paphias pridem intermissa revisens</l>
                <l xml:id="d001l64" n="63">Regna sui manibus quondam fabrefacta mariti.</l>
                <l xml:id="d001l65" n="64">Circum aderant blandae Charites varioque volabant</l>
                <l xml:id="d001l66" n="65">More sagittiferi fratres: hi summa feruntur</l>
                <l xml:id="d001l67" n="66">Per loca caelestesque plagas passimque micantes</l>
                <l xml:id="d001l68" n="67">Incursant stellas, illi inferiore meatu</l>
                <l xml:id="d001l69" n="68">Purpureis summas pennis librantur in undas.</l>
                <l xml:id="d001l70" n="69">Iamque propinquabant adverso litore, Cyprus</l>
                <l xml:id="d001l71" n="70">Qua Pharii spectat septemflua cornua Nili,</l>
                <l xml:id="d001l72" n="71">Quum Venus affata est puerum, cui plurimus ignis</l>
                <l xml:id="d001l73" n="72">Aestuat et nullos telum frustratur in ictus:</l>
                <l xml:id="d001l74" n="73">"Quid cessas, ignave puer? quid, lente, moraris?</l>
                <l xml:id="d001l75" n="74">Quid non arma paras? num sat mugire iuvencos</l>
                <l xml:id="d001l76" n="75">Inter Agenoreos semel est fecisse tonantem?</l>
                <l xml:id="d001l77" n="76">An, postquam Eurotae cygneo carmine ripas</l>
                <l xml:id="d001l78" n="77">Mulsit et Iliaca praepes stetit ales in Ida,</l>
                <l xml:id="d001l79" n="78">Otia sunt ducenda tibi? cur spicula gestas</l>
                <l xml:id="d001l80" n="79">Irrita? cur cessans inglorius otia ducit</l>
                <l xml:id="d001l81" n="80">Nervus et aligerum mundus iam nescit Amorem?</l>
                <l xml:id="d001l82" n="81">Dic, age, post domitos superos, post caerula regna</l>
                <l xml:id="d001l83" n="82">Ad motus concussa tuos, post ferrea Ditis</l>
                <l xml:id="d001l84" n="83">Pectora lascivis tandem mollita sagittis</l>
                <l xml:id="d001l85" n="84">Torpet hebes telum, languet tibi dextera segnis!?</l>
                <l xml:id="d001l86" n="85">Quin, age, maioris spectat te pompa triumphi,</l>
                <l xml:id="d001l87" n="86">Auriflui cui nec Iovis aequiperaveris imbres</l>
                <l xml:id="d001l88" n="87">Nec molles habitus Lydae sub lege puellae</l>
                <l xml:id="d001l89" n="88">Clavigeri Alcidae nec amantis pascua Phoebi,</l>
                <l xml:id="d001l90" n="89">Sume arcum atque illo rursus praecingere telo,</l>
                <l xml:id="d001l91" n="90">Cui nec multiplici connexae adamante catenae,</l>
                <l xml:id="d001l92" n="91">Invius ipse mei non thorax Martis et aegis</l>
                <l xml:id="d001l93" n="92">Pallados obsistat; furvi non ora profundi,</l>
                <l xml:id="d001l94" n="93">Imperiurato qua Styx devolvitur amne,</l>
                <l xml:id="d001l95" n="94">Pannonii pete regna Iovis, qui coniugis expers</l>
                <l xml:id="d001l96" n="95">Contemnit mea regna; tuis hunc, nate, sagittis</l>
                <l xml:id="d001l97" n="96">Vince, truces animos, impervia pectora telis</l>
                <l xml:id="d001l98" n="97">Concute et ignotos, fac, sentiat ille calores!</l>
                <l xml:id="d001l99" n="98">Suspiret thalamos, mens tota in cuniuge aberret</l>
                <l xml:id="d001l100" n="99">Sepositoque sui paulum moderamine regni</l>
                <l xml:id="d001l101" n="100">Ardeat arcanos refovens uxorius ignes!"</l>
                <l xml:id="d001l102" n="101">Dixit et ipsa suis manibus dea collocat arcum,</l>
                <l xml:id="d001l103" n="102">Suspendit nato pharetram selectaque ponit</l>
                <l xml:id="d001l104" n="103">Spicula et omnidomo succensas lampadas igne.</l>
                <l xml:id="d001l105" n="104">Evolat ille celer ripasque binominis Istri</l>
                <l xml:id="d001l106" n="105">Attigit armiferas, ubi Pannona terra cohortes</l>
                <l xml:id="d001l107" n="106">Explicat Othrysiae sese obiectura procellae.</l>
                <l xml:id="d001l108" n="107">Quisquis erat refugas doctus post terga sagittas</l>
                <l xml:id="d001l109" n="108">Mittere, qui iussas arcu contingere metas,</l>
                <l xml:id="d001l110" n="109">Qui iaculum torquere valent, cui fervida virtus</l>
                <l xml:id="d001l111" n="110">Hostilem suadet per mille pericula vallum</l>
                <l xml:id="d001l112" n="111">Scandere et eximium fecundo sanguine nomen</l>
                <l xml:id="d001l113" n="112">Quaerere, qui fidis novit loca commoda castris</l>
                <l xml:id="d001l114" n="113">Eligere et densas audet perrumpere turmas,</l>
                <l xml:id="d001l115" n="114">Stat promptus mediique exultans pulvere campi</l>
                <l xml:id="d001l116" n="115">Sithoniae iam nunc poscit concurrere turmae.</l>
                <l xml:id="d001l117" n="116">Hic caput aerata pictis cum casside conis</l>
                <l xml:id="d001l118" n="117">Integit; ille humeris gestat coryton et arcum;</l>
                <l xml:id="d001l119" n="118">Aurea flaventes huic velant retia crines</l>
                <l xml:id="d001l120" n="119">Arctoae de more plagae vel lactea colla</l>
                <l xml:id="d001l121" n="120">Implicat intextum gemmis auroque monile;</l>
                <l xml:id="d001l122" n="121">Ille Semiramia variatum vellus ab arte</l>
                <l xml:id="d001l123" n="122">Pectore habet rigidus; huic tantum pectora munit</l>
                <l xml:id="d001l124" n="123">Sola chalybs, reliquo stat corpore pervius hosti;</l>
                <l xml:id="d001l125" n="124">Huic fronte in media pictas ligat aurea pennas</l>
                <l xml:id="d001l126" n="125">Concha et ab opposito radiat fulgentior aere;</l>
                <l xml:id="d001l127" n="126">Parte alia frenis artat spumantibus ora</l>
                <l xml:id="d001l128" n="127">Cornipedis cataphractus equi: fremit ille superbum</l>
                <l xml:id="d001l129" n="128">Insultatque solo ac tumidis sub naribus ignem</l>
                <l xml:id="d001l130" n="129">Colligit erectaque ferox attollitur aure.</l>
                <l xml:id="d001l131" n="130">Aspiceres illic populos utraque iacentes</l>
                <l xml:id="d001l132" n="131">Danubii ripa, rapidis quos circuit undis</l>
                <l xml:id="d001l133" n="132">Savus et adverso quos ambit flumine Dravus.</l>
                <l xml:id="d001l134" n="133">Illic Delmaticae gentes agilesque Liburni</l>
                <l xml:id="d001l135" n="134">Atque Polemonii proceres proceresque Boemi,</l>
                <l xml:id="d001l136" n="135">Denique Parrhasio quicquid sub cardine gentis</l>
                <l xml:id="d001l137" n="136">Regna tenent, aderat regi auxiliaribus armis,</l>
                <l xml:id="d001l138" n="137">Quoscunque in populos victricia signa movere</l>
                <l xml:id="d001l139" n="138">Et quocunque parat deferre ex hoste triumphum.</l>
                <l xml:id="d001l140" n="139">Regia selectis haec inter corda sagittis</l>
                <l xml:id="d001l141" n="140">Traicit acer Amor Paphiosque his addidit ignes.</l>
                <l xml:id="d001l142" n="141">Nec mora: Per teneras crescit nova flamma medullas,</l>
                <l xml:id="d001l143" n="142">Flamma Dionaei vires testata caloris.</l>
                <l xml:id="d001l144" n="143">Iam rex ignota suscepto vulnere dextra</l>
                <l xml:id="d001l145" n="144">Torpet et occultos fit alter et alter ad ictus.</l>
                <l xml:id="d001l146" n="145">Ardua non illum gemini moderamina regni.</l>
                <l xml:id="d001l147" n="146">Non urbes populique iuvant, non regia curae est.</l>
                <l xml:id="d001l148" n="147">Non, quae finitimus confinia proterit hostis,</l>
                <l xml:id="d001l149" n="148">Paeones hinc, illinc Thraces et Sarmata velox.</l>
                <l xml:id="d001l150" n="149">Non audire preces, suetas non condere leges,</l>
                <l xml:id="d001l151" n="150">Non equitum turmas, peditum non agmina curat.</l>
                <l xml:id="d001l152" n="151">Illud paulatim saevi Mavortis ab arte</l>
                <l xml:id="d001l153" n="152">Declinat pectus, non densas claudere valles,</l>
                <l xml:id="d001l154" n="153">Non temptare libet saltus aprosve frementes</l>
                <l xml:id="d001l155" n="154">Aut propriis fetas turbare cubilibus ursas.</l>
                <l xml:id="d001l156" n="155">Iam neque sidereas iuvat exercere per artes</l>
                <l xml:id="d001l157" n="156">Illud perspectae discussum mentis acumen,</l>
                <l xml:id="d001l158" n="157">Cur Plaustra obliquo tardus temone Bootes</l>
                <l xml:id="d001l159" n="158">Conetur refugo frustra summittere ponto,</l>
                <l xml:id="d001l160" n="159">Quid tantum Oceano brumalibus obsita nimbis</l>
                <l xml:id="d001l161" n="160">Astra procellosos properent demergere soles,</l>
                <l xml:id="d001l162" n="161">Cur modo curvatam praetendat in aethere frontem</l>
                <l xml:id="d001l163" n="162">Cynthia, nunc plenum reparabilis attrahat orbem.</l>
                <l xml:id="d001l164" n="163">Cur eadem radios fratris populata micantes</l>
                <l xml:id="d001l165" n="164">Ingerat immodicum Phoebo male grata laborem,</l>
                <l xml:id="d001l166" n="165">Post tamen ipsa luat commisso crimine poenas,</l>
                <l xml:id="d001l167" n="166">Quam subito immissis pallens ac maesta tenebris</l>
                <l xml:id="d001l168" n="167">Nescit ab obiecta lucem sibi quaerere terra:</l>
                <l xml:id="d001l169" n="168">Haec et multa prius variis sibi cognita curis</l>
                <l xml:id="d001l170" n="169">Egregius belli ductor torpere relinquens</l>
                <l xml:id="d001l171" n="170">Cogitur insomnes suspirans ducere noctes.</l>
                <l xml:id="d001l172" n="171">Quique modo assuerat tragica gravitate superbus</l>
                <l xml:id="d001l173" n="172">Acta Sophocleis evolvere tradita chartis,</l>
                <l xml:id="d001l174" n="173">Nunc elegos molles mutato blandius ore</l>
                <l xml:id="d001l175" n="174">Concinit, exculti quos olim Musa Tibulli</l>
                <l xml:id="d001l176" n="175">Edidit et doctus, quo gaudeat Umbria, vates,</l>
                <l xml:id="d001l177" n="176">Teque, parum prudens gemini praeceptor amoris,</l>
                <l xml:id="d001l178" n="177">Perlegit, extremas ponti qui missus ad oras</l>
                <l xml:id="d001l179" n="178">Caesaris es, nullo crimen delebile seclo:</l>
                <l xml:id="d001l180" n="179">Ingenii perit ille vigor divinus et ipsum</l>
                <l xml:id="d001l181" n="180">Deprimit Idalia durus cum matre Cupido.</l>
                <l xml:id="d001l182" n="181">Heu! tantum arcanos percussi pectoris ignes</l>
                <l xml:id="d001l183" n="182">Suspirat laesoque rubor se prodit ab ore</l>
                <l xml:id="d001l184" n="183">Obductas retegens flammas. Ah, nomen amantum</l>
                <l xml:id="d001l185" n="184">Immemor imperii quoties tua lingua locuta est?!</l>
                <l xml:id="d001l186" n="185">Te suspirantem nascentis lumina Phoebi,</l>
                <l xml:id="d001l187" n="186">Te medius Titan, te serus conspicit Hesper.</l>
                <l xml:id="d001l188" n="187">Ignotae haud aliter flagravit amore Lacaenae</l>
                <l xml:id="d001l189" n="188">Iliaca quondam lectus Paris arbiter Ida.</l>
                <l xml:id="d001l190" n="189">Dumque morae impatiens amor est. dum fervidus alto</l>
                <l xml:id="d001l191" n="190">Aestuat igne vapor Sicula ferventius Aetna,</l>
                <l xml:id="d001l192" n="191">Seligit e numero procerum, cui plurimus extat</l>
                <l xml:id="d001l193" n="192">Eloquii splendor, Pyliae cui mella senectae</l>
                <l xml:id="d001l194" n="193">Dulichiique oris torrentia flumina cedunt,</l>
                <l xml:id="d001l195" n="194">Cuius saepe fides in summis cognita rebus,</l>
                <l xml:id="d001l196" n="195">Orantem magnae stupuit quem curia Romae,</l>
                <l xml:id="d001l197" n="196">Cuius honorato praefulget vertice clarae</l>
                <l xml:id="d001l198" n="197">Pontificalis honos, pretium virtutis, et illi</l>
                <l xml:id="d001l199" n="198">Dat mandata suo, referat quae nomine regi,</l>
                <l xml:id="d001l200" n="199">Cui regna Ausoniae, cui Gallica sceptra tenentur,</l>
                <l xml:id="d001l201" n="200">Cognatoque petat prognatam sanguine neptem</l>
                <l xml:id="d001l202" n="201">Sceptriferis thalamis et faustae foedera taedae,</l>
                <l xml:id="d001l203" n="202">Acceleret certis sponsalia nectere verbis:</l>
                <l xml:id="d001l204" n="203">Non aliam se velle toris, quin caelibe lecto,</l>
                <l xml:id="d001l205" n="204">Invida coniugium si forte hoc fata negarint,</l>
                <l xml:id="d001l206" n="205">Tracturum vacuam ventura in tempora vitam.</l>
                <l xml:id="d001l207" n="206">Nam quum sollicitus gentes percurrat et urbes,</l>
                <l xml:id="d001l208" n="207">Nil habet Ausoniae plaga, nil Germania dives,</l>
                <l xml:id="d001l209" n="208">Cognati nil regna soli, nil ultima tellus,</l>
                <l xml:id="d001l210" n="209">Quae iam declives currus Phoebique cadentes</l>
                <l xml:id="d001l211" n="210">Sentit equos, tanto dignum succedere lecto.</l>
                <l xml:id="d001l212" n="211">Inter tot tantasque nurus, quas obtulit orbis,</l>
                <l xml:id="d001l213" n="212">Anna placet: solam mens saucia cogitat Annam.</l>
                <l xml:id="d001l214" n="213">At Venus haec inter Paphia iam sede relicta</l>
                <l xml:id="d001l215" n="214">Tyrrhenas spectabat aquas cognataque circum</l>
                <l xml:id="d001l216" n="215">Numina Nereidas, quas inter caerula Glauce</l>
                <l xml:id="d001l217" n="216">Frenatum delphina premit, Cadmeia virgo</l>
                <l xml:id="d001l218" n="217">Non sinit implicitos violis errare capillos,</l>
                <l xml:id="d001l219" n="218">Acidis aspecta praereptos Cypride amores</l>
                <l xml:id="d001l220" n="219">Suspirat Galatea sui Messeniaque antra</l>
                <l xml:id="d001l221" n="220">Devovet, at Spatale virides super aequoris undas</l>
                <l xml:id="d001l222" n="221">Marmoreo iactat gemmata monilia collo,</l>
                <l xml:id="d001l223" n="222">Candida Cymodoce toto stat corpore anhela</l>
                <l xml:id="d001l224" n="223">Amplexu Glauci iam iamque apprensa sequentis.</l>
                <l xml:id="d001l225" n="224">Has ita formoso vultu est affata Cythera:</l>
                <l xml:id="d001l226" n="225">"Este, deae, mecum taedas celebrate iugales,</l>
                <l xml:id="d001l227" n="226">Quales vix quondam stellantis regia caeli</l>
                <l xml:id="d001l228" n="227">Viderit, aethereo quum se Saturnia fratri</l>
                <l xml:id="d001l229" n="228">Iunxit et optatum soror est amplexa tonantem.</l>
                <l xml:id="d001l230" n="229">Desponsanda manet nunc regi regia virgo;</l>
                <l xml:id="d001l231" n="230">Nomen ab extremis ductum regale Britannis,</l>
                <l xml:id="d001l232" n="231">Supremos hominum Morinos et Belgica regna</l>
                <l xml:id="d001l233" n="232">Quod rexit longumque reget: sic iusta tulerunt</l>
                <l xml:id="d001l234" n="233">Fata, adamanteae sic edixere sorores.</l>
                <l xml:id="d001l235" n="234">Improba nil unquam demissum vidit in illa,</l>
                <l xml:id="d001l236" n="235">Nil parvum fortuna domo, sed sceptra, triumphos,</l>
                <l xml:id="d001l237" n="236">Imperium, fasces: horum sit Celtica testis</l>
                <l xml:id="d001l238" n="237">Terra, Calidonii sint, ultima regna, profundi."</l>
                <l xml:id="d001l239" n="238">Iam dea contigerat Romani moenia Planci,</l>
                <l xml:id="d001l240" n="239">Qua celeres Arar et Rhodanus sua flumina miscent,</l>
                <l xml:id="d001l241" n="240">Et iam regali constructa palatia luxu</l>
                <l xml:id="d001l242" n="241">Intrarat. Bifores illic argentea valvas</l>
                <l xml:id="d001l243" n="242">Ostia pandebant. Illic contemptus achates</l>
                <l xml:id="d001l244" n="243">Et neglectus onyx teritur: non gratia ophiti</l>
                <l xml:id="d001l245" n="244">Ulla datur, nihil est illic Euboea Carystos,</l>
                <l xml:id="d001l246" n="245">Nil Ligurum lapides, nil inclyta saxa Laconum.</l>
                <l xml:id="d001l247" n="246">Parte omni fulvo trabs exaturata metallo,</l>
                <l xml:id="d001l248" n="247">Pendet et attonitos hominum rapit undique visus.</l>
                <l xml:id="d001l249" n="248">Divitiis nec cedit opus, stant aera Myronis,</l>
                <l xml:id="d001l250" n="249">Stat labor, o Lysippe, tuus, tamen omnia vincit</l>
                <l xml:id="d001l251" n="250">Porticus antiquis patrum variata triumphis:</l>
                <l xml:id="d001l252" n="251">Est illic Thybris, sunt captae moenia Romae,</l>
                <l xml:id="d001l253" n="252">Sunt et Aquitanis Capitolia cincta maniplis;</l>
                <l xml:id="d001l254" n="253">Arx Tarpeia manet graviori pressa periclo</l>
                <l xml:id="d001l255" n="254">Porticibusque cavis volitans argenteus anser,</l>
                <l xml:id="d001l256" n="255">Dum vigili attollit resonantia murmura voce,</l>
                <l xml:id="d001l257" n="256">Per rupem audaces testatur adesse phalanges;</l>
                <l xml:id="d001l258" n="257">Pensati est illic temerarius arbiter auri</l>
                <l xml:id="d001l259" n="258">Ensis et Ausoniae tot rapta insignia genti;</l>
                <l xml:id="d001l260" n="259">Parte alia Brennus per litora Graia cohortes</l>
                <l xml:id="d001l261" n="260">Sequanicas ductat, - iam se vix Delphica tellus</l>
                <l xml:id="d001l262" n="261">Numine Phoebeo nivibusque repente solutis</l>
                <l xml:id="d001l263" n="262">In proceres Gallos victriciaque arma tuetur.</l>
                <l xml:id="d001l264" n="263">Hos inter titulos antiqua ab origine patres</l>
                <l xml:id="d001l265" n="264">Candalii apparent et honorae stemmata gentis.</l>
                <l xml:id="d001l266" n="265">Ut primum visa est divinae stirpis alumna,</l>
                <l xml:id="d001l267" n="266">Obstupuit Cytherea decus mirata puellae,</l>
                <l xml:id="d001l268" n="267">Stellantes oculos primum, quibus urit amantes,</l>
                <l xml:id="d001l269" n="268">Ardet ut Oetaeis circumfluus humor in arvis,</l>
                <l xml:id="d001l270" n="269">Qui Phaethonteos iterum renovare calores</l>
                <l xml:id="d001l271" n="270">Evaleant totique ignes immittere mundo,</l>
                <l xml:id="d001l272" n="271">Unde suas solitus accendere saepe Cupido</l>
                <l xml:id="d001l273" n="272">Lampadas; ingenuae stat frontis gratia, sub qua</l>
                <l xml:id="d001l274" n="273">Excubat Euphrosyne geminam complexa sororem;</l>
                <l xml:id="d001l275" n="274">Pallados armiferae dignum stat Gorgone pectus</l>
                <l xml:id="d001l276" n="275">Atque Semiramia pharetra nodatur in aurum</l>
                <l xml:id="d001l277" n="276">Crinis Apollineo solus certare decori,</l>
                <l xml:id="d001l278" n="277">Dignus et auricomum Bacchi superare nitorem,</l>
                <l xml:id="d001l279" n="278">Qui valeat valeatque tuis contendere flammis,</l>
                <l xml:id="d001l280" n="279">Qui Bereniceo de vertice raptus ad astra</l>
                <l xml:id="d001l281" n="280">Ignivomum tremulo praefers fulgore cometen.</l>
                <l xml:id="d001l282" n="281">Cuncta animus vincit, quem non regina Scytharum</l>
                <l xml:id="d001l283" n="282">Massagis exuperet, hostem licet illa superbum</l>
                <l xml:id="d001l284" n="283">Ulta sit impune natum non passa iacere.</l>
                <l xml:id="d001l285" n="284">Femineos non illa colos, non pensa gerebat,</l>
                <l xml:id="d001l286" n="285">Nil privatum illi curae est, sed volvere libros,</l>
                <l xml:id="d001l287" n="286">Scire pudicitiae laudata exempla prioris,</l>
                <l xml:id="d001l288" n="287">Quot proba Penelope lustris errante marito,</l>
                <l xml:id="d001l289" n="288">Tempore quot belli repetitae stamine telae</l>
                <l xml:id="d001l290" n="289">Sit pactam tutata fidem, Lucretia morte</l>
                <l xml:id="d001l291" n="290">Ut subita immeritae exuerit mala crimina culpae.</l>
                <l xml:id="d001l292" n="291">Laodamia suo comes est ut facta marito</l>
                <l xml:id="d001l293" n="292">Praevenitque diem laeto. Stat virginis usque</l>
                <l xml:id="d001l294" n="293">Iphias ante oculos et casta Althaea pudicos.</l>
                <l xml:id="d001l295" n="294">Dotibus his alias addit: non pectinis illa</l>
                <l xml:id="d001l296" n="295">Nescia Threicii est, non saxa trahentis et undas</l>
                <l xml:id="d001l297" n="296">Ismeniae citharae. Quicquid cantavit Arion,</l>
                <l xml:id="d001l298" n="297">Quod Mytilenaea cecinit cum vate Corinna,</l>
                <l xml:id="d001l299" n="298">Quod Linus, hoc repetens modulatur regia virgo;</l>
                <l xml:id="d001l300" n="299">Aut ductat thyasos, quales non ante Cithaeron</l>
                <l xml:id="d001l301" n="300">Baccheis vidit festis, non flumina quondam</l>
                <l xml:id="d001l302" n="301">Thermodontiacas subito perpessa bipennes</l>
                <l xml:id="d001l303" n="302">Armigerae sobolis, postquam peltata virago</l>
                <l xml:id="d001l304" n="303">Depopulata Getam positis agit otia bellis. -</l>
                <l xml:id="d001l305" n="304">Huic Venus haec roseo confestim prodidit ore:</l>
                <l xml:id="d001l306" n="305">"Ecquid perpetuam dulci sine coniuge vitam</l>
                <l xml:id="d001l307" n="306">Nescia natorum, genialis nescia lecti</l>
                <l xml:id="d001l308" n="307">Sola trahes formaeque tuae decor iste peribit,</l>
                <l xml:id="d001l309" n="308">Cui nec Taenareae faciem conferre maritae</l>
                <l xml:id="d001l310" n="309">Graecia nec cursus Pisaea lege petitos</l>
                <l xml:id="d001l311" n="310">Audeat et multa dotatam caede puellam,</l>
                <l xml:id="d001l312" n="311">Illa licet Graias peritura in Pergama vires</l>
                <l xml:id="d001l313" n="312">Moverit et demum in patriam repetita cremarit</l>
                <l xml:id="d001l314" n="313">Laomedonteae fumantia moenia Troiae,</l>
                <l xml:id="d001l315" n="314">Fixerit haec foribus putri squallentia tabo</l>
                <l xml:id="d001l316" n="315">Ora suis victrixque ipsos damnarit amantes</l>
                <l xml:id="d001l317" n="316">Ad Phlegethonteae liventia stagna paludis?</l>
                <l xml:id="d001l318" n="317">O felix, cui te iungent bona fata marito,</l>
                <l xml:id="d001l319" n="318">Felix virgo, tua facies quem prole parentem.</l>
                <l xml:id="d001l320" n="319">Sed, quoscunque procos immensus detinet orbis,</l>
                <l xml:id="d001l321" n="320">Conspice, nemo tuis thalamis succederet unquam</l>
                <l xml:id="d001l322" n="321">Dignior, Arctoae quam qui moderamina terrae</l>
                <l xml:id="d001l323" n="322">Bina tenet geminoque caput diademate cinctum</l>
                <l xml:id="d001l324" n="323">Irradiat, quem iam votis Germania regem</l>
                <l xml:id="d001l325" n="324">Mille petit cuique addictum testantia mittit</l>
                <l xml:id="d001l326" n="325">Dona animum Thrace. Quae gens tam incognita nobis,</l>
                <l xml:id="d001l327" n="326">Sive sit Eoos Phoebi surgentis ad ortus,</l>
                <l xml:id="d001l328" n="327">Seu fontes colat illa tuos, septemflue Melon,</l>
                <l xml:id="d001l329" n="328">Seu videt Hesperio pomaria tuta dracone,</l>
                <l xml:id="d001l330" n="329">Inclyta nescierit generis quae stemmata tanti</l>
                <l xml:id="d001l331" n="330">Atque Polemonios reges successaque sceptra</l>
                <l xml:id="d001l332" n="331">Per gentis seriem? Quis aviti praelia belli</l>
                <l xml:id="d001l333" n="332">Nescit et extremo prostratos Marte Sicambros,</l>
                <l xml:id="d001l334" n="333">Aequarit cui nec celebratas sanguine Cannas</l>
                <l xml:id="d001l335" n="334">Hannibal Ausonio, Tyria non Scipio caede</l>
                <l xml:id="d001l336" n="335">Undantem Zamam, Marius non Cimbrica signa,</l>
                <l xml:id="d001l337" n="336">Theutonicos currus et capti vincla Iugurthae</l>
                <l xml:id="d001l338" n="337">Caesareoque genus maternum a sanguine ductum</l>
                <l xml:id="d001l339" n="338">Inque suis titulis ter Romae sceptra, ter auctos</l>
                <l xml:id="d001l340" n="339">Imperio proavos? cuinam se largius unquam</l>
                <l xml:id="d001l341" n="340">Furtuna indulsit quamve est complexa favorem</l>
                <l xml:id="d001l342" n="341">Tam iusto propensa domum? Nil grandius unquam</l>
                <l xml:id="d001l343" n="342">Parrhasii summo vidit sub cardine mundi</l>
                <l xml:id="d001l344" n="343">Torva Lycaonii sitiens custodia monstri.</l>
                <l xml:id="d001l345" n="344">Editus ut fuerat Tyrioque exceptus in ostro,</l>
                <l xml:id="d001l346" n="345">Iam regimen cum luce gerit patriosque triumphos</l>
                <l xml:id="d001l347" n="346">Vagit et hostili squallentia castra cruore</l>
                <l xml:id="d001l348" n="347">Incolit et mediis cunabula ducit in armis:</l>
                <l xml:id="d001l349" n="348">Intremuere Scythae, tanti praenuntia regis</l>
                <l xml:id="d001l350" n="349">Fata Getes timuit et mixtus Sarmata Daco.</l>
                <l xml:id="d001l351" n="350">Vixdum bis fuerat quinquennis Olympias acta,</l>
                <l xml:id="d001l352" n="351">Iam Scythicos arcus, iam Parthica tela, sagittas,</l>
                <l xml:id="d001l353" n="352">Iam Thracum norat pugnas animosque Laconum;</l>
                <l xml:id="d001l354" n="353">Ut Galli sua gaesa ferant, ut pila Latini;</l>
                <l xml:id="d001l355" n="354">Iamque hostem turbare gradu, iam caede superbus</l>
                <l xml:id="d001l356" n="355">Arma triumphanti captiva appendere curru.</l>
                <l xml:id="d001l357" n="356">Aspice, quid possit virtus, lanugine vixdum</l>
                <l xml:id="d001l358" n="357">Signabat malas, quum dant sua sceptra Boemi;</l>
                <l xml:id="d001l359" n="358">Hac etiam allecti regem fecere rogantes</l>
                <l xml:id="d001l360" n="359">Pannonii haud donis vel ambitione petiti.</l>
                <l xml:id="d001l361" n="360">Hic coniunx fatis, hic dis acceptus et astris</l>
                <l xml:id="d001l362" n="361">Iam pridem te, virgo, manet, quo nupta marito</l>
                <l xml:id="d001l363" n="362">Sidera sublimi caelestia vertice tanges."</l>
                <l xml:id="d001l364" n="363">Inde capit ceston. quo ventos illa furentes</l>
                <l xml:id="d001l365" n="364">Sistit et irati rapidos Iovis edomat ignes</l>
                <l xml:id="d001l366" n="365">Aspiratque faces et connubialia iura.</l>
                <l xml:id="d001l367" n="366">Senserat insolitos ignes non conscia amoris</l>
                <l xml:id="d001l368" n="367">Virgo prius; iam iam gaudet regina vocari.</l>
                <l xml:id="d001l369" n="368">Iam cupit e tanti collo pendere mariti</l>
                <l xml:id="d001l370" n="369">Incusatque moras et stantia tempora damnat</l>
                <l xml:id="d001l371" n="370">Sollicitisque frequens digitis dum computat horas,</l>
                <l xml:id="d001l372" n="371">Haud prius aspectum iam mens decurrit ad Istrum.</l>
                <l xml:id="d001l373" n="372">Ah, quoties regi dixit: "Quid vota moraris</l>
                <l xml:id="d001l374" n="373">Nostra? quid optatae producis foedera taedae?"</l>
                <l xml:id="d001l375" n="374">Non secus in Tyria Dido miserabilis urbe</l>
                <l xml:id="d001l376" n="375">Sensit Acidalium labefacta per ossa calorem,</l>
                <l xml:id="d001l377" n="376">Quum pius Aeneas Siculo iactatus ab aestu</l>
                <l xml:id="d001l378" n="377">Post patriae cineres, rapti post fata parentis</l>
                <l xml:id="d001l379" n="378">Sorte sua Libycis tandem sese appulit oris.</l>
                <l xml:id="d001l380" n="379">Dum pendet dubioque labant praecordia motu,</l>
                <l xml:id="d001l381" n="380">Spesque timorque instat: "Quae dis donaria vovit</l>
                <l xml:id="d001l382" n="381">Quaeve tulit?" - Sed pone metum, tam regia coniunx</l>
                <l xml:id="d001l383" n="382">Parrhasii tu sola Iovis visura cubile es.</l>
                <l xml:id="d001l384" n="383">Astat castus Hymen, tua qui connubia sanxit;</l>
                <l xml:id="d001l385" n="384">Duceris et tecum per devia saxa cohortes</l>
                <l xml:id="d001l386" n="385">Lingonicae properant; extrema tendit ab ora</l>
                <l xml:id="d001l387" n="386">Santonis Oceani, lateri comes haeret euntis</l>
                <l xml:id="d001l388" n="387">Rex regum: Non ille truces ad bella Rutenos</l>
                <l xml:id="d001l389" n="388">Ducit et Alpino populari milite campos</l>
                <l xml:id="d001l390" n="389">Cogitat Ausonios, sed pacis plena verendae</l>
                <l xml:id="d001l391" n="390">Maiestas; saevi non horrida classica Martis</l>
                <l xml:id="d001l392" n="391">Triste minaxque fremunt, sed tota haec pompa triumphi,</l>
                <l xml:id="d001l393" n="392">Virgo, tui; Hesperias tecum, regina, per urbes</l>
                <l xml:id="d001l394" n="393">Belgica signa meant placidam portantia pacem.</l>
                <l xml:id="d001l395" n="394">Occurrunt Itali proceres atque obvia divae</l>
                <l xml:id="d001l396" n="395">Agmina agunt; numen selecto munere certant</l>
                <l xml:id="d001l397" n="396">Promeruisse novum: portatur, decolor Indus</l>
                <l xml:id="d001l398" n="397">Quicquid Erythraeis solers exquirit in undis</l>
                <l xml:id="d001l399" n="398">Callaicisque fodit terris quod sedulus Astur;</l>
                <l xml:id="d001l400" n="399">Quod Panchaeus Arabs metit felicibus arvis</l>
                <l xml:id="d001l401" n="400">Quaeque suis silvis extremi vellera Seres</l>
                <l xml:id="d001l402" n="401">Depectunt, quod bis cognato murice Sidon</l>
                <l xml:id="d001l403" n="402">Tingit et Idaea quicquid variatur ab arte.</l>
                <l xml:id="d001l404" n="403">Nativum decus ut spectetur divite cultu,</l>
                <l xml:id="d001l405" n="404">Gratius, o felix, ac terque quaterque beata</l>
                <l xml:id="d001l406" n="405">Aspicis Eridanum, quam se vix continet undis</l>
                <l xml:id="d001l407" n="406">Applaudatque tibi. Sudant electra sorores</l>
                <l xml:id="d001l408" n="407">Largius Heliades atque undas roribus augent</l>
                <l xml:id="d001l409" n="408">Gemmificis; dulci resonant modulamine ripae</l>
                <l xml:id="d001l410" n="409">Amnis oloriferi. Sic quondam Aegyptia coniunx</l>
                <l xml:id="d001l411" n="410">Romanis aquilis reduci occursura marito</l>
                <l xml:id="d001l412" n="411">Puppe papiriferi decurrit flumina Nili</l>
                <l xml:id="d001l413" n="412">Aurata Tyrio madefactum murice velum</l>
                <l xml:id="d001l414" n="413">Expandens Zephyris inter Cyllenia fila</l>
                <l xml:id="d001l415" n="414">Cognatae citharae strepitantiaque aera canoris</l>
                <l xml:id="d001l416" n="415">Continuata modis longique foramina buxi.</l>
                <l xml:id="d001l417" n="416">Coniugis hinc adsunt equitum peditumque catervae.</l>
                <l xml:id="d001l418" n="417">Lecta cohors, cinguntque latus fulgentibus armis.</l>
                <l xml:id="d001l419" n="418">Reginae variis vernant cum casside crines</l>
                <l xml:id="d001l420" n="419">Floribus, Ismenios simulant hastilia thyrsos.</l>
                <l xml:id="d001l421" n="420">Gaudia miles agit festoque haec carmine iactat</l>
                <l xml:id="d001l422" n="421">Militiae de more suae: "Quid, regia virgo,</l>
                <l xml:id="d001l423" n="422">Coniugis amplexus tardas atque oscula differs</l>
                <l xml:id="d001l424" n="423">Dulcia torquatas Veneris victura volucres?</l>
                <l xml:id="d001l425" n="424">Quae te pugna manet? Iam formidata Gelonis</l>
                <l xml:id="d001l426" n="425">Brachia constringent collum, velut implicat ulmos</l>
                <l xml:id="d001l427" n="426">Vitis et amplexas arbor Baccheia frondes</l>
                <l xml:id="d001l428" n="427">Flexipedi cingit nexu; iam dextera telum</l>
                <l xml:id="d001l429" n="428">Excutere assueta hostilique rubere cruore</l>
                <l xml:id="d001l430" n="429">Mitior incipiet teretes tractare papillas</l>
                <l xml:id="d001l431" n="430">Blandaque iam roseis condetur lingua labellis,</l>
                <l xml:id="d001l432" n="431">Cui nec Sicanium nectar nec mollis Hymetti</l>
                <l xml:id="d001l433" n="432">Mopsopios aequet succos annosa vetustas.</l>
                <l xml:id="d001l434" n="433">Virgineo videor sudantem cernere regem</l>
                <l xml:id="d001l435" n="434">Marte Dionaeae pugnasque ciere palaestrae.</l>
                <l xml:id="d001l436" n="435">Has ille exuvias, haec mavult ferre tropaea,</l>
                <l xml:id="d001l437" n="436">Quam si victa iugo collum det perfida Thrace,</l>
                <l xml:id="d001l438" n="437">India cunque suo Meroe circumflua Nilo.</l>
                <l xml:id="d001l439" n="438">Nascetur proles materno gratior ore</l>
                <l xml:id="d001l440" n="439">Plus de patre tamen referens; hunc, quantus in armis</l>
                <l xml:id="d001l441" n="440">Insurgat, toties fecundo sanguine Ganges</l>
                <l xml:id="d001l442" n="441">Decolor agnoscet, laxos huic porriget arcus</l>
                <l xml:id="d001l443" n="442">Parthia, odorati mittent sua thura Sabaei.</l>
                <l xml:id="d001l444" n="443">Sentiet hunc Garamas pronusque subibit habenas</l>
                <l xml:id="d001l445" n="444">Nobilioris heri, cedent sublimia gesta</l>
                <l xml:id="d001l446" n="445">Invicti Alcidae, summittet Pella triumphos</l>
                <l xml:id="d001l447" n="446">Extremo Phoebi nascentis ab orbe petitos."</l>
                <l xml:id="d001l448" n="447">Protulerat faustum miles praenuntius omen:</l>
                <l xml:id="d001l449" n="448">Assensit Lachesis, geminae assensere sorores</l>
                <l xml:id="d001l450" n="449">Cadmeoque parant saturatum murice pensum</l>
                <l xml:id="d001l451" n="450">Candentesque legunt gemmas, quibus ordine certo</l>
                <l xml:id="d001l452" n="451">Venturae numerent felicia tempora vitae.</l>
            </div1>
        </body>
    </text>
</TEI>
