<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BONVESIN-vita">
                    <title>vita scolastica</title>
                    <title type="short">vita scolastica</title>
                    <abbr>vita</abbr>
                    <bibl>Anezka Vidmanova-Schmidtova, 1969</bibl>
                </title>
                <author xml:id="BONVESIN" n="16.000">
                    <name>Bonvesin da la Riva</name>
                    <date>Milano fere 1240 - fere 1315</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>Bonvesin da la Riva</persName>
                    <abbr>BONVESIN</abbr>
                </author>
                <respStmt>
                    <resp>Reference basis text</resp>
                    <name>Anezka Vidmanova-Schmidtova, 1969</name>
                </respStmt>
            </titleStmt>
            <extent>
                <measure unit="words" quantity="5811">5811</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Anezka Vidmanova-Schmidtova, 1969</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>2.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Tiziana Brolli</bibl>
                </head>
                <l xml:id="d001l1" n="1">Hic rudium primo vivendi forma docetur,</l>
                <l xml:id="d001l2" n="2">Postmodo doctorum, denique finis erit.</l>
                <l xml:id="d001l3" n="3">Criste, veni remoque tuo succurre benignus,</l>
                <l xml:id="d001l4" n="4">Transfretet ad portus navis ut ista suos.</l>
                <l xml:id="d001l5" n="5">Ut per grammaticam sapiencia possit haberi,</l>
                <l xml:id="d001l6" n="6">Hic claves, lector, dat tibi quinque liber.</l>
                <l xml:id="d001l7" n="7">Clavibus hiis quisquis reseraverit ostia quinque,</l>
                <l xml:id="d001l8" n="8">Inveniet cameram, qua cathedrata sedet,</l>
                <l xml:id="d001l9" n="9">Reginam cernet nitido velamine comptam,</l>
                <l xml:id="d001l10" n="10">Aspectu miram, virginitate meram.</l>
                <l xml:id="d001l11" n="11">Virtutum numero sociatam cernere quibit,</l>
                <l xml:id="d001l12" n="12">Veri thesauri fertilitate gravem.</l>
                <l xml:id="d001l13" n="13">Hec radians fuscos homines radiare laborat,</l>
                <l xml:id="d001l14" n="14">Ditat mendicos et dape replet eos.</l>
                <l xml:id="d001l15" n="15">Nobilitat viles, miseros relevare videtur,</l>
                <l xml:id="d001l16" n="16">Eius amatores ornat, honorat, amat,</l>
                <l xml:id="d001l17" n="17">Adiuvat, hortatur, minimos facit esse potentes,</l>
                <l xml:id="d001l18" n="18">Liberat et nunquam, fida, relinquit eos.</l>
                <l xml:id="d001l19" n="19">Vitam securam prestat viciumque repellit</l>
                <l xml:id="d001l20" n="20">Et dignos illos laudibus esse facit.</l>
                <l xml:id="d001l21" n="21">Clavibus ergo meis cameram reserare parato,</l>
                <l xml:id="d001l22" n="22">Ut tua sit dictis bursa repleta bonis.</l>
                <l xml:id="d001l23" n="23">Mente timere Deum pura primaria clavis</l>
                <l xml:id="d001l24" n="24">Est, sine quo stabilis gracia nulla datur.</l>
                <l xml:id="d001l25" n="25">Dupliciter Dominus sincera mente timetur</l>
                <l xml:id="d001l26" n="26">Despiciendo malum, percipiendo bonum.</l>
                <l xml:id="d001l27" n="27">Errores igitur fugias et stato fidelis,</l>
                <l xml:id="d001l28" n="28">Nam valet absque fide nemo placere Deo.</l>
                <l xml:id="d001l29" n="29">Neglector fidei peior quam demon habetur,</l>
                <l xml:id="d001l30" n="30">Credit enim demon, sed caret ille fide.</l>
                <l xml:id="d001l31" n="31">Catholicus constans igitur nullatenus here,</l>
                <l xml:id="d001l32" n="32">Ut fundamentum sit tibi vera fides.</l>
                <l xml:id="d001l33" n="33">Postmodo despicias meditamina cordis iniqua.</l>
                <l xml:id="d001l34" n="34">Cor bene correctum fertile gignit opus.</l>
                <l xml:id="d001l35" n="35">Intima si forsan tentacio vana subintret,</l>
                <l xml:id="d001l36" n="36">Ocia sperne, legas, aut operare bonum,</l>
                <l xml:id="d001l37" n="37">Aut moveare citus, quo sic tentamina vincas.</l>
                <l xml:id="d001l38" n="38">Obstes principio, postmodo victor eris.</l>
                <l xml:id="d001l39" n="39">Sic obstes, ad cor ne serpat iniqua voluptas,</l>
                <l xml:id="d001l40" n="40">Peccati spoliet ne mora longa domum.</l>
                <l xml:id="d001l41" n="41">Tota sit in Domino fervens intencio cordis,</l>
                <l xml:id="d001l42" n="42">Ut discas, quicquid discis, honore Dei.</l>
                <l xml:id="d001l43" n="43">Fac tibi proponas, quod sic operaberis artem,</l>
                <l xml:id="d001l44" n="44">Quod Dominus per te glorificatus erit.</l>
                <l xml:id="d001l45" n="45">Proposito tali dabitur tibi gracia maior,</l>
                <l xml:id="d001l46" n="46">Sic et abundanti dogmate dignus eris,</l>
                <l xml:id="d001l47" n="47">Tucius in studio vives. migraveris et si,</l>
                <l xml:id="d001l48" n="48">Interea liber spiritus astra petet.</l>
                <l xml:id="d001l49" n="49">Eloquio sapiens discreto dirige linguam.</l>
                <l xml:id="d001l50" n="50">Lingua, licet mollis, frangere dura potest.</l>
                <l xml:id="d001l51" n="51">Lingua tibi non sit detractrix, subdola, vana,</l>
                <l xml:id="d001l52" n="52">Grandis, adulatrix, falsa, superba, loquax.</l>
                <l xml:id="d001l53" n="53">Non ea blasphemet, maledicat et arroget umquam.</l>
                <l xml:id="d001l54" n="54">Promere clamosos respuat illa sonos.</l>
                <l xml:id="d001l55" n="55">Non discors, audax, non germinet aspera lites,</l>
                <l xml:id="d001l56" n="56">Non sit mortifere causa maligna rei.</l>
                <l xml:id="d001l57" n="57">Turpia non promat, non derisoria verba,</l>
                <l xml:id="d001l58" n="58">Non periuratrix, non positiva mali.</l>
                <l xml:id="d001l59" n="59">Non cito tristicie nova sit narrare parata,</l>
                <l xml:id="d001l60" n="60">Non testis falsi nomen in ore sonet.</l>
                <l xml:id="d001l61" n="61">Non det sermones, ubi non prodesse videbit,</l>
                <l xml:id="d001l62" n="62">Nam coram porcis nil preciosa valent.</l>
                <l xml:id="d001l63" n="63">Sit pocius verax, humilis, discreta, modesta,</l>
                <l xml:id="d001l64" n="64">Sit fructum pariens, dulcis, honesta, pia.</l>
                <l xml:id="d001l65" n="65">In multis paciens, benedicens, tota faceta,</l>
                <l xml:id="d001l66" n="66">Sit consolatrix et nova leta ferens.</l>
                <l xml:id="d001l67" n="67">Inter discordes properate mitiget iram</l>
                <l xml:id="d001l68" n="68">Ac inter socios sit positiva boni.</l>
                <l xml:id="d001l69" n="69">Sepe bonum laudet, sapienter crimina culpet,</l>
                <l xml:id="d001l70" n="70">Tempore sit sterilis, tempore feta suo.</l>
                <l xml:id="d001l71" n="71">Sepe sacerdoti proprio tua crimina pandat,</l>
                <l xml:id="d001l72" n="72">Sepe tuo Domini nomen in ore sonet.</l>
                <l xml:id="d001l73" n="73">Plus tua quam genti Domino fac verba placere,</l>
                <l xml:id="d001l74" n="74">Non cunctis verbis reddere verba velis.</l>
                <l xml:id="d001l75" n="75">Que tibi secrete dicuntur, clausa teneto,</l>
                <l xml:id="d001l76" n="76">Alter ni forsan Curius esse velis.</l>
                <l xml:id="d001l77" n="77">Non indiscrete sociorum crimina pandas,</l>
                <l xml:id="d001l78" n="78">Multociens odium verba iocosa movent.</l>
                <l xml:id="d001l79" n="79">Quicquid dicatur, resonet responsio dulcis,</l>
                <l xml:id="d001l80" n="80">Tempore sermo quoque prestat amarus opem.</l>
                <l xml:id="d001l81" n="81">Multiplicat caros vox dulcis, mitigat hostes,</l>
                <l xml:id="d001l82" n="82">Lingue dulcedo dira venena fugat.</l>
                <l xml:id="d001l83" n="83">Abiectis viciis iustos operabere mores.</l>
                <l xml:id="d001l84" n="84">Non solis verbis sufficit esse bonum.</l>
                <l xml:id="d001l85" n="85">Vitam deducas humilem vitando superbam,</l>
                <l xml:id="d001l86" n="86">Non iracunde, sed pacienter eas.</l>
                <l xml:id="d001l87" n="87">Ad iuga doctrine qui vult se dedere recte,</l>
                <l xml:id="d001l88" n="88">In forma servi flectere colla paret.</l>
                <l xml:id="d001l89" n="89">Gracia vult humiles, odit divina superbos.</l>
                <l xml:id="d001l90" n="90">Hos premet Omnipotens ac relevabit eos.</l>
                <l xml:id="d001l91" n="91">Postquam Luciferum meditata superbia stravit,</l>
                <l xml:id="d001l92" n="92">Quis per eam merito iam relevatus erit?</l>
                <l xml:id="d001l93" n="93">Cor tumidum feriens sapiencia vera refutat,</l>
                <l xml:id="d001l94" n="94">Digne dante Deo mite subintrat ea.</l>
                <l xml:id="d001l95" n="95">Vindictam querit, sapientum dogmata frangit,</l>
                <l xml:id="d001l96" n="96">Cor premit ira frequens consiliumque negat.</l>
                <l xml:id="d001l97" n="97">Ne sis rixosus, contendens, invidus, asper,</l>
                <l xml:id="d001l98" n="98">Immo pacificus, invidiosus, amans.</l>
                <l xml:id="d001l99" n="99">Est ubi turbamen, discendi forma fugatur.</l>
                <l xml:id="d001l100" n="100">Carpere doctrinam corda quieta valent.</l>
                <l xml:id="d001l101" n="101">Si tua doctrine sint vasa capacia multe,</l>
                <l xml:id="d001l102" n="102">Non hinc te iactes, sed tua corda premas!</l>
                <l xml:id="d001l103" n="103">Ne sis arrogitans ceu clericus ille superbus,</l>
                <l xml:id="d001l104" n="104">Mens erat omnino cuius in "ergo" tumens.</l>
                <l xml:id="d001l105" n="105">Post mortem proprio comparuit ille magistro,</l>
                <l xml:id="d001l106" n="106">Tartara cui fastu se subiisse tulit.</l>
                <l xml:id="d001l107" n="107">Doctoris palmam sudoris gutta foravit,</l>
                <l xml:id="d001l108" n="108">Discipulum testans igne perire gravi.</l>
                <l xml:id="d001l109" n="109">A Domino noscas quod habes. benefeceris et si,</l>
                <l xml:id="d001l110" n="110">Te laudent alii, mitis et ipse tace!</l>
                <l xml:id="d001l111" n="111">Cum possis eciam socios superare, caveto,</l>
                <l xml:id="d001l112" n="112">Posse quidem satis est, velle nocere malum.</l>
                <l xml:id="d001l113" n="113">Verbis ingratis igitur vel quolibet actu</l>
                <l xml:id="d001l114" n="114">Non contra socios dira venena geras!</l>
                <l xml:id="d001l115" n="115">Non est expediens, iniuria querat ut omnis</l>
                <l xml:id="d001l116" n="116">Vindictam, fieri si quoque iure queat.</l>
                <l xml:id="d001l117" n="117">Omnem luxuriam fugiat, qui discere gliscit,</l>
                <l xml:id="d001l118" n="118">Cum fetore quidem non bene iunctus odor.</l>
                <l xml:id="d001l119" n="119">Dedecet in fedis preciosa sciencia vasis,</l>
                <l xml:id="d001l120" n="120">Stercore thesaurus nobilis esse dolet.</l>
                <l xml:id="d001l121" n="121">Ut doctus fias, mulierum cesset amamen,</l>
                <l xml:id="d001l122" n="122">Doctrine zelo carneus obstat amor.</l>
                <l xml:id="d001l123" n="123">Spiritus et corpus mulierum putret amore,</l>
                <l xml:id="d001l124" n="124">Mens alienatur negligiturque Deus.</l>
                <l xml:id="d001l125" n="125">Virtutes, mores, es, vires, gracia, fama,</l>
                <l xml:id="d001l126" n="126">Visus, lucra, decus diminuuntur eo.</l>
                <l xml:id="d001l127" n="127">Ex tanto vicio consurgunt crimina, lites,</l>
                <l xml:id="d001l128" n="128">Ire, bella, focus, fama pudenda nimis,</l>
                <l xml:id="d001l129" n="129">Cedes, rusticitas, obprobria, dedecus, ausus,</l>
                <l xml:id="d001l130" n="130">Derisus, damnum, falsificata fides,</l>
                <l xml:id="d001l131" n="131">Corporis ac anime pestis, corrupcio, fetor,</l>
                <l xml:id="d001l132" n="132">Pauperies, levitas, denique multa mala.</l>
                <l xml:id="d001l133" n="133">Pervagus hinc fit homo, lascivus, prodigus, amens.</l>
                <l xml:id="d001l134" n="134">Totus ad hoc datus est, cetera peius agit.</l>
                <l xml:id="d001l135" n="135">Quam fortes, iustos, sapientes femina stravit!</l>
                <l xml:id="d001l136" n="136">Quod Samsone, David et Salomone patet.</l>
                <l xml:id="d001l137" n="137">Absit amor turpis, sed plus Sodomitica sordes,</l>
                <l xml:id="d001l138" n="138">Fetorem Domino dans super omne scelus.</l>
                <l xml:id="d001l139" n="139">Hoc speciale scelus Dominus plus vindicat ipse,</l>
                <l xml:id="d001l140" n="140">Crimen ob hoc urbes quinque ruere simul.</l>
                <l xml:id="d001l141" n="141">In qua nocte fuit Cristus de Virgine natus,</l>
                <l xml:id="d001l142" n="142">Quilibet interiit tunc Sodomita simul.</l>
                <l xml:id="d001l143" n="143">Vult Augustinus: scelus est cum matre cubare,</l>
                <l xml:id="d001l144" n="144">Contra naturam plus sibi peccat agens.</l>
                <l xml:id="d001l145" n="145">Ergo precipue caveas a crimine tanto,</l>
                <l xml:id="d001l146" n="146">Dignus comburi ni fore forte velis.</l>
                <l xml:id="d001l147" n="147">Et caveas nunquam socio sociabere tali.</l>
                <l xml:id="d001l148" n="148">Actorem fedum ceu fugis, acta fuge.</l>
                <l xml:id="d001l149" n="149">Sis igitur castus sermonibus, actibus intus.</l>
                <l xml:id="d001l150" n="150">In te conperiat digna, sophia locum.</l>
                <l xml:id="d001l151" n="151">Cerne, voluptati ne sit gula dedita multe,</l>
                <l xml:id="d001l152" n="152">Que non doctrine, ventris amica manet.</l>
                <l xml:id="d001l153" n="153">Extollit carnem, terit es, cor supprimit illa,</l>
                <l xml:id="d001l154" n="154">Dat stimulum carni, multa tacenda gerit.</l>
                <l xml:id="d001l155" n="155">Impinguat ventrem, dat somnum datque podagram,</l>
                <l xml:id="d001l156" n="156">Multis morborum causa necisque fuit.</l>
                <l xml:id="d001l157" n="157">Hec pellem fulgere facit, cor reddit opacum,</l>
                <l xml:id="d001l158" n="158">Preparat et pinguem vermibus illa cibum.</l>
                <l xml:id="d001l159" n="159">Precipitavit Adam, paradisi sede virentis,</l>
                <l xml:id="d001l160" n="160">A patriis Esau depulit illa bonis.</l>
                <l xml:id="d001l161" n="161">Discipuli formam renuit pecorisque resumit,</l>
                <l xml:id="d001l162" n="162">Ventri vel stomacho qui sua corda dedit.</l>
                <l xml:id="d001l163" n="163">Sint procul ebrietas et crapula, discere si vis!</l>
                <l xml:id="d001l164" n="164">Ut discas, discas ponere frena gule!</l>
                <l xml:id="d001l165" n="165">Discipuli quidam comedonum nomine digni</l>
                <l xml:id="d001l166" n="166">Sunt, quibus est visa lectio crebra gule.</l>
                <l xml:id="d001l167" n="167">Pastibus hiis certis non sufficit esse refectos,</l>
                <l xml:id="d001l168" n="168">Aut in ir aut gremiis aut erit ore cibus.</l>
                <l xml:id="d001l169" n="169">Hiis locus et tempus studii sunt dedita ventri,</l>
                <l xml:id="d001l170" n="170">Hiis et brutorum regula sola placet.</l>
                <l xml:id="d001l171" n="171">Hii non discipulis, cum porcis esse merentur,</l>
                <l xml:id="d001l172" n="172">Hii non esse scolis, immo merentur haris.</l>
                <l xml:id="d001l173" n="173">Sobrietas igitur tibi sit potuque ciboque,</l>
                <l xml:id="d001l174" n="174">Namque levi stomacho discere plura potes.</l>
                <l xml:id="d001l175" n="175">Quantumcunque potes, ieiunia debita serves,</l>
                <l xml:id="d001l176" n="176">Tempore cum tener es, disce timere Deum.</l>
                <l xml:id="d001l177" n="177">Non lato lecto, non molli veste potiri</l>
                <l xml:id="d001l178" n="178">Cures, dum membris non nimis obsit hiems.</l>
                <l xml:id="d001l179" n="179">Si tibi corporei sit cura superflua comptus,</l>
                <l xml:id="d001l180" n="180">Signum lascivi, non sapientis id est.</l>
                <l xml:id="d001l181" n="181">Alea vitetur, ludi simul usus et omnis,</l>
                <l xml:id="d001l182" n="182">Nam nocet id bursis et vaga corda facit.</l>
                <l xml:id="d001l183" n="183">A studiis reliquis alienat corda scolaris,</l>
                <l xml:id="d001l184" n="184">Virtutes, mores consiliumque fugat.</l>
                <l xml:id="d001l185" n="185">Blasphemare Deum docet et turbare penates,</l>
                <l xml:id="d001l186" n="186">Desperare facit dat misereque mori.</l>
                <l xml:id="d001l187" n="187">Privat, sternit opes, viciat, scelus omne ministrat,</l>
                <l xml:id="d001l188" n="188">Furta docet, predas luxuriamque simul.</l>
                <l xml:id="d001l189" n="189">Sepe fit, ut gladius quam plures iudicis inde</l>
                <l xml:id="d001l190" n="190">Exicio merito subdere colla petat.</l>
                <l xml:id="d001l191" n="191">Ergo tibi caveas predicto prorsus abusu,</l>
                <l xml:id="d001l192" n="192">Ne mala, peiora, pessima damna feras.</l>
                <l xml:id="d001l193" n="193">Te rursus moneo crebras vitare coreas,</l>
                <l xml:id="d001l194" n="194">Cordis ut a studio non vagitetur amor.</l>
                <l xml:id="d001l195" n="195">Usu cor vanum reddunt spectacula vana,</l>
                <l xml:id="d001l196" n="196">Fundamen stabile fert studiosus amor.</l>
                <l xml:id="d001l197" n="197">Hec sub luxurie vicio predicta tenentur,</l>
                <l xml:id="d001l198" n="198">Que nisi vitentur, litus arare petis.</l>
                <l xml:id="d001l199" n="199">Fac, ne sis cupidus, fugias quoque nomen avari,</l>
                <l xml:id="d001l200" n="200">In quo verus amor nescit habere locum.</l>
                <l xml:id="d001l201" n="201">Non Deus eius amor nec homo, sed bursa repleta,</l>
                <l xml:id="d001l202" n="202">Ac e converso vix amat ullus eum.</l>
                <l xml:id="d001l203" n="203">Non alius deus est nisi sola, pecunia servo,</l>
                <l xml:id="d001l204" n="204">Ardenter petit hanc, orat, honorat, amat.</l>
                <l xml:id="d001l205" n="205">Corporis ac anime proprie neglexit amorem,</l>
                <l xml:id="d001l206" n="206">Hec paradisus ei, gloria, vita, salus.</l>
                <l xml:id="d001l207" n="207">Hanc cumulare studet, hanc est sua cura tenere,</l>
                <l xml:id="d001l208" n="208">Pro nihilo reputat omnia preter eam.</l>
                <l xml:id="d001l209" n="209">Nunquam thesauro tristis saciatur avarus,</l>
                <l xml:id="d001l210" n="210">Potibus hydropicus, ariditate focus.</l>
                <l xml:id="d001l211" n="211">Non habet hunc mundum nec sperat habere futurum,</l>
                <l xml:id="d001l212" n="212">Res mala, spes peior, pessima pena sequens.</l>
                <l xml:id="d001l213" n="213">Hic non mendicos nec amicos noscit egentes,</l>
                <l xml:id="d001l214" n="214">Odit eos, crudus, non miseretur eis.</l>
                <l xml:id="d001l215" n="215">Cum debet, nimis est aliis expendere parcus,</l>
                <l xml:id="d001l216" n="216">Cum quis eum pascit, munere largus erit.</l>
                <l xml:id="d001l217" n="217">Hic propter bursam falsus, periurus, iniquus,</l>
                <l xml:id="d001l218" n="218">Discors, detractor, non caret arte doli,</l>
                <l xml:id="d001l219" n="219">Proditor, ingratus, villanus et absque rubore,</l>
                <l xml:id="d001l220" n="220">Corporis ac animi vim mulieris habet.</l>
                <l xml:id="d001l221" n="221">Non est egregius, sapiens nec dignus honore,</l>
                <l xml:id="d001l222" n="222">Utilis haud mundo, non sibi nonque Deo.</l>
                <l xml:id="d001l223" n="223">Hoc facit, ut capiat bona, si qua parare videtur,</l>
                <l xml:id="d001l224" n="224">Non hominis nomen, demonis immo meret.</l>
                <l xml:id="d001l225" n="225">Hoc vicio multos iam desperasse refertur,</l>
                <l xml:id="d001l226" n="226">Qui proprie demum causa fuere necis.</l>
                <l xml:id="d001l227" n="227">Prodidit hinc Cristum Iudas, se Crassus et ipsum.</l>
                <l xml:id="d001l228" n="228">Ustus aque guttam dives habere nequit.</l>
                <l xml:id="d001l229" n="229">Ut per luxuriam mundum iam perdidit equor,</l>
                <l xml:id="d001l230" n="230">Sic per avariciam destruet ignis eum.</l>
                <l xml:id="d001l231" n="231">Hanc igitur fugias, ut dignus dogmate fias.</l>
                <l xml:id="d001l232" n="232">Hanc fuge, quam bonitas, quam fugit omnis honor.</l>
                <l xml:id="d001l233" n="233">Non cupias aliena, tibi sis salvus ubique,</l>
                <l xml:id="d001l234" n="234">Contentus rebus fac pociare tuis.</l>
                <l xml:id="d001l235" n="235">Non te paupertas hortetur furta, rapinas,</l>
                <l xml:id="d001l236" n="236">Infamis pauper stercore stercus erit.</l>
                <l xml:id="d001l237" n="237">Pauperiem tollit de stercore fama refulgens,</l>
                <l xml:id="d001l238" n="238">Vita sed infamis prorsus ad ima ruit.</l>
                <l xml:id="d001l239" n="239">Sis igitur largus, velut expedit et potes ipse,</l>
                <l xml:id="d001l240" n="240">Sic bonus, egregius sicve facetus eris.</l>
                <l xml:id="d001l241" n="241">Largus solvendo, cum debes, largus emendo</l>
                <l xml:id="d001l242" n="242">Libros et quicquid tu tibi noscis opus,</l>
                <l xml:id="d001l243" n="243">Largus honorando socios propriumque magistrum,</l>
                <l xml:id="d001l244" n="244">Pauperibus largus, largus honore tuo.</l>
                <l xml:id="d001l245" n="245">Qui solidum solvat, nummus bene traditur illi,</l>
                <l xml:id="d001l246" n="246">Denarius nummos tempore mille valet.</l>
                <l xml:id="d001l247" n="247">Largus doctrinam, decus, es de iure meretur,</l>
                <l xml:id="d001l248" n="248">Hunc Deus ac homines, est quia liber, amant.</l>
                <l xml:id="d001l249" n="249">Qui miseret miseris, Dominus miserebitur illi,</l>
                <l xml:id="d001l250" n="250">Dat, dabitur celum, mundus hic eius erit.</l>
                <l xml:id="d001l251" n="251">Dum vixit dives, dare noluit, indiget at nunc,</l>
                <l xml:id="d001l252" n="252">Nec guttam reperit, qui sibi mittat aque.</l>
                <l xml:id="d001l253" n="253">Econtra miserans, quoniam dabat ipse, Thobias</l>
                <l xml:id="d001l254" n="254">Gaudia nunc factus celica, dives habet.</l>
                <l xml:id="d001l255" n="255">Quid des, cui, largus, qui, quantum, cur, ubi, quando,</l>
                <l xml:id="d001l256" n="256">Discrete videas, ut sapienter agas,</l>
                <l xml:id="d001l257" n="257">Nam nisi discrete, non largus, prodigus immo.</l>
                <l xml:id="d001l258" n="258">Est leve largiri, sed racione grave.</l>
                <l xml:id="d001l259" n="259">Hec rursus documenta tibi mea bursa ministrat,</l>
                <l xml:id="d001l260" n="260">Fac pariant fructum lecta legenda bonum.</l>
                <l xml:id="d001l261" n="261">Avertas oculos, ne sint ad inania prompti.</l>
                <l xml:id="d001l262" n="262">Cor vanum capitis lumina vana notant.</l>
                <l xml:id="d001l263" n="263">Stultis non cures intendere vocibus aures,</l>
                <l xml:id="d001l264" n="264">Deliciis numquam sit data lingua nimis.</l>
                <l xml:id="d001l265" n="265">Non manus ad tactus inhonestos prompta feratur,</l>
                <l xml:id="d001l266" n="266">Olfandi ponas naribus ipse modum.</l>
                <l xml:id="d001l267" n="267">Omnes ad celum studeas intendere sensus,</l>
                <l xml:id="d001l268" n="268">Ut digne celi sic repleare bonis.</l>
                <l xml:id="d001l269" n="269">Cum sociis sapiens non conversabere vanis,</l>
                <l xml:id="d001l270" n="270">Usu vilescit res bona iuncta malis.</l>
                <l xml:id="d001l271" n="271">Infames socios opus est vitare bonorum,</l>
                <l xml:id="d001l272" n="272">Nam quales socios, talis haberis, habes.</l>
                <l xml:id="d001l273" n="273">Si fidos reperis, sapientes, moribus aptos,</l>
                <l xml:id="d001l274" n="274">Hos pro thesauro te penes ipse tene.</l>
                <l xml:id="d001l275" n="275">Et decus et lucrum bona conversacio prestat,</l>
                <l xml:id="d001l276" n="276">Usu plus claret res bona iuncta bonis.</l>
                <l xml:id="d001l277" n="277">Pauperibus large sociis elemosina detur,</l>
                <l xml:id="d001l278" n="278">Ceu potes, ac aliis hic quoque pone modum.</l>
                <l xml:id="d001l279" n="279">Lapsis, turbatis, pravis, dubitantibus, egris</l>
                <l xml:id="d001l280" n="280">Trade manum, mel, fel, consule, profer opem.</l>
                <l xml:id="d001l281" n="281">Iratis, rudibus, provectos, moribus aptos,</l>
                <l xml:id="d001l282" n="282">Cede locum, prosis, consule, sepe proba.</l>
                <l xml:id="d001l283" n="283">Cunctis deservi sociis - est quando necesse -</l>
                <l xml:id="d001l284" n="284">Illis precipue, quos bona fama probat.</l>
                <l xml:id="d001l285" n="285">Fac sic, ut merito socius te diligat omnis.</l>
                <l xml:id="d001l286" n="286">Fertur, qui servit non racione, perit.</l>
                <l xml:id="d001l287" n="287">Sis inter socios operosus ponere pacem,</l>
                <l xml:id="d001l288" n="288">Si quis stultizat, non tibi risus erit.</l>
                <l xml:id="d001l289" n="289">Accidiam fugito, tristis, piger esse caveto,</l>
                <l xml:id="d001l290" n="290">Sis hilaris, vigilans, promptus ad omne bonum.</l>
                <l xml:id="d001l291" n="291">Surgens ac intrans lectum crucis exprime signum,</l>
                <l xml:id="d001l292" n="292">Ut stertas, vigiles tucius ipse tibi.</l>
                <l xml:id="d001l293" n="293">Hec subscripta duo Domini reverenter honore</l>
                <l xml:id="d001l294" n="294">Omni, cum surgis, carmina mane feras:</l>
                <l xml:id="d001l295" n="295">"Te rogo, Criste pie, precibus meritisque Marie,</l>
                <l xml:id="d001l296" n="296">Per loca salva vie me rege quaque die."</l>
                <l xml:id="d001l297" n="297">Ast omni sero, cum vis dare membra quieti,</l>
                <l xml:id="d001l298" n="298">Tucius ut stertas, quattuor ista canas:</l>
                <l xml:id="d001l299" n="299">"Criste, Deus vere, sancte Genitricis amore</l>
                <l xml:id="d001l300" n="300">Corporis ac anime sit tibi cura mee.</l>
                <l xml:id="d001l301" n="301">Hostis ab insidiis cunctis hac nocte tuere.</l>
                <l xml:id="d001l302" n="302">Peccavi, fateor, tu miserere mei."</l>
                <l xml:id="d001l303" n="303">Cum bibis aut comedis, signo crucis omnia signes,</l>
                <l xml:id="d001l304" n="304">Nomen cristicole fac mereare tibi.</l>
                <l xml:id="d001l305" n="305">Dilige, iussa fave, metuas reverere parentes,</l>
                <l xml:id="d001l306" n="306">Subiectus paciens verbera, verba feras.</l>
                <l xml:id="d001l307" n="307">Plus eciam matri sis dulcis nulla retorquens</l>
                <l xml:id="d001l308" n="308">Verba, nec existens ad sua iussa piger.</l>
                <l xml:id="d001l309" n="309">Patri vel matri quisquis maledixerit, ecce</l>
                <l xml:id="d001l310" n="310">Iussit eum merita morte perire Deus.</l>
                <l xml:id="d001l311" n="311">Ut sis longevus terram super, est tibi scriptum:</l>
                <l xml:id="d001l312" n="312">"Diligito matrem diligitoque patrem."</l>
                <l xml:id="d001l313" n="313">Iudicio Domini legitur vindicta ruisse</l>
                <l xml:id="d001l314" n="314">Multa super natos, qui renuere patres.</l>
                <l xml:id="d001l315" n="315">Absolon est testis, subita qui morte peremptus.</l>
                <l xml:id="d001l316" n="316">Egregio patri sponte rebellis erat.</l>
                <l xml:id="d001l317" n="317">De septem turba fratrumque triumque sororum</l>
                <l xml:id="d001l318" n="318">Vindictam legitur morte tulisse Deum.</l>
                <l xml:id="d001l319" n="319">Infestos matri mater maledixit et omnes</l>
                <l xml:id="d001l320" n="320">Tacti continuo peste fuere gravi.</l>
                <l xml:id="d001l321" n="321">Quando tempus habes, missas audire frequenter,</l>
                <l xml:id="d001l322" n="322">Ut videas Cristum Virgine matre satum</l>
                <l xml:id="d001l323" n="323">Utque fide plena visum devotus adores,</l>
                <l xml:id="d001l324" n="324">Ipsi commendes teque domumque tuam.</l>
                <l xml:id="d001l325" n="325">Presbyteri digitis capias signacula demum,</l>
                <l xml:id="d001l326" n="326">Illa, crede, die plus tibi tutus eris.</l>
                <l xml:id="d001l327" n="327">Hoc iuvenis quidam monitu faciendo parentis</l>
                <l xml:id="d001l328" n="328">Fugit ab iniuste perdicione necis,</l>
                <l xml:id="d001l329" n="329">Vitavit foveam, quam proditor invidus egit,</l>
                <l xml:id="d001l330" n="330">In quam detractor incidit arte sua.</l>
                <l xml:id="d001l331" n="331">Sancta sparsus aqua, signatus nomine trino</l>
                <l xml:id="d001l332" n="332">In templum Domini fac reverenter eas.</l>
                <l xml:id="d001l333" n="333">Vertice velato vites intrare, facetus,</l>
                <l xml:id="d001l334" n="334">Devotus, tacitus tramite iuris eas.</l>
                <l xml:id="d001l335" n="335">Altari coram flexus reverenter adores.</l>
                <l xml:id="d001l336" n="336">"Regna Dei primo querite," Cristus ait.</l>
                <l xml:id="d001l337" n="337">Si vis Reginam per carmina nostra precari,</l>
                <l xml:id="d001l338" n="338">Hec infra scripsi carmina sena tibi:</l>
                <l xml:id="d001l339" n="339">"Mater ave Cristi, sanctissima Virgo Maria,</l>
                <l xml:id="d001l340" n="340">Partu post partum, sicut et ante, manens.</l>
                <l xml:id="d001l341" n="341">Virgo, que Cristum peperisti, lacte educasti,</l>
                <l xml:id="d001l342" n="342">Me rege, me serva, me tueare potens.</l>
                <l xml:id="d001l343" n="343">Me tibi commendo, me, Virgo, relinquere noli.</l>
                <l xml:id="d001l344" n="344">Ne peream, Cristo funde, Maria, preces."</l>
                <l xml:id="d001l345" n="345">Si forsan quisquam tibi prosit apostolus optas,</l>
                <l xml:id="d001l346" n="346">Talia devota fundere verba prece:</l>
                <l xml:id="d001l347" n="347">"Sancte, rogare Deum digneris, apostole Cristi,</l>
                <l xml:id="d001l348" n="348">Ut michi sit parcens debita cuncta, pius,</l>
                <l xml:id="d001l349" n="349">Ut michi dignetur misereri, sedulus ores,</l>
                <l xml:id="d001l350" n="350">Nunc regat hanc animam, denique salvet eam."</l>
                <l xml:id="d001l351" n="351">Martyris auxilium si cuius querere gliscis,</l>
                <l xml:id="d001l352" n="352">Quattuor hec infra dicere metra vales:</l>
                <l xml:id="d001l353" n="353">"Sancte Dei martyr, qui Cristi nomine passus</l>
                <l xml:id="d001l354" n="354">Pugna presenti celica regna meres,</l>
                <l xml:id="d001l355" n="355">Pro me funde preces, ut victis denique bellis</l>
                <l xml:id="d001l356" n="356">Leta petat merito spiritus astra meus."</l>
                <l xml:id="d001l357" n="357">Si confessoris cupis impetrare iuvamen,</l>
                <l xml:id="d001l358" n="358">Istas contrito porrige corde preces:</l>
                <l xml:id="d001l359" n="359">"Inclite confessor, Cristi quoque serve fidelis,</l>
                <l xml:id="d001l360" n="360">Qui dispensasti quinque talenta bene,</l>
                <l xml:id="d001l361" n="361">Nunc a peccato, post mortem morte perenni</l>
                <l xml:id="d001l362" n="362">Pro me fac precibus liberer ipse tuis."</l>
                <l xml:id="d001l363" n="363">Auxilium sancte cuiusquam virginis optans</l>
                <l xml:id="d001l364" n="364">Tales devoto pectore funde preces:</l>
                <l xml:id="d001l365" n="365">"Virgo, Dei martyr, que Cristi prorsus amore</l>
                <l xml:id="d001l366" n="366">Carnis calcasti gaudia vana tue,</l>
                <l xml:id="d001l367" n="367">Suppliciter Cristum pro me rogitare procures,</l>
                <l xml:id="d001l368" n="368">Carnis ut ac anime sim sine labe mee."</l>
                <l xml:id="d001l369" n="369">Cum Salvatoris crucifixi tactus amore</l>
                <l xml:id="d001l370" n="370">Vis decorare crucem, sic reverenter ai:</l>
                <l xml:id="d001l371" n="371">"Salve, crux, in qua Cristus moriendo pependit</l>
                <l xml:id="d001l372" n="372">Et per quam mundi tota redempta salus.</l>
                <l xml:id="d001l373" n="373">Criste Deus, qui factus homo pro crimine mundi</l>
                <l xml:id="d001l374" n="374">In cruce migrasti, fac miserere mei."</l>
                <l xml:id="d001l375" n="375">Sic, si celestis quisquam, quicunque sit ille,</l>
                <l xml:id="d001l376" n="376">Vis iuvet aut celi curia tota, cane:</l>
                <l xml:id="d001l377" n="377">"Pro me, sancte Dei, te queso, iugiter ora,</l>
                <l xml:id="d001l378" n="378">Sancte Dei, precibus me tueare tuis.</l>
                <l xml:id="d001l379" n="379">Sit michi subsidium celestis curia tota,</l>
                <l xml:id="d001l380" n="380">Spiritus ut vincat prelia cuncta meus."</l>
                <l xml:id="d001l381" n="381">Officium sanctum si vis audire moratus,</l>
                <l xml:id="d001l382" n="382">Talem carpe locum, ne moveare rubens.</l>
                <l xml:id="d001l383" n="383">Vocibus intentus divinis esto quietus</l>
                <l xml:id="d001l384" n="384">Et tacitus. certo tempore surge, sede.</l>
                <l xml:id="d001l385" n="385">Dumque fit officium, desistas sepe vagari</l>
                <l xml:id="d001l386" n="386">Aut oculos circumvolvere quaque vagos.</l>
                <l xml:id="d001l387" n="387">Cum spuis aut aliquid fedi de corpore pellis,</l>
                <l xml:id="d001l388" n="388">Conculces caute, ni locus aptus erit.</l>
                <l xml:id="d001l389" n="389">Tunc evangelii legitur cum leccio sancti,</l>
                <l xml:id="d001l390" n="390">Pande caput, solitas fac tibi fronte cruces.</l>
                <l xml:id="d001l391" n="391">Aures intentas verbis adhibeto salutis,</l>
                <l xml:id="d001l392" n="392">Gracia sit Domino fine relata Deo.</l>
                <l xml:id="d001l393" n="393">Virginis auditum nomen reverenter honora,</l>
                <l xml:id="d001l394" n="394">Auribus hec tibi vox dulce Maria sonet.</l>
                <l xml:id="d001l395" n="395">Cum Iesu Cristi nomen canit ipse sacerdos,</l>
                <l xml:id="d001l396" n="396">Flexa cervice fac reverenter idem.</l>
                <l xml:id="d001l397" n="397">Presbyteri manibus tunc hostia quando levatur</l>
                <l xml:id="d001l398" n="398">- hostia facta Deus integer est et homo -,</l>
                <l xml:id="d001l399" n="399">Tunc genibus flexis, capitis velamine dempto</l>
                <l xml:id="d001l400" n="400">Carmina devote quattuor ista move:</l>
                <l xml:id="d001l401" n="401">"Cristi corpus, ave, sancta de Virgine natum.</l>
                <l xml:id="d001l402" n="402">Viva caro, deitas integra, verus homo.</l>
                <l xml:id="d001l403" n="403">Salve, vera salus, via, vita, redempcio mundi,</l>
                <l xml:id="d001l404" n="404">Liberet a cunctis nos tua dextra malis."</l>
                <l xml:id="d001l405" n="405">Quando levat calicem manibus, cor surrige, iunctis</l>
                <l xml:id="d001l406" n="406">Ac infra totidem carmina scripta feras:</l>
                <l xml:id="d001l407" n="407">"Cristi sanguis, ave, celi sanctissime potus,</l>
                <l xml:id="d001l408" n="408">Unda salutaris crimina nostra lavans.</l>
                <l xml:id="d001l409" n="409">Sanguis, ave, lateris Cristi de vulnere sparse,</l>
                <l xml:id="d001l410" n="410">In cruce pendentis unda salubris, ave."</l>
                <l xml:id="d001l411" n="411">Vertice detecto cum sumis oscula pacis,</l>
                <l xml:id="d001l412" n="412">Os tersum socio porrige nonque genam</l>
                <l xml:id="d001l413" n="413">Et dic: "pax tecum." nec dedignare facetus</l>
                <l xml:id="d001l414" n="414">Oscula pro Cristo pauperis atque senis.</l>
                <l xml:id="d001l415" n="415">Quod faciunt alii sapiens imitare fideles,</l>
                <l xml:id="d001l416" n="416">Fac bona sit populi vita magistra tibi.</l>
                <l xml:id="d001l417" n="417">Presbyteri digitis capias signacula demum</l>
                <l xml:id="d001l418" n="418">Vertice detecto, flexus utrumque genu.</l>
                <l xml:id="d001l419" n="419">Si quid presbytero vel in ara forsitan offers,</l>
                <l xml:id="d001l420" n="420">Recta tibi sit mens et reverenter agas.</l>
                <l xml:id="d001l421" n="421">Presbyterum transire videns cum corpore Cristi,</l>
                <l xml:id="d001l422" n="422">Nudans flecte genu, sis ubicunque, caput.</l>
                <l xml:id="d001l423" n="423">Omnes celestes, terrestres, ima colentes</l>
                <l xml:id="d001l424" n="424">Se flectant Iesu nomine, Paulus ait.</l>
                <l xml:id="d001l425" n="425">Sic demon quidam contactus carmine fecit.</l>
                <l xml:id="d001l426" n="426">Arguit hoc fieri non amor, immo tremor.</l>
                <l xml:id="d001l427" n="427">Presbyteros ubicunque vides, reverenter honora,</l>
                <l xml:id="d001l428" n="428">Namque vicem Domini presbyter omnis habet.</l>
                <l xml:id="d001l429" n="429">Sepe sacerdoti proprios fateare reatus,</l>
                <l xml:id="d001l430" n="430">Ipsum te damna, iudicis ira cadet.</l>
                <l xml:id="d001l431" n="431">Ad quem cum vadis contritus pectore toto,</l>
                <l xml:id="d001l432" n="432">Que dicturus eris, premeditatus eas.</l>
                <l xml:id="d001l433" n="433">Vade, Deum tamquam timidus, reverenter ad illum,</l>
                <l xml:id="d001l434" n="434">Offensor veniam corde dolente petas.</l>
                <l xml:id="d001l435" n="435">Flectaris, dempto capitis velamine, sed si</l>
                <l xml:id="d001l436" n="436">Precipiat, retegas, ne paciare caput.</l>
                <l xml:id="d001l437" n="437">Non equidem banco sedeas tua crimina pandens,</l>
                <l xml:id="d001l438" n="438">Ast humili pocius sit tibi terra quies.</l>
                <l xml:id="d001l439" n="439">Non homo, sed Deus est hoc casu quisque sacerdos,</l>
                <l xml:id="d001l440" n="440">Crimina secure confitearis ei.</l>
                <l xml:id="d001l441" n="441">Ambages linquas, tantum tua crimina pandas,</l>
                <l xml:id="d001l442" n="442">Alterius culpe pandere facta nocet.</l>
                <l xml:id="d001l443" n="443">Quo scelus horridius, plus est fateare necesse,</l>
                <l xml:id="d001l444" n="444">Visa medens curat, vulnera tecta nocent.</l>
                <l xml:id="d001l445" n="445">Ne sis, quem necuit demon, qui cetera fassus</l>
                <l xml:id="d001l446" n="446">Presbytero tacuit turpe rubore scelus.</l>
                <l xml:id="d001l447" n="447">Quam cito peccati sentis gravitate gravari,</l>
                <l xml:id="d001l448" n="448">Tucior ut vivas, confiteare citus.</l>
                <l xml:id="d001l449" n="449">Est sapientis enim vitare pericula caute,</l>
                <l xml:id="d001l450" n="450">Nam multos subita morte perisse patet.</l>
                <l xml:id="d001l451" n="451">Presbyteri post hec confessus perfice iussa,</l>
                <l xml:id="d001l452" n="452">Ad vomitum rursus velle redire cave.</l>
                <l xml:id="d001l453" n="453">Virgo Maria tibi fac sit specialis amica,</l>
                <l xml:id="d001l454" n="454">Hanc decores, ores, hanc reverenter ames.</l>
                <l xml:id="d001l455" n="455">Pulsus ad hanc fugias, clames violatus ad ipsam</l>
                <l xml:id="d001l456" n="456">Teque recommendes contribulatus ei.</l>
                <l xml:id="d001l457" n="457">Hec est virgo decens, David de semine nata,</l>
                <l xml:id="d001l458" n="458">Mater, nata, soror, baiula, sponsa Dei.</l>
                <l xml:id="d001l459" n="459">Ista magistrorum, doctrine, discipulorum</l>
                <l xml:id="d001l460" n="460">Est rectrix, calathus, docta magistra vie.</l>
                <l xml:id="d001l461" n="461">Hec est pupillis, viduis, iterantibus, egris</l>
                <l xml:id="d001l462" n="462">Mater, consilium, pausa, medela levis.</l>
                <l xml:id="d001l463" n="463">Desperatorum, flentum, turbaminis estum</l>
                <l xml:id="d001l464" n="464">Est spes, est risus, aura serena fugans.</l>
                <l xml:id="d001l465" n="465">Mundi, lapsorum, paradisi, flebilis orci</l>
                <l xml:id="d001l466" n="466">Hec est vita, quies, porta beata, dolor.</l>
                <l xml:id="d001l467" n="467">Hec humiles, inopes, lapsos, peccata, fideles</l>
                <l xml:id="d001l468" n="468">Exaltat, ditat, sublevat, abdit, amat.</l>
                <l xml:id="d001l469" n="469">Debilium, venie, pietatis, virginitatis</l>
                <l xml:id="d001l470" n="470">Est baculus firmus, vena, patrona, decor.</l>
                <l xml:id="d001l471" n="471">Hec peccatores recipit, iuvat atque tuetur,</l>
                <l xml:id="d001l472" n="472">Dum tantum fugiant sub sua tecta citi.</l>
                <l xml:id="d001l473" n="473">Hec castellani servans a demone corpus</l>
                <l xml:id="d001l474" n="474">Ac animam, salvum denique fecit eum.</l>
                <l xml:id="d001l475" n="475">Hec quoque piratam, quod eam reverenter amavit,</l>
                <l xml:id="d001l476" n="476">Eterna vetuit perdicione mori.</l>
                <l xml:id="d001l477" n="477">Hec desperatum pro nati crimine patrem</l>
                <l xml:id="d001l478" n="478">Corporis ac anime mortis ab ore tulit.</l>
                <l xml:id="d001l479" n="479">Iudicis eterni stans coram mitigat iram,</l>
                <l xml:id="d001l480" n="480">Semper pro nobis porrigit illa preces.</l>
                <l xml:id="d001l481" n="481">Hanc igitur, fili, dominam reverenter honora,</l>
                <l xml:id="d001l482" n="482">Fac tua quottidie lingua salutet eam.</l>
                <l xml:id="d001l483" n="483">Iam primam clavem docui te carpere, lector,</l>
                <l xml:id="d001l484" n="484">Que super omne, quod est, sit retinenda tibi.</l>
                <l xml:id="d001l485" n="485">De qua sufficiat. potuissem scribere plura.</l>
                <l xml:id="d001l486" n="486">Que puto pro rudibus utiliora, dedi.</l>
                <l xml:id="d001l487" n="487">Ferre iugum Domini discas in mollibus annis,</l>
                <l xml:id="d001l488" n="488">Moribus ut iustis conficiare tener.</l>
                <l xml:id="d001l489" n="489">Ex veteri ramo poterit vix torques haberi,</l>
                <l xml:id="d001l490" n="490">De facili flecti virga novella potest.</l>
                <l xml:id="d001l491" n="491">Ecce secunda monet clavis decorare magistrum,</l>
                <l xml:id="d001l492" n="492">Quinque modis fieri quod mea metra monent.</l>
                <l xml:id="d001l493" n="493">Primo pacifica vita, sapiente, faceta.</l>
                <l xml:id="d001l494" n="494">Effectus causam dat bonus esse bonam.</l>
                <l xml:id="d001l495" n="495">Signant discipuli morum bene tramite recti,</l>
                <l xml:id="d001l496" n="496">Quod doctor proprius morigeratus erit.</l>
                <l xml:id="d001l497" n="497">Addita stulticie viciisque sciencia multa</l>
                <l xml:id="d001l498" n="498">Huius et istorum non nisi crimen erit.</l>
                <l xml:id="d001l499" n="499">Absint clamores, verridia, bella, tumultus,</l>
                <l xml:id="d001l500" n="500">Si ludis, ludo ponere disce modum.</l>
                <l xml:id="d001l501" n="501">Te laudet stacio, dormicio, sessio, sermo,</l>
                <l xml:id="d001l502" n="502">Non tibi sit nimium risus in ore frequens.</l>
                <l xml:id="d001l503" n="503">Sis ubicunque velis, regimen paciaris honestum,</l>
                <l xml:id="d001l504" n="504">Tam veniendo scolas, quam redeundo domum.</l>
                <l xml:id="d001l505" n="505">Non tibi sit cursus, verridia nulla plateis,</l>
                <l xml:id="d001l506" n="506">Non lapidis iactus non baculique sonus.</l>
                <l xml:id="d001l507" n="507">Nulla canum fiat furiosa citacio, clamor.</l>
                <l xml:id="d001l508" n="508">Sit gressus, gestus, lingua modesta tibi.</l>
                <l xml:id="d001l509" n="509">Si socii faciant nimis intoleranda nocentes,</l>
                <l xml:id="d001l510" n="510">Doctori, tibi non, ulcio digna licet.</l>
                <l xml:id="d001l511" n="511">Instrumenta scolis solacia, sibila, cantus,</l>
                <l xml:id="d001l512" n="512">Talia nulla move, si quis, abesto, movet.</l>
                <l xml:id="d001l513" n="513">Dumque moraris ibi, facienda comestio non sit,</l>
                <l xml:id="d001l514" n="514">Non miranda ferens, non novitate studens.</l>
                <l xml:id="d001l515" n="515">Sis totus coram proprio doctore facetus,</l>
                <l xml:id="d001l516" n="516">Sis inter socios, sis, ubicunque potes.</l>
                <l xml:id="d001l517" n="517">Non coram proprio virgam doctore tenebis,</l>
                <l xml:id="d001l518" n="518">Non baculum, nisi sit congrua causa, manu.</l>
                <l xml:id="d001l519" n="519">Non te presumas in eadem sede sedere,</l>
                <l xml:id="d001l520" n="520">Annuat aut iubeat ni prius ille tibi.</l>
                <l xml:id="d001l521" n="521">Si manibus flores habeas fructusve decentes,</l>
                <l xml:id="d001l522" n="522">Offer ei, capiet, pignus amoris erit.</l>
                <l xml:id="d001l523" n="523">Tam perscrutari quam respondere sedendo</l>
                <l xml:id="d001l524" n="524">Vites doctori, rusticitate carens.</l>
                <l xml:id="d001l525" n="525">Cum doctore loquens caveas os ferre propinquum</l>
                <l xml:id="d001l526" n="526">Ori, ne qua lues eius in ore fluat.</l>
                <l xml:id="d001l527" n="527">Promptus ad obsequium surgas, reverenter honores,</l>
                <l xml:id="d001l528" n="528">Cum coram transit ac ubicunque vides.</l>
                <l xml:id="d001l529" n="529">Ire, redire, sequi te significato paratum,</l>
                <l xml:id="d001l530" n="530">Reddere proficuum, reddere grande decus.</l>
                <l xml:id="d001l531" n="531">Grandius obsequium quo fessior egeris illi,</l>
                <l xml:id="d001l532" n="532">Tanto plus gaude, plus tibi laudis erit.</l>
                <l xml:id="d001l533" n="533">Semper eum laudes, si quis culpaverit illum,</l>
                <l xml:id="d001l534" n="534">Defendas presens, esto fidelis ei.</l>
                <l xml:id="d001l535" n="535">Semper eum dominum simulatque vocato magistrum,</l>
                <l xml:id="d001l536" n="536">Totus honor tuus est, cum decorabis eum.</l>
                <l xml:id="d001l537" n="537">Nitere propter eum reliquos decorare magistros,</l>
                <l xml:id="d001l538" n="538">Laudem pro modico lingua faceta meret.</l>
                <l xml:id="d001l539" n="539">Si comitaris eum, fac ne sis previus aut par,</l>
                <l xml:id="d001l540" n="540">I post non longe, ne quasi solus eat.</l>
                <l xml:id="d001l541" n="541">Si magnus dispar fueris quandoque magistro,</l>
                <l xml:id="d001l542" n="542">Ferme, non penitus te decet ire parem.</l>
                <l xml:id="d001l543" n="543">At dum discipulus doctoris dogmate degis,</l>
                <l xml:id="d001l544" n="544">Si quoque rex esses, usque preire cave.</l>
                <l xml:id="d001l545" n="545">Si post te videas venientem, comminus here,</l>
                <l xml:id="d001l546" n="546">Cede, salutatus transeat ille locum.</l>
                <l xml:id="d001l547" n="547">Si quid eum stantem vel euntem poscere flagras,</l>
                <l xml:id="d001l548" n="548">Nunquam post dorsum, verba sed ante feras.</l>
                <l xml:id="d001l549" n="549">Cuius velle sciens sine iussu perfice promptus,</l>
                <l xml:id="d001l550" n="550">Non "heus" aut "domine" redde vocatus ei.</l>
                <l xml:id="d001l551" n="551">Si cum quo loquitur, caveas accedere sponte</l>
                <l xml:id="d001l552" n="552">Verba nec auscultes, que referuntur ibi.</l>
                <l xml:id="d001l553" n="553">Illo si coram liceat tibi forte sedere,</l>
                <l xml:id="d001l554" n="554">Sic sedeas, ne sis in cruce crura tenens.</l>
                <l xml:id="d001l555" n="555">Versus eum versum caveas ostendere tergum.</l>
                <l xml:id="d001l556" n="556">Surgere letanti fronte paratus eris.</l>
                <l xml:id="d001l557" n="557">Sermones aliis si permiscere videbis,</l>
                <l xml:id="d001l558" n="558">Fac, comitatus eum, ne videare loquax.</l>
                <l xml:id="d001l559" n="559">Ille velut dignus sexus utrosque salutet</l>
                <l xml:id="d001l560" n="560">Et resalutet eos, sit tua lingua brevis.</l>
                <l xml:id="d001l561" n="561">Eius de manibus si quid cecidisse videbis,</l>
                <l xml:id="d001l562" n="562">Surripe continuo, porrige promptus ei.</l>
                <l xml:id="d001l563" n="563">Virgam, cultellum, vel quid si porrigis illi,</l>
                <l xml:id="d001l564" n="564">Partem porrigito, que magis apta capi.</l>
                <l xml:id="d001l565" n="565">In thalamo clausum si forte poposceris illum,</l>
                <l xml:id="d001l566" n="566">Ostia non subito te reserare decet.</l>
                <l xml:id="d001l567" n="567">Primo significes pulsu vel voce citando;</l>
                <l xml:id="d001l568" n="568">Rusticus ac audax, ni facis istud, eris.</l>
                <l xml:id="d001l569" n="569">Non per scissuras spectes, quid fecerit ille,</l>
                <l xml:id="d001l570" n="570">Et non auscultes ceu latro verba latens.</l>
                <l xml:id="d001l571" n="571">Quandocunque tuum doctorem surgere cernis,</l>
                <l xml:id="d001l572" n="572">Ut decoret quenquam, tu quoque surge simul.</l>
                <l xml:id="d001l573" n="573">Si verris aut si qua moves aut excutis ipse,</l>
                <l xml:id="d001l574" n="574">Fac pulvis coram. ne moveatur eo.</l>
                <l xml:id="d001l575" n="575">Si quid dedeceat doctorem forte videbis,</l>
                <l xml:id="d001l576" n="576">Hinc illum caute sollicitare decet.</l>
                <l xml:id="d001l577" n="577">Corpore defectus aliquos si forsan habebit,</l>
                <l xml:id="d001l578" n="578">Nec coram nec clam rideat ullus eum.</l>
                <l xml:id="d001l579" n="579">Plus anime titulus quam carnis forma notetur,</l>
                <l xml:id="d001l580" n="580">Non ridetur homo taliter, immo Deus.</l>
                <l xml:id="d001l581" n="581">Non furiosus ei conare resistere verbis,</l>
                <l xml:id="d001l582" n="582">Eloquio dulci vince benignus eum.</l>
                <l xml:id="d001l583" n="583">Ne sis in motu coram doctore legendo,</l>
                <l xml:id="d001l584" n="584">Non linguam digito velle iuvare decet.</l>
                <l xml:id="d001l585" n="585">Ipsum diligito, metuas, pro patre teneto,</l>
                <l xml:id="d001l586" n="586">Cum tibi sit vere moribus, arte pater.</l>
                <l xml:id="d001l587" n="587">Dat tibi divicias thesauri nobilis ille,</l>
                <l xml:id="d001l588" n="588">Cui conferre nequis istius orbis opes.</l>
                <l xml:id="d001l589" n="589">Corporeis rebus genitor tua corpora pascit,</l>
                <l xml:id="d001l590" n="590">Perpetuis animam sed fovet ille cibis.</l>
                <l xml:id="d001l591" n="591">Non solum fueris coram doctore facetus,</l>
                <l xml:id="d001l592" n="592">Fac mores laudet sexus uterque tuos.</l>
                <l xml:id="d001l593" n="593">Ablue mane manus, faciem, si tempus habebis,</l>
                <l xml:id="d001l594" n="594">Tegmina membrorum, membraque munda tene.</l>
                <l xml:id="d001l595" n="595">Imbre scolas madidus non intres vel nive tectus,</l>
                <l xml:id="d001l596" n="596">Ut potes, excucias excucienda prius.</l>
                <l xml:id="d001l597" n="597">Ex te si sputum vel si qua superflua pellis,</l>
                <l xml:id="d001l598" n="598">Qualiter eicias aut ubi, cerne prius.</l>
                <l xml:id="d001l599" n="599">Nulla lues naris vel defluat oris ab alto,</l>
                <l xml:id="d001l600" n="600">Ne male quo casu quid maculetur ea.</l>
                <l xml:id="d001l601" n="601">Cum sociis ludens ludo paciare faceto,</l>
                <l xml:id="d001l602" n="602">Non aliis tua sint dicta vel acta rubor.</l>
                <l xml:id="d001l603" n="603">Tunc animum, si te socius derideat, arce,</l>
                <l xml:id="d001l604" n="604">Ne pluris risus causa sit ira tua.</l>
                <l xml:id="d001l605" n="605">Est pro villano villanum reddere stulti,</l>
                <l xml:id="d001l606" n="606">Non paciens, sed agens rusticus esse meret.</l>
                <l xml:id="d001l607" n="607">Ex sociis si quis paciatur, fidus adesto,</l>
                <l xml:id="d001l608" n="608">Promptus ad obsequium conpaciare, iuva.</l>
                <l xml:id="d001l609" n="609">De te mente tua vertas, fore quicquid agendum</l>
                <l xml:id="d001l610" n="610">Velles in simili condicione tibi.</l>
                <l xml:id="d001l611" n="611">Doctorem modus est, si vis decorare, secundus,</l>
                <l xml:id="d001l612" n="612">Ut discas totis viribus ipse tuis.</l>
                <l xml:id="d001l613" n="613">Nam bene si disces, poscetur quis tibi doctor,</l>
                <l xml:id="d001l614" n="614">Doctoris laudes inde sequetur honor.</l>
                <l xml:id="d001l615" n="615">Te bene discentem bona quattuor ista sequentur:</l>
                <l xml:id="d001l616" n="616">Laus, decus, utilitas, primitus fama tibi.</l>
                <l xml:id="d001l617" n="617">Hec eadem proprium doctorem deinde sequentur,</l>
                <l xml:id="d001l618" n="618">Qui splendore tuo glorificatus erit.</l>
                <l xml:id="d001l619" n="619">Caros preterea sic letificabis amicos,</l>
                <l xml:id="d001l620" n="620">Ut de te sperent lucra decusque sequi.</l>
                <l xml:id="d001l621" n="621">Denique confundes inimicos absque reatu,</l>
                <l xml:id="d001l622" n="622">Fama tue quociens laudis adibit eos.</l>
                <l xml:id="d001l623" n="623">Non aliter melius confunditur invidus hostis,</l>
                <l xml:id="d001l624" n="624">Quam quando noscit, quod sapienter agas.</l>
                <l xml:id="d001l625" n="625">Hec sine peccato vindicta fit absque periclo,</l>
                <l xml:id="d001l626" n="626">Rusticitate caret, pondera laudis habet.</l>
                <l xml:id="d001l627" n="627">Intendas igitur studio discendo libenter</l>
                <l xml:id="d001l628" n="628">Nec pigeat magno magna labore peti.</l>
                <l xml:id="d001l629" n="629">Querere ne pigeat thesauri nobile lucrum,</l>
                <l xml:id="d001l630" n="630">Quem fur furari, demere predo nequit.</l>
                <l xml:id="d001l631" n="631">Hunc non grando potest, non alea demere, non vis,</l>
                <l xml:id="d001l632" n="632">Non, quocunque feras, te gravat eius onus.</l>
                <l xml:id="d001l633" n="633">Si quoque contingat bona perdere temporis huius,</l>
                <l xml:id="d001l634" n="634">Nunquam te vita deserit ille tua.</l>
                <l xml:id="d001l635" n="635">Doctor quando docet, sileas, des providus aures</l>
                <l xml:id="d001l636" n="636">Et cor et aspiciat frons tua versus eum.</l>
                <l xml:id="d001l637" n="637">Non nunc illorsum, nunc orsum lumina vertas,</l>
                <l xml:id="d001l638" n="638">Aspectu vario mens variata datur.</l>
                <l xml:id="d001l639" n="639">Scribendi studium vites ceu dulce venenum,</l>
                <l xml:id="d001l640" n="640">Grammaticus fieri dum cupis ipse bonus.</l>
                <l xml:id="d001l641" n="641">Tercius ecce modus decorandi: promptus obedi.</l>
                <l xml:id="d001l642" n="642">Que tibi precipiet, cuncta fidelis agas.</l>
                <l xml:id="d001l643" n="643">Fac cito dilecte, facie sine murmure leta,</l>
                <l xml:id="d001l644" n="644">Non excuseris, quando favere vales.</l>
                <l xml:id="d001l645" n="645">Non excuseris, nisi sit iustissima causa,</l>
                <l xml:id="d001l646" n="646">Si quid prosit ei, stare vel ire iubet.</l>
                <l xml:id="d001l647" n="647">Consilium doctoris habe, fac missus ab illo</l>
                <l xml:id="d001l648" n="648">Promptus eas, redeas et sapienter agas.</l>
                <l xml:id="d001l649" n="649">Quando reversus eris, referas rem protinus illi,</l>
                <l xml:id="d001l650" n="650">Ne corvo factis assimilare tuis.</l>
                <l xml:id="d001l651" n="651">Aptum doctorem nunquam mutaveris ab re,</l>
                <l xml:id="d001l652" n="652">Ut fedans multas ne videare scolas.</l>
                <l xml:id="d001l653" n="653">Cunctis postpositis ad eum procurre vocatus,</l>
                <l xml:id="d001l654" n="654">Non, quid vult, aut cur te vocet ille, petas.</l>
                <l xml:id="d001l655" n="655">Ante quidem solitam tibi si contingeret horam</l>
                <l xml:id="d001l656" n="656">Cedere, fac doctor annuat ante tibi.</l>
                <l xml:id="d001l657" n="657">Cum recipis ferulam, reverenter porrige stans ir</l>
                <l xml:id="d001l658" n="658">Ac discipline cuilibet aptus eris.</l>
                <l xml:id="d001l659" n="659">Ceu morbi causam medicina repellit amara,</l>
                <l xml:id="d001l660" n="660">Verbera sic viciis sunt inimica feris.</l>
                <l xml:id="d001l661" n="661">Verbera doctoris pacienter suscipe dignus,</l>
                <l xml:id="d001l662" n="662">Si quoque non dignum verberis esse putes.</l>
                <l xml:id="d001l663" n="663">Iusta vel iniusta fer verbera, verba magistri</l>
                <l xml:id="d001l664" n="664">Nec dedigneris, sed pacienter agas,</l>
                <l xml:id="d001l665" n="665">In te quicquid agat, intencio sit bona, credas,</l>
                <l xml:id="d001l666" n="666">Cum doctore tuo ne placitare velis.</l>
                <l xml:id="d001l667" n="667">Hostis blandiciis carorum verbera prestant,</l>
                <l xml:id="d001l668" n="668">Que fel salvificat, sepe mel egra fovet.</l>
                <l xml:id="d001l669" n="669">Si te quam reliquos graviori verbere punit,</l>
                <l xml:id="d001l670" n="670">Quod te plus aliis diligit ille, putes.</l>
                <l xml:id="d001l671" n="671">Nam natum, cui plus blanditur simia, pinguem</l>
                <l xml:id="d001l672" n="672">Venator cicius decipit arte sua.</l>
                <l xml:id="d001l673" n="673">Est doctoris amor verus non parcere virge.</l>
                <l xml:id="d001l674" n="674">Quem plus doctor amat, corrigit ille magis.</l>
                <l xml:id="d001l675" n="675">Quanto maior eris, humilem plus esse decebit,</l>
                <l xml:id="d001l676" n="676">Ut te sublimet philosophia magis.</l>
                <l xml:id="d001l677" n="677">Discipuli formam, qui vult bene discere, sumat,</l>
                <l xml:id="d001l678" n="678">Regis Francorum si quoque natus erit.</l>
                <l xml:id="d001l679" n="679">Quarto doctori si reddere poscis honorem,</l>
                <l xml:id="d001l680" n="680">Sit merces alacris, integra, sponte, cita.</l>
                <l xml:id="d001l681" n="681">Est etenim dignum, quod mercenarius omnis</l>
                <l xml:id="d001l682" n="682">Pro mercede sua premia digna ferat.</l>
                <l xml:id="d001l683" n="683">Qui cito, letanter, plene dat, tempore, bis dat.</l>
                <l xml:id="d001l684" n="684">Qui facit econtra, rusticus esse meret.</l>
                <l xml:id="d001l685" n="685">Solvere doctori qui negligit aut dare non vult,</l>
                <l xml:id="d001l686" n="686">Se quam doctorem negligit ille magis.</l>
                <l xml:id="d001l687" n="687">Doctori causam prestat turbaminis ille,</l>
                <l xml:id="d001l688" n="688">Sepe suos nummos hic petit, ille rubet.</l>
                <l xml:id="d001l689" n="689">Discipulum talem vix doctor diligit ullus,</l>
                <l xml:id="d001l690" n="690">Sepe libris spoliat, sepe repellit eum.</l>
                <l xml:id="d001l691" n="691">Ergo citus solvas, sic apparere magistro</l>
                <l xml:id="d001l692" n="692">Coram securus de racione vales.</l>
                <l xml:id="d001l693" n="693">A doctore datur possessio nobilis intus,</l>
                <l xml:id="d001l694" n="694">Cui data conferri premia nulla valent.</l>
                <l xml:id="d001l695" n="695">Quinto largiri nitaris munera sepe,</l>
                <l xml:id="d001l696" n="696">Munere quam precio plus decorabis eum.</l>
                <l xml:id="d001l697" n="697">Doctorem gratis est lucrum vincere donis,</l>
                <l xml:id="d001l698" n="698">Denarius solidum dans racione datur.</l>
                <l xml:id="d001l699" n="699">Inter discipulos sic te cognoscet, amabit,</l>
                <l xml:id="d001l700" n="700">Omnia sic poteris poscere tutus eum.</l>
                <l xml:id="d001l701" n="701">Tucius accedes ad eum, tibi nulla vetabit,</l>
                <l xml:id="d001l702" n="702">Si que iusta liquent, si vel honesta petes.</l>
                <l xml:id="d001l703" n="703">Sic te nitetur cura maiore docere,</l>
                <l xml:id="d001l704" n="704">Sic tibi subsidium consiliumque dare.</l>
                <l xml:id="d001l705" n="705">Si legis assidue, sic tercia clavis habetur,</l>
                <l xml:id="d001l706" n="706">Quod duplici fieri dat mea Musa modo.</l>
                <l xml:id="d001l707" n="707">Primo suppresse, nullo clamore legendo,</l>
                <l xml:id="d001l708" n="708">Vox intellectum prepedit alta suum.</l>
                <l xml:id="d001l709" n="709">Lectorem proprium ledit modus ille legendi</l>
                <l xml:id="d001l710" n="710">Impedit et socios, mens studiosa quibus.</l>
                <l xml:id="d001l711" n="711">Post hec distincte, quicquid legis ipse, legendo,</l>
                <l xml:id="d001l712" n="712">Ut melius capias corde, quod ore legis.</l>
                <l xml:id="d001l713" n="713">Ut melius capias, reliquis cor surripe curis,</l>
                <l xml:id="d001l714" n="714">Discere totalis sit tua cura simul.</l>
                <l xml:id="d001l715" n="715">Non te decipiat vigilandi tempore somnus</l>
                <l xml:id="d001l716" n="716">Nullaque pigricies sit tibi causa nocens.</l>
                <l xml:id="d001l717" n="717">Fac tua sepe scole tibi sint viridaria festa,</l>
                <l xml:id="d001l718" n="718">Libri sint viole, lilia pura, rose.</l>
                <l xml:id="d001l719" n="719">Mentis tota tue sit delectacio prorsus</l>
                <l xml:id="d001l720" n="720">Leccio, ne pereant tempora cara tibi.</l>
                <l xml:id="d001l721" n="721">Si quandoque tamen piget, interpone quietem.</l>
                <l xml:id="d001l722" n="722">Continue tensus molliter arcus agit.</l>
                <l xml:id="d001l723" n="723">Cum tempus fuerit, solacia quere modesta,</l>
                <l xml:id="d001l724" n="724">Post hec ad studium, cum petit hora, redi.</l>
                <l xml:id="d001l725" n="725">Detur hiems, estas, autumnus verque labori.</l>
                <l xml:id="d001l726" n="726">Perdita restitui tempora nulla valent.</l>
                <l xml:id="d001l727" n="727">Ne vanus fias, consorcia despice vana,</l>
                <l xml:id="d001l728" n="728">Moribus et studio consociare bonis.</l>
                <l xml:id="d001l729" n="729">Vana super speculas raro spectacula queras,</l>
                <l xml:id="d001l730" n="730">Fac lateas pocius, clarius ipse leges.</l>
                <l xml:id="d001l731" n="731">Utque legas melius, victu tibi sobrius esto,</l>
                <l xml:id="d001l732" n="732">Crapula discipulis ebrietasque nocent.</l>
                <l xml:id="d001l733" n="733">Custodi libros. est querere perdita tarde.</l>
                <l xml:id="d001l734" n="734">Qui bene conservat, rem reperire valet.</l>
                <l xml:id="d001l735" n="735">Dedecet inmundis manibus te volvere dicas,</l>
                <l xml:id="d001l736" n="736">Munda petunt mundas sepe voluta manus.</l>
                <l xml:id="d001l737" n="737">Clavis quarta monet dubitata rogare frequenter.</l>
                <l xml:id="d001l738" n="738">Omnis enim patefit sepe rogando via.</l>
                <l xml:id="d001l739" n="739">Doctorem, socios, doctos contabere sepe,</l>
                <l xml:id="d001l740" n="740">Et minimos eciam, discere si qua potes.</l>
                <l xml:id="d001l741" n="741">A minimis dubitans non dedignare doceri,</l>
                <l xml:id="d001l742" n="742">Ut sublimeris tucius, ima petas,</l>
                <l xml:id="d001l743" n="743">Damnans elatos. est indignacio stulta,</l>
                <l xml:id="d001l744" n="744">Nam facit indignos nobilis artis eos.</l>
                <l xml:id="d001l745" n="745">Te quoque si socius dubitans interroget ullus,</l>
                <l xml:id="d001l746" n="746">Doctus eum leta fronte docere velis.</l>
                <l xml:id="d001l747" n="747">Hec tria te moneo, vis quando rogare magistrum:</l>
                <l xml:id="d001l748" n="748">Primo suppliciter lingua benigna roget.</l>
                <l xml:id="d001l749" n="749">Impetrat auratum responsum sermo benignus,</l>
                <l xml:id="d001l750" n="750">Mel cor dulcorat, mollia dura movent.</l>
                <l xml:id="d001l751" n="751">Conveniens tempus rursus discerne facetus,</l>
                <l xml:id="d001l752" n="752">Est sermo verax: "Omnia tempus habent."</l>
                <l xml:id="d001l753" n="753">Demum cerne locum. sapientis ubique rogare</l>
                <l xml:id="d001l754" n="754">Non est. vult certum res sibi certa locum.</l>
                <l xml:id="d001l755" n="755">Clavis quinta monet retineri dogmata mente,</l>
                <l xml:id="d001l756" n="756">Qua sine patrande perditur artis opus.</l>
                <l xml:id="d001l757" n="757">Hanc querens perlecta legas repetendo frequenter.</l>
                <l xml:id="d001l758" n="758">Acquirit stabilem leccio crebra locum.</l>
                <l xml:id="d001l759" n="759">Sepe docens alios melius possessa tenebis.</l>
                <l xml:id="d001l760" n="760">Artem distribuas, plus erit aucta tibi.</l>
                <l xml:id="d001l761" n="761">Ut quoque plus memores, cum multis plurima confer.</l>
                <l xml:id="d001l762" n="762">Ex ferro ferrum sic tenuatur enim.</l>
                <l xml:id="d001l763" n="763">Si repetis, repetita doces confersque frequenter,</l>
                <l xml:id="d001l764" n="764">Hec mentem memorem sepius acta dabunt.</l>
                <l xml:id="d001l765" n="765">Clavibus his habitis poteris reperire sophiam,</l>
                <l xml:id="d001l766" n="766">Qua decus et lucrum sub tua tecta fluent.</l>
                <l xml:id="d001l767" n="767">Iam rudibus claves patuerunt quinque sophie.</l>
                <l xml:id="d001l768" n="768">Doctorum regimen dat modo carta sequens.</l>
                <l xml:id="d001l769" n="769">Hec tria prudenti sunt observanda magistro,</l>
                <l xml:id="d001l770" n="770">Quis sine non tanto nomine dignus erit.</l>
                <l xml:id="d001l771" n="771">Doctor discrete se primo corrigat ipsum,</l>
                <l xml:id="d001l772" n="772">Sit sua discipulis vita magistra suis.</l>
                <l xml:id="d001l773" n="773">A viciis caveat, virtutibus hereat, absint</l>
                <l xml:id="d001l774" n="774">Fastus avaricie luxurieque fimus.</l>
                <l xml:id="d001l775" n="775">Doctorem dignum non sola sciencia reddit,</l>
                <l xml:id="d001l776" n="776">Moribus ars sterilis est olus absque sale.</l>
                <l xml:id="d001l777" n="777">Se bene doctor agens duplici fit dignus honore</l>
                <l xml:id="d001l778" n="778">Ac peccans duplici verbere dignus erit.</l>
                <l xml:id="d001l779" n="779">Ergo viam rectam capias sine crimine primus,</l>
                <l xml:id="d001l780" n="780">Et sic secure corrige, solve, liga.</l>
                <l xml:id="d001l781" n="781">Est scriptum: gratos fructus bona parturit arbor,</l>
                <l xml:id="d001l782" n="782">Nam talis fructus, qualis et arbor, erit.</l>
                <l xml:id="d001l783" n="783">Victu, vestitu te, ceu res poscit, honores,</l>
                <l xml:id="d001l784" n="784">Discipulis honor est nam tuus omnis honor.</l>
                <l xml:id="d001l785" n="785">Non homo plura valet quam se facit ipse valere,</l>
                <l xml:id="d001l786" n="786">Glorificat dignos vestis honesta viros.</l>
                <l xml:id="d001l787" n="787">Vestes non curtas, sed tamquam clericus esses,</l>
                <l xml:id="d001l788" n="788">Longas et latas sufficienter habe.</l>
                <l xml:id="d001l789" n="789">Femineos comptus, longos fuge ferro capillos,</l>
                <l xml:id="d001l790" n="790">Omnia vana cavens artis honore tue.</l>
                <l xml:id="d001l791" n="791">Fac sapienter eas, decet ut, sociatus honeste.</l>
                <l xml:id="d001l792" n="792">Norma magisterii querit honore frui.</l>
                <l xml:id="d001l793" n="793">Doctores, socios artis decorabis amando</l>
                <l xml:id="d001l794" n="794">Ceu caros fratres invidiamque fuges.</l>
                <l xml:id="d001l795" n="795">Non tua sublimet te vox nec deprimat illos,</l>
                <l xml:id="d001l796" n="796">Non detractoris more nocere iuvet.</l>
                <l xml:id="d001l797" n="797">Artis fac studium, non sollicitamina falsa,</l>
                <l xml:id="d001l798" n="798">Discipulos multos accumulare tibi.</l>
                <l xml:id="d001l799" n="799">Dum decores artem, decus ars dabit et bona lucra.</l>
                <l xml:id="d001l800" n="800">Qui caret arte bona, vivere fraude parat.</l>
                <l xml:id="d001l801" n="801">Moribus ut proprios informes - ecce secundum -</l>
                <l xml:id="d001l802" n="802">Discipulos. artes moribus absque nocent.</l>
                <l xml:id="d001l803" n="803">Evulsis viciis virtutes insere liber,</l>
                <l xml:id="d001l804" n="804">Ne timeas pravos fuste domare tuo.</l>
                <l xml:id="d001l805" n="805">Ne paciare malos laxis transcurrere frenis;</l>
                <l xml:id="d001l806" n="806">Quando recalcitrant, utere calcar eis.</l>
                <l xml:id="d001l807" n="807">Si quis et indomitus pharaonis corde potitur,</l>
                <l xml:id="d001l808" n="808">Morbifera pocius peste carere velis.</l>
                <l xml:id="d001l809" n="809">Fermenti modicum paste corrumpere molem</l>
                <l xml:id="d001l810" n="810">Ac solet inmensos parvula flamma rogos.</l>
                <l xml:id="d001l811" n="811">Ne timeas, ut deficias pellendo venenum.</l>
                <l xml:id="d001l812" n="812">Usque iuvat dominos ars bene recta suos.</l>
                <l xml:id="d001l813" n="813">Discrete caveas, ubi, quando, qualiter, ex quo</l>
                <l xml:id="d001l814" n="814">Discipulum ferias, ne furat ira nimis.</l>
                <l xml:id="d001l815" n="815">De digitis baculum feriens ne feceris ipse,</l>
                <l xml:id="d001l816" n="816">Ni penam secum participare velis.</l>
                <l xml:id="d001l817" n="817">Quantumcunque potes, viciis prohibeto potiri.</l>
                <l xml:id="d001l818" n="818">Si facis hoc, eciam celica regna meres.</l>
                <l xml:id="d001l819" n="819">Qui datus est heresi, fac ne tua tecta subintret,</l>
                <l xml:id="d001l820" n="820">Demone displiceat forcius ille tibi.</l>
                <l xml:id="d001l821" n="821">Fur, taxillator, pathicus, rixator, adulter</l>
                <l xml:id="d001l822" n="822">Absint, ne viciis hos paciare frui.</l>
                <l xml:id="d001l823" n="823">Usu si quis habet Domino maledicere celi,</l>
                <l xml:id="d001l824" n="824">Aut domitus redeat aut refugabis eum.</l>
                <l xml:id="d001l825" n="825">Si quis patre carens matri maledixerit usu,</l>
                <l xml:id="d001l826" n="826">Ceu pater hoc illi ne paciare scelus.</l>
                <l xml:id="d001l827" n="827">Maiores nunquam toleres violare minores,</l>
                <l xml:id="d001l828" n="828">Extinguas strepitus, prelia cuncta manu.</l>
                <l xml:id="d001l829" n="829">Discipulos in pace tene, verridia sterne.</l>
                <l xml:id="d001l830" n="830">Est ubi pax, studium pingue vigere valet.</l>
                <l xml:id="d001l831" n="831">Quantumcunque vagos poteris prohibere vagari,</l>
                <l xml:id="d001l832" n="832">Rustica neve velis dicta vel acta pati.</l>
                <l xml:id="d001l833" n="833">Moribus et studio laudans hortare iugatos,</l>
                <l xml:id="d001l834" n="834">Blanda verecundis sit pia lingua piis.</l>
                <l xml:id="d001l835" n="835">Plene solventes et munera grata ferentes</l>
                <l xml:id="d001l836" n="836">Cognoscas, decores, auxilieris eis.</l>
                <l xml:id="d001l837" n="837">Munera suscipiens plene laudare memento,</l>
                <l xml:id="d001l838" n="838">Fac, ne dent frustra munera grata tibi.</l>
                <l xml:id="d001l839" n="839">Nam recte, qui sic faciunt, addiscere querunt,</l>
                <l xml:id="d001l840" n="840">Tales sunt digni laudis, honoris, opum.</l>
                <l xml:id="d001l841" n="841">Instrue, sollicita, moneas generaliter omnes,</l>
                <l xml:id="d001l842" n="842">Ut studeant, caveant et sapienter agant.</l>
                <l xml:id="d001l843" n="843">Fac memores hortatus eos, bona quanta sequentur,</l>
                <l xml:id="d001l844" n="844">Intima si repleant uberis artis ope.</l>
                <l xml:id="d001l845" n="845">Prememores, que lucra, decus, que gracia, que vox,</l>
                <l xml:id="d001l846" n="846">Quantus apud mundum fructus apudque Deum,</l>
                <l xml:id="d001l847" n="847">Quis honor, ex caris quod erit solamen amicis,</l>
                <l xml:id="d001l848" n="848">Si bene discendo se sapienter agant.</l>
                <l xml:id="d001l849" n="849">Plus quandoque valent quam verbera talia verba,</l>
                <l xml:id="d001l850" n="850">Accendunt, animant ad meliora bonos.</l>
                <l xml:id="d001l851" n="851">Premonitos facias, si quo transmiseris illos,</l>
                <l xml:id="d001l852" n="852">Laudet ut actores ordo modusque suos.</l>
                <l xml:id="d001l853" n="853">Nulli vicino prorsus paciare noceri,</l>
                <l xml:id="d001l854" n="854">Plus prope vicinus quam procul orbe parens.</l>
                <l xml:id="d001l855" n="855">Inter vicinos resonent bona cantica de te,</l>
                <l xml:id="d001l856" n="856">Hii prodesse valent hiique nocere tibi.</l>
                <l xml:id="d001l857" n="857">Si multos tecum ducis sociandus ab illis,</l>
                <l xml:id="d001l858" n="858">Ordine premoneas utque decenter eant.</l>
                <l xml:id="d001l859" n="859">Fac thalamos propria presencia sepe requirat,</l>
                <l xml:id="d001l860" n="860">Ut videas, quid agant. plusque timoris erit.</l>
                <l xml:id="d001l861" n="861">Moribus errantes quos videris, argue tute,</l>
                <l xml:id="d001l862" n="862">Sepe pigros stimules indomitosque domes.</l>
                <l xml:id="d001l863" n="863">Sint alienigene cure tibi, sis pater illis,</l>
                <l xml:id="d001l864" n="864">A patria moti qui tua tecta petunt.</l>
                <l xml:id="d001l865" n="865">Omnes sepe mone Domini mandata timere</l>
                <l xml:id="d001l866" n="866">Atque quod inpensent de meliore via,</l>
                <l xml:id="d001l867" n="867">Missas, sermones ut vel loca sacra frequentent.</l>
                <l xml:id="d001l868" n="868">Sepe valet monitus ad meliora frequens.</l>
                <l xml:id="d001l869" n="869">Ieiunandorum prenuncia lingua dierum</l>
                <l xml:id="d001l870" n="870">Sit tua discipulis, prosit ut illud eis.</l>
                <l xml:id="d001l871" n="871">Dilige ceu natos, horteris, dirige, serva,</l>
                <l xml:id="d001l872" n="872">Hospicio ne sint ulla pericla, cave.</l>
                <l xml:id="d001l873" n="873">Sollicitudo frequens tibi sit, ne culpa tuorum</l>
                <l xml:id="d001l874" n="874">Det subito casu damna dolenda foco.</l>
                <l xml:id="d001l875" n="875">In thalamo, sapiens, ubi videris esse periclum,</l>
                <l xml:id="d001l876" n="876">Candele prohibe ne teneantur ibi.</l>
                <l xml:id="d001l877" n="877">Ut decet, hospicium te mundificare iubeto.</l>
                <l xml:id="d001l878" n="878">Hospitis est mundi nuncia munda domus.</l>
                <l xml:id="d001l879" n="879">Pulcra decet sedes, cui congruit, alta magistrum</l>
                <l xml:id="d001l880" n="880">Discipulosque decet ordine banca tuos.</l>
                <l xml:id="d001l881" n="881">Omnia quod vir sis tua dent decorabilis acta,</l>
                <l xml:id="d001l882" n="882">Laudant actores ordo modusque suos.</l>
                <l xml:id="d001l883" n="883">En sit postremum tradendo viriliter artem;</l>
                <l xml:id="d001l884" n="884">Quattuor hec racio postulat esse modis.</l>
                <l xml:id="d001l885" n="885">Primo continues studium, dum tempora prestant,</l>
                <l xml:id="d001l886" n="886">Aut alios doceas, aut tibi sepe legas.</l>
                <l xml:id="d001l887" n="887">Fac tibi sis merita dignus mercede recepta,</l>
                <l xml:id="d001l888" n="888">Ars tua te laudet, ditet, honore levet.</l>
                <l xml:id="d001l889" n="889">Exige sic faciens mercedem more virili,</l>
                <l xml:id="d001l890" n="890">Nam mercede carens pena dolenda labor.</l>
                <l xml:id="d001l891" n="891">Ne spernas inopes, quamvis non solvere possint,</l>
                <l xml:id="d001l892" n="892">Pro quibus arca Dei munera multa dabit.</l>
                <l xml:id="d001l893" n="893">Si quis in extrema sit paupertate gravatus,</l>
                <l xml:id="d001l894" n="894">Induc discipulos huic pietate frui.</l>
                <l xml:id="d001l895" n="895">Promoveat properata tuos doctrina scolares,</l>
                <l xml:id="d001l896" n="896">Qui sint in populo lux tibi, fama, decus.</l>
                <l xml:id="d001l897" n="897">Non igitur pigeat pondus sufferre laboris,</l>
                <l xml:id="d001l898" n="898">Ne stertas tempus, cum vigilare petit.</l>
                <l xml:id="d001l899" n="899">Desine, cum studii te postulat hora, vagari,</l>
                <l xml:id="d001l900" n="900">Mus furit et ledit, cum catus omnis abest.</l>
                <l xml:id="d001l901" n="901">Ebrietas non inpediat nec crapula mentem,</l>
                <l xml:id="d001l902" n="902">Subdita corda gule victa vigore carent.</l>
                <l xml:id="d001l903" n="903">Et te si quisquam dubitans interrogat ipsum,</l>
                <l xml:id="d001l904" n="904">Dulce satisfaciat lingua suavis ei.</l>
                <l xml:id="d001l905" n="905">Preterea doceas distincte cuncta legendo;</l>
                <l xml:id="d001l906" n="906">Ordine si careat lingua, placere nequit.</l>
                <l xml:id="d001l907" n="907">Confusus sermo non det pro luce tenebras,</l>
                <l xml:id="d001l908" n="908">Absque modo fusus tedia sermo parit.</l>
                <l xml:id="d001l909" n="909">Nunquam verba vigent non intellecta docentis,</l>
                <l xml:id="d001l910" n="910">Fructificare negant semina sparsa male.</l>
                <l xml:id="d001l911" n="911">Ante quidem quam lingua scolis documenta seriscat,</l>
                <l xml:id="d001l912" n="912">Hiis primo metris invocet illa Deum:</l>
                <l xml:id="d001l913" n="913">"Matris amore tue michi sit tua gracia, Criste,</l>
                <l xml:id="d001l914" n="914">Ut mea fructificet nomine lingua tuo."</l>
                <l xml:id="d001l915" n="915">Post hec incipiens suppressa voce docere,</l>
                <l xml:id="d001l916" n="916">Paulatim tenuet lingua perita sonum.</l>
                <l xml:id="d001l917" n="917">Quantumcunque potes, dicens immobilis esto,</l>
                <l xml:id="d001l918" n="918">Exterior vagitas cor notat esse vagum.</l>
                <l xml:id="d001l919" n="919">Non tua membra tibi sint instrumenta loquendi,</l>
                <l xml:id="d001l920" n="920">Nam soli lingue convenit illud opus.</l>
                <l xml:id="d001l921" n="921">Tercius ecce modus: studeas tibi sepe legendo,</l>
                <l xml:id="d001l922" n="922">Provideas, erret ne tua lingua docens.</l>
                <l xml:id="d001l923" n="923">Ad fora stultus iens stultus remeabit et inde.</l>
                <l xml:id="d001l924" n="924">Post non penituit, qui fuit ante cavens.</l>
                <l xml:id="d001l925" n="925">Testibus atque bonis racionibus esto paratus,</l>
                <l xml:id="d001l926" n="926">Proficit armorum copia grata viris.</l>
                <l xml:id="d001l927" n="927">Cura scribendi non desit, cura legendi -</l>
                <l xml:id="d001l928" n="928">Leccio - negligitur, scribere quando viget.</l>
                <l xml:id="d001l929" n="929">Quarto continuo Latinis tempore verbis</l>
                <l xml:id="d001l930" n="930">Hospicio cunctos omnia coge loqui.</l>
                <l xml:id="d001l931" n="931">Nostre nunc claudat, discrecio limina Muse.</l>
                <l xml:id="d001l932" n="932">Omne, quod est nimium, tedia ferre solet.</l>
                <l xml:id="d001l933" n="933">Iste liber merito sit Vita scolastica dictus.</l>
                <l xml:id="d001l934" n="934">Sit Iesu Cristo gloria, laus et honor.</l>
                <l xml:id="d001l935" n="935">Hec Bonvicinus de Ripa, noscere lector</l>
                <l xml:id="d001l936" n="936">Si vis, conposuit carmina dante Deo.</l>
            </div1>
        </body>
    </text>
</TEI>
