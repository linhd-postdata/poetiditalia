<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="TABARINO-bell">
                    <title>de bello strage et obitu bellipotentis Caroli Burgundiae ducis</title>
                    <title type="short">de obitu Caroli Burgundiae ducis</title>
                    <abbr>Carol.</abbr>
                    <bibl>A. Zingerle, 1880</bibl>
                </title>
                <author xml:id="TABARINO" n="149.000">
                    <name>Tabarino, Giovanni Mattia</name>
                    <date>Chiari fere 1420 - 1500</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Giovanni Mattia Tabarino</persName>
                    <abbr>TABARINO</abbr>
                </author>
                <respStmt>
                    <resp>Reference basis text</resp>
                    <name>A. Zingerle, 1880</name>
                </respStmt>
            </titleStmt>
            <extent>
                <measure unit="words" quantity="1">1</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Zingerle, 1880</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="various">
                <head>
                    <title>1</title>
                    <abbr>1</abbr>
                    <bibl source="digital">Stefano Di Brazzano</bibl>
                </head>
                <div2 xml:id="001c000" type="responsio" met="E">
                    <head>
                        <abbr>arg.</abbr>
                    </head>
                    <p xml:id="d001l1" n="tit.">argumentum</p>
                    <l xml:id="d001l2" n="1">Bellorum causas et Petri funera primus</l>
                    <l xml:id="d001l3" n="2">Explicat: egregium perlege, lector, opus.</l>
                    <lb/>
                </div2>
                <div2 xml:id="001c001" type="responsio" met="H">
                    <head>
                        <abbr></abbr>
                    </head>
                    <l xml:id="d001l4" n="1">Rumpite Pierides mihi longa silentia diuae</l>
                    <l xml:id="d001l5" n="2">Tuque meis, Thymbraee, fauens allabere coeptis,</l>
                    <l xml:id="d001l6" n="3">Qui das eloquio sanctos fulgere poetas:</l>
                    <l xml:id="d001l7" n="4">Gesta Sigismundi ducis et bella inclyta dicam</l>
                    <l xml:id="d001l8" n="5">Burgundique acies et principis atra superbi</l>
                    <l xml:id="d001l9" n="6">Funera, qui tandem Tirolensibus occidit armis,</l>
                    <l xml:id="d001l10" n="7">Indomitasque urbes hostis de fauce receptas.</l>
                    <l xml:id="d001l11" n="8">Tuque mihi, dux alme, refer, si dicere gratum est</l>
                    <l xml:id="d001l12" n="9">Et si scire licet, quae causa indigna coegit</l>
                    <l xml:id="d001l13" n="10">Burgundum audacem tua regna lacessere bello</l>
                    <l xml:id="d001l14" n="11">Coniunctosque tibi populos: iam uiscera sancto</l>
                    <l xml:id="d001l15" n="12">Fonte calent, iam totus agit mea pectora Phoebus.</l>
                    <l xml:id="d001l16" n="13">Gens antiqua sedet fluuio uicina Lemano,</l>
                    <l xml:id="d001l17" n="14">Heluetia a priscis, quae nunc Alsatia fertur:</l>
                    <l xml:id="d001l18" n="15">Iste Sigismundi locus est et plurima circum</l>
                    <l xml:id="d001l19" n="16">Oppida finitimaeque urbes, pulcherrima regna.</l>
                    <l xml:id="d001l20" n="17">Verum hic nonnulli proceres Suitensibus armis</l>
                    <l xml:id="d001l21" n="18">Accincti populos in seditione tenebant,</l>
                    <l xml:id="d001l22" n="19">Indignos ausi domino conuertere calces.</l>
                    <l xml:id="d001l23" n="20">Hos cum non posset dux ardentissimus aequi,</l>
                    <l xml:id="d001l24" n="21">Dux clemens pacisque pater frenare rebelles,</l>
                    <l xml:id="d001l25" n="22">Ad Carolum properat Burgundum et foedera iungit,</l>
                    <l xml:id="d001l26" n="23">Qui bene gestarum rerum, splendore superbus</l>
                    <l xml:id="d001l27" n="24">Nomen Alexandri factis aequare parabat,</l>
                    <l xml:id="d001l28" n="25">Cuique erat antiqua consanguinitate propinquus,</l>
                    <l xml:id="d001l29" n="26">Et quocunque modo ualeat domitare Sueuos</l>
                    <l xml:id="d001l30" n="27">Explorat secum: contra quem fraude reperta,</l>
                    <l xml:id="d001l31" n="28">Quo sibi praeclaras Rheni submitteret urbes,</l>
                    <l xml:id="d001l32" n="29">Dux Burgundus ait: "si rite audita Philippi</l>
                    <l xml:id="d001l33" n="30">Dicta patris mens nostra tenet, fortissime princeps,</l>
                    <l xml:id="d001l34" n="31">Reddere multa mihi numorum milia debes:</l>
                    <l xml:id="d001l35" n="32">Sint oblita tamen! nunc rursum protinus auri</l>
                    <l xml:id="d001l36" n="33">Milia certa dabo, dederis si pignore nobis</l>
                    <l xml:id="d001l37" n="34">Hos contumaces populos gentemque superbam."</l>
                    <l xml:id="d001l38" n="35">Ad quem magnanimus princeps Tirolensium inquit:</l>
                    <l xml:id="d001l39" n="36">"Dux, genus inuictum, Burgundae gloria gentis,</l>
                    <l xml:id="d001l40" n="37">Cedo libens quaecunque uelis neque dicta recuso,</l>
                    <l xml:id="d001l41" n="38">Dummodo consuetis foueas sub legibus urbes</l>
                    <l xml:id="d001l42" n="39">Nec praeter solitum grauiora tributa requiras,</l>
                    <l xml:id="d001l43" n="40">Cumque uelim liceat mihi regna redimere semper.</l>
                    <l xml:id="d001l44" n="41">His rebus sit firma fides, dolus omnis abesto</l>
                    <l xml:id="d001l45" n="42">Talia concordes inter se foedera iungunt:</l>
                    <l xml:id="d001l46" n="43">At Carolus diro regnandi incensus amore</l>
                    <l xml:id="d001l47" n="44">Praefectum populis Petrum designat Hagenbach,</l>
                    <l xml:id="d001l48" n="45">Sanguinis humani cupidum, pietate carentem,</l>
                    <l xml:id="d001l49" n="46">Et multo populos Burgundo milite complet</l>
                    <l xml:id="d001l50" n="47">Perpetuaque sibi componit pace ducissam,</l>
                    <l xml:id="d001l51" n="48">Quae regit extincto Sabaudia regna marito,</l>
                    <l xml:id="d001l52" n="49">Ut premat hinc fortes dextra laeuaque Sueuos.</l>
                    <l xml:id="d001l53" n="50">Qui si omnes contra Burgundos arma tulissent;</l>
                    <l xml:id="d001l54" n="51">Victor erat, Rhennm domuisset et Austria regna;</l>
                    <l xml:id="d001l55" n="52">Vel si iustitia iuncta pietate tyrannus</l>
                    <l xml:id="d001l56" n="53">Has gentes populosque sibi fecisset amicos,</l>
                    <l xml:id="d001l57" n="54">Votis forte suis fortuna secunda fuisset.</l>
                    <l xml:id="d001l58" n="55">Hic tunc Petrus atrox dominoque simillimus ipsi,</l>
                    <l xml:id="d001l59" n="56">Improbus, impatiens et inexorabilis, asper</l>
                    <l xml:id="d001l60" n="57">Exigit insuetos census et prisca locorum</l>
                    <l xml:id="d001l61" n="58">Decreta et leges, legum contemptor, obaudit</l>
                    <l xml:id="d001l62" n="59">Et nec iustitia nec religione mouetur.</l>
                    <l xml:id="d001l63" n="60">Ad quem nonnulli patres ex urbibus illis</l>
                    <l xml:id="d001l64" n="61">Accedunt auresque suas clamoribus implent,</l>
                    <l xml:id="d001l65" n="62">Ne libertatem populorum et foedera soluat</l>
                    <l xml:id="d001l66" n="63">Contra iustitiam: contraque inscripta uicissim</l>
                    <l xml:id="d001l67" n="64">Pacta ducum; uideat, populos ne reddat egentes.</l>
                    <l xml:id="d001l68" n="65">Quos hic ut accepit, sub carcere condidit atro</l>
                    <l xml:id="d001l69" n="66">Exactisque statim nonnullis inde diebus</l>
                    <l xml:id="d001l70" n="67">Abstulit his uitam gladio et caput ense recidit:</l>
                    <l xml:id="d001l71" n="68">Impastus ueluti lupus inter ouilia rumpens</l>
                    <l xml:id="d001l72" n="69">Mandit molle pecus nec fletu a funere cessat.</l>
                    <l xml:id="d001l73" n="70">Hoc crudele scelus grauiter regionibus illis</l>
                    <l xml:id="d001l74" n="71">Displicuit, coeunt populi dirumque recusant</l>
                    <l xml:id="d001l75" n="72">Imperium maluntque mori, quam ferre tyrannos.</l>
                    <l xml:id="d001l76" n="73">Inter quos primi Suitenses, inclyta bello</l>
                    <l xml:id="d001l77" n="74">Corpora, consilium patriae de rebus agentes</l>
                    <l xml:id="d001l78" n="75">Agnoscunt magno Burgundi principis astu</l>
                    <l xml:id="d001l79" n="76">In caput ista suum fieri gentisque ruinam.</l>
                    <l xml:id="d001l80" n="77">Delectos ergo legatos ordine ab omni</l>
                    <l xml:id="d001l81" n="78">Constituunt toto patriae iubilante senatu,</l>
                    <l xml:id="d001l82" n="79">Qui secum succensa ducis placidissima reddant</l>
                    <l xml:id="d001l83" n="80">Corda Sigismundi, pacem auxiliumque reportent.</l>
                    <l xml:id="d001l84" n="81">Haud mora, discedunt iussi rapidisque feruntur</l>
                    <l xml:id="d001l85" n="82">Passibus et tandem sibi designata capessunt</l>
                    <l xml:id="d001l86" n="83">Tecta Sigismundi, sublimia et atria lustrant</l>
                    <l xml:id="d001l87" n="84">Hisque ducem ingressi dictis uenerantur amicis:</l>
                    <l xml:id="d001l88" n="85">"O dux, Teutonicae decus et spes inclyta linguae,</l>
                    <l xml:id="d001l89" n="86">A te nos primum ueniam pacemque rogamus</l>
                    <l xml:id="d001l90" n="87">Et petimus de more pio per uiscera Christi,</l>
                    <l xml:id="d001l91" n="88">Parce tuum regnum populari et perdere ciues!</l>
                    <l xml:id="d001l92" n="89">En quot Burgundus princeps immanis et asper</l>
                    <l xml:id="d001l93" n="90">Abstractis etiam rebus demittit ad umbras!</l>
                    <l xml:id="d001l94" n="91">Quatuor et nuper uita spoliauit et auro</l>
                    <l xml:id="d001l95" n="92">Ausos effari pro libertate tuorum.</l>
                    <l xml:id="d001l96" n="93">Eripe nos, dux magne, trucis de fauce tyranni:</l>
                    <l xml:id="d001l97" n="94">Tu caput es nobis et nos tua membra uocamur,</l>
                    <l xml:id="d001l98" n="95">Nos tua membra sumus; quae ne sint serua tyranni,</l>
                    <l xml:id="d001l99" n="96">Reddere concessum uolumus (si deficit) aurum.</l>
                    <l xml:id="d001l100" n="97">In te bella geret, nos decertare parati</l>
                    <l xml:id="d001l101" n="98">Adsumus et nullos armorum horrescimus usus."</l>
                    <l xml:id="d001l102" n="99">Ollis sedato respondit pectore princeps:</l>
                    <l xml:id="d001l103" n="100">"Est mihi mos semper, proceres, concedere seruis</l>
                    <l xml:id="d001l104" n="101">Et premere indignos, opibusque augere fideles:</l>
                    <l xml:id="d001l105" n="102">Nobis este pii et quaecunque optatis habete!</l>
                    <l xml:id="d001l106" n="103">Hinc audite modum, quo uos e fauce tyranni</l>
                    <l xml:id="d001l107" n="104">Actutum eripiam: primum deponite numos</l>
                    <l xml:id="d001l108" n="105">Et uiolata sibi grauiter mea pacta referte,</l>
                    <l xml:id="d001l109" n="106">Quodque meas laedit uox hausti sanguinis aures.</l>
                    <l xml:id="d001l110" n="107">Interea. dirum praefectum includite uinclis</l>
                    <l xml:id="d001l111" n="108">Et duo delecti patres e qualibet urbe</l>
                    <l xml:id="d001l112" n="109">Explorent hominem iuxtaque delicta rependant.</l>
                    <l xml:id="d001l113" n="110">Pellite mente metum, ciues: ego uester in armis</l>
                    <l xml:id="d001l114" n="111">Dux ero et hac forti redimam mea pignora dextra.</l>
                    <l xml:id="d001l115" n="112">Dixit et oblati libauit pocula Bacchi</l>
                    <l xml:id="d001l116" n="113">More suae gentis dextramque tetendit amicam.</l>
                    <l xml:id="d001l117" n="114">Heluetii hoc tanto et Suitenses munere laeti!</l>
                    <l xml:id="d001l118" n="115">Audaces in equis redeunt pacemque reportant.</l>
                    <l xml:id="d001l119" n="116">Exultant urbes, quibus est experta tyranni</l>
                    <l xml:id="d001l120" n="117">Impietas, laetis deponunt mentibus aurum</l>
                    <l xml:id="d001l121" n="118">Et libertatem magno clamore salutant.</l>
                    <l xml:id="d001l122" n="119">Et iam delecti patres e qualibet urbe</l>
                    <l xml:id="d001l123" n="120">Conuenere simul, populi quos ante coibant</l>
                    <l xml:id="d001l124" n="121">Gesta recensentes crudelia praesidis: ut quod</l>
                    <l xml:id="d001l125" n="122">Innocuos ciues uita priuarit et auro.</l>
                    <l xml:id="d001l126" n="123">Astant et flentes uiduae caesosque maritos</l>
                    <l xml:id="d001l127" n="124">Contra iura sibi lacrimis testantur abortis.</l>
                    <l xml:id="d001l128" n="125">Iudicium proceres Petri de morte tulerunt</l>
                    <l xml:id="d001l129" n="126">In medioque urbis praecincto lumina uitta</l>
                    <l xml:id="d001l130" n="127">Illi indignanti caput a ceruice reuulsum est.</l>
                    <l xml:id="d001l131" n="128">Certior effectus per publica scripta repente</l>
                    <l xml:id="d001l132" n="129">Burgundus princeps sese legit esse repulsum,</l>
                    <l xml:id="d001l133" n="130">Arma parat bellumque uiris mortemque minatur.</l>
                </div2>
            </div1>
            <div1 xml:id="d002" type="section" decls="#md" met="various">
                <head>
                    <title>2</title>
                    <abbr>2</abbr>
                    <bibl source="digital">Stefano Di Brazzano</bibl>
                </head>
                <div2 xml:id="002c000" type="responsio" met="E">
                    <head>
                        <abbr>arg.</abbr>
                    </head>
                    <p xml:id="d002l1" n="tit.">argumentum</p>
                    <l xml:id="d002l2" n="1">Burgundi pugnas narrat mortemque secundus</l>
                    <l xml:id="d002l3" n="2">Atque Sigismundo parta trophaea Duci.</l>
                    <lb/>
                </div2>
                <div2 xml:id="002c001" type="responsio" met="H">
                    <head>
                        <abbr></abbr>
                    </head>
                    <l xml:id="d002l4" n="1">Ut dux praesensit Burgundi principis arma,</l>
                    <l xml:id="d002l5" n="2">Concilium patriae et coniunctas aduocat urbes.</l>
                    <l xml:id="d002l6" n="3">Conuenere simul, primum Lothoringius heros,</l>
                    <l xml:id="d002l7" n="4">Hostis atrox Caroli, bello dux clarus et armis,</l>
                    <l xml:id="d002l8" n="5">Magnanimum longa procerum stipante caterua,</l>
                    <l xml:id="d002l9" n="6">Illustrisque comes uenit Ludouicus Othingen,</l>
                    <l xml:id="d002l10" n="7">Armorum domitor, praestanti milite septus</l>
                    <l xml:id="d002l11" n="8">Et proceres multi atque urbes ditione solutae,</l>
                    <l xml:id="d002l12" n="9">Argentina potens et Basilea uetusta</l>
                    <l xml:id="d002l13" n="10">Atque aliae innumerae, quarum cognomina nescit.</l>
                    <l xml:id="d002l14" n="11">Musa loqui, magnae multum belloque potentes.</l>
                    <l xml:id="d002l15" n="12">Hic omnes contra Burgundum mentibus aequis</l>
                    <l xml:id="d002l16" n="13">Conspirant procerumque calent in proelia mentes.</l>
                    <l xml:id="d002l17" n="14">Est locus in ripis Rheni praeclarus et ingens,</l>
                    <l xml:id="d002l18" n="15">Quem Neus Teutonici patrio cognomine dicunt:</l>
                    <l xml:id="d002l19" n="16">Huc se Burgundus multis cum milibus heros</l>
                    <l xml:id="d002l20" n="17">Contulit ingentique locum obsidione premebat.</l>
                    <l xml:id="d002l21" n="18">Hic dominus Simei, comes hic tentoria Nassae</l>
                    <l xml:id="d002l22" n="19">Fixerat, hic Iacobus bellorum maximus auctor,</l>
                    <l xml:id="d002l23" n="20">Illic degeneres Burgundi principes ambo.</l>
                    <l xml:id="d002l24" n="21">Isthic Sunthenae praeses et plurima turba</l>
                    <l xml:id="d002l25" n="22">Magnanimum heroum, quos ob sua dura relinquo</l>
                    <l xml:id="d002l26" n="23">Nomina, castellum forti cinxere corona.</l>
                    <l xml:id="d002l27" n="24">Iamque solo aequarant bombardis moenia circum,</l>
                    <l xml:id="d002l28" n="25">Cum gens in bellum Germania fortis et audax</l>
                    <l xml:id="d002l29" n="26">Aduolat et uentos cursu praeuertit equorum.</l>
                    <l xml:id="d002l30" n="27">Ut rubrae fulsere aquilae, Tirolensia signa,</l>
                    <l xml:id="d002l31" n="28">Et tuba terribile belli dedit aurea signum,</l>
                    <l xml:id="d002l32" n="29">Sanguinolenta duces inter se proelia miscent:</l>
                    <l xml:id="d002l33" n="30">Non sic densa ferit sublimia culmina grando,</l>
                    <l xml:id="d002l34" n="31">Cum flant alpini boreae, ceu fulminat ictus</l>
                    <l xml:id="d002l35" n="32">Armorum flictu, ualles coelumque remugit.</l>
                    <l xml:id="d002l36" n="33">Talia saepe duces gesserunt bella per annum,</l>
                    <l xml:id="d002l37" n="34">Ter dux Burgundus uictor fuit arce potitus,</l>
                    <l xml:id="d002l38" n="35">Neus ter ab hoste truci Germania sola recepit.</l>
                    <l xml:id="d002l39" n="36">Tertius interea Caesar Fridericus in hostem</l>
                    <l xml:id="d002l40" n="37">Gentis Teutonicae properat, quem mille phalanges</l>
                    <l xml:id="d002l41" n="38">Assuetae in castris equitum peditumque sequuntur;</l>
                    <l xml:id="d002l42" n="39">Huius in aduentu sublimi atque impete tanto</l>
                    <l xml:id="d002l43" n="40">Burgundus pacem deterritus impiger orat.</l>
                    <l xml:id="d002l44" n="41">Ad quem magnanimo Caesar sic edidit ore:</l>
                    <l xml:id="d002l45" n="42">"Parce meam bello, princeps, inuadere gentem;</l>
                    <l xml:id="d002l46" n="43">Castra inimica moue teque his statim excipe terris:</l>
                    <l xml:id="d002l47" n="44">Sit satis, ut redeas patrias infractus ad urbes.</l>
                    <l xml:id="d002l48" n="45">His ausis pro nunc ueniam concedimus ultro;</l>
                    <l xml:id="d002l49" n="46">Si secus, accipies quantum Germania possit!"</l>
                    <l xml:id="d002l50" n="47">Dixit et ante pedes Burgundus Caesaris astans</l>
                    <l xml:id="d002l51" n="48">Regali audacem confusus lumine uultum</l>
                    <l xml:id="d002l52" n="49">Paret et extemplo Neus obsidione leuauit.</l>
                    <l xml:id="d002l53" n="50">Inde datae fidei et spreti pertaesus honoris</l>
                    <l xml:id="d002l54" n="51">Aggreditur Solotros bello Bernosque potentes,</l>
                    <l xml:id="d002l55" n="52">Oppida succendit flammis inbellaque rura</l>
                    <l xml:id="d002l56" n="53">In praedam trahit et cunctos circum occupat armis.</l>
                    <l xml:id="d002l57" n="54">Quem contra indomitae gentes fortesque Sueui</l>
                    <l xml:id="d002l58" n="55">Auxilio laeti Tirolensis principis adsunt,</l>
                    <l xml:id="d002l59" n="56">Conseruere manum et felici Marte resistunt</l>
                    <l xml:id="d002l60" n="57">Hinc Burgundus atrox, illinc Germania fortis.</l>
                    <l xml:id="d002l61" n="58">Ac uelut aestiuo sub tempore corus et auster</l>
                    <l xml:id="d002l62" n="59">Aduersi spirant et magno murmure coelum</l>
                    <l xml:id="d002l63" n="60">Percurrunt rapidi, strepitu maria alta tremiscunt:</l>
                    <l xml:id="d002l64" n="61">Non secus hic agitur gladio et concurritur hasta.</l>
                    <l xml:id="d002l65" n="62">Burgundas tandem debellauere cohortes</l>
                    <l xml:id="d002l66" n="63">Teutonici et quam plura ducis captiua uirorum</l>
                    <l xml:id="d002l67" n="64">Corpora uictores laeti ad tentoria uertunt!</l>
                    <l xml:id="d002l68" n="65">Postquam fata negant aditum sibi regna per illa,</l>
                    <l xml:id="d002l69" n="66">Dux aliud molitur iter Burgundus in hostem;</l>
                    <l xml:id="d002l70" n="67">Granse petit circumque furens tentoria figit</l>
                    <l xml:id="d002l71" n="68">Et telis populum et tormentis percutit urbem,</l>
                    <l xml:id="d002l72" n="69">Hic quoque bisseno forti certamine pugnans.</l>
                    <l xml:id="d002l73" n="70">Deficiunt uires urbi: ne cognita crescat</l>
                    <l xml:id="d002l74" n="71">Ira ducis, pacem ciues ueniamque precantur</l>
                    <l xml:id="d002l75" n="72">Et uicti portas reserant; ruit obuius hosti</l>
                    <l xml:id="d002l76" n="73">Ter centum patrum supplex ex urbe senatus,</l>
                    <l xml:id="d002l77" n="74">Quos dux Burgundus crudeli lumine lustrans</l>
                    <l xml:id="d002l78" n="75">Actutum laqueo cunctos suspendit ad urbem</l>
                    <l xml:id="d002l79" n="76">Atque locum multo Burgundo milite implet.</l>
                    <l xml:id="d002l80" n="77">Successu hoc Carolus princeps elatus acerbo,</l>
                    <l xml:id="d002l81" n="78">Infelix uictor (docuit post exitus ingens;</l>
                    <l xml:id="d002l82" n="79">Aethereas dux tantus adhuc suspiceret auras,</l>
                    <l xml:id="d002l83" n="80">Regna lacessisset si non Germanica bello)</l>
                    <l xml:id="d002l84" n="81">Castra mouet ducitque suas in regna cohortes,</l>
                    <l xml:id="d002l85" n="82">Quae dux Lothringus summa uirtute gubernat,</l>
                    <l xml:id="d002l86" n="83">Obseditque arcem dictam cognomine Mortam.</l>
                    <l xml:id="d002l87" n="84">Arduus hic locus est praecelsi in uertice montis;</l>
                    <l xml:id="d002l88" n="85">Ergo acies m ualle locat faucesque uiarum</l>
                    <l xml:id="d002l89" n="86">Claudit, ne qua loco deferri auxilia possint.</l>
                    <l xml:id="d002l90" n="87">At non Teutonicae peditumque equitumque phalanges</l>
                    <l xml:id="d002l91" n="88">Sustinuere moram, sed equo calcaribus acto</l>
                    <l xml:id="d002l92" n="89">Ciuibus auxilium magno clamore tulerunt</l>
                    <l xml:id="d002l93" n="90">Et gladio fecere uiam, ceu messor in armis</l>
                    <l xml:id="d002l94" n="91">Cum segetes laetas resecat, uia falce patescit</l>
                    <l xml:id="d002l95" n="92">Conceduntque locum succisae a stipite messes.</l>
                    <l xml:id="d002l96" n="93">Non secus in fortes Burgundos inclita bello</l>
                    <l xml:id="d002l97" n="94">Nunc has, nunc illas acies Germania fundit.</l>
                    <l xml:id="d002l98" n="95">Ergo ubi dux Carolus sibi fata obsistere belli</l>
                    <l xml:id="d002l99" n="96">Et fractos uidit socios, hostemque superbum</l>
                    <l xml:id="d002l100" n="97">Alite felici turmas prosternere ferro,</l>
                    <l xml:id="d002l101" n="98">Terga dedit primus; rerum caput ut fuit absens,</l>
                    <l xml:id="d002l102" n="99">Consuluere fugae proceres sparsique manipli</l>
                    <l xml:id="d002l103" n="100">Diffugiunt nullamque uiam formidine seruant.</l>
                    <l xml:id="d002l104" n="101">Instant Teutonici praedae et legione soluta</l>
                    <l xml:id="d002l105" n="102">Omnia Burgundi tentoria fixa refigunt,</l>
                    <l xml:id="d002l106" n="103">Diripuere ducis uexilla, trophaea, quadrigas</l>
                    <l xml:id="d002l107" n="104">Telaque et ingentes bombardas, omnia belli</l>
                    <l xml:id="d002l108" n="105">Arma et equos multumque argenti atque aurea mensae</l>
                    <l xml:id="d002l109" n="106">Pocula craterasque simul pictosque tapetas.</l>
                    <l xml:id="d002l110" n="107">Et quoscunque ualent acri praeuertere cursu,</l>
                    <l xml:id="d002l111" n="108">Victrici superant gladio ferroque trucidant.</l>
                    <l xml:id="d002l112" n="109">Ductores belli diuisa ex ordine praeda</l>
                    <l xml:id="d002l113" n="110">Digna Sigismundo Tirolensi munera mittunt:</l>
                    <l xml:id="d002l114" n="111">Signa ducis uicti, uexilla ingentia septem,</l>
                    <l xml:id="d002l115" n="112">Tum phaleras uestesque argenti pocula et auri.</l>
                    <l xml:id="d002l116" n="113">Illustris princeps, spoliis decoratus opimis,</l>
                    <l xml:id="d002l117" n="114">Burgundi uexilla suas suspendit ad aedes.</l>
                    <l xml:id="d002l118" n="115">At non illustri Burgundo audacia cessit:</l>
                    <l xml:id="d002l119" n="116">Disiectas acies certo clangore tubarum</l>
                    <l xml:id="d002l120" n="117">Colligit et dictis animos solatur amicis:</l>
                    <l xml:id="d002l121" n="118">"O Socii fortes fugimus, deponite curam;</l>
                    <l xml:id="d002l122" n="119">Non nos hostilis uirtus, quae nulla, nec horror,</l>
                    <l xml:id="d002l123" n="120">Sed sors infelix et confidentia fudit.</l>
                    <l xml:id="d002l124" n="121">Pellite magnanimo uanum de corde timorem:</l>
                    <l xml:id="d002l125" n="122">Per superos iuro, perque hoc caput ossaque patris,</l>
                    <l xml:id="d002l126" n="123">Iam nostro uires populo cogemus ab omni</l>
                    <l xml:id="d002l127" n="124">Armaque Teutonicos Burgunda timere docebo!"</l>
                    <l xml:id="d002l128" n="125">Dixit et e patriis cogens auxilia terris</l>
                    <l xml:id="d002l129" n="126">Contraxit gentem innumeram; uenere Picardi,</l>
                    <l xml:id="d002l130" n="127">Assueti duros belli perferre labores,</l>
                    <l xml:id="d002l131" n="128">Et Luciburgum et Burgundia et Anglia diues,</l>
                    <l xml:id="d002l132" n="129">Geldria, Leodium, Brabantia, Flandria uenit</l>
                    <l xml:id="d002l133" n="130">Venit et arctoo Zelandia proxima ponto.</l>
                    <l xml:id="d002l134" n="131">Urbs est, quam Carolus decursa aestate subegit,</l>
                    <l xml:id="d002l135" n="132">Nanse Teutonici patrio cognomine dicunt,</l>
                    <l xml:id="d002l136" n="133">Quam procul excelsi montes iuga peruia coelo</l>
                    <l xml:id="d002l137" n="134">Attollunt densaeque tenent saxa aspera siluae.</l>
                    <l xml:id="d002l138" n="135">Hanc igitur circum (quoniam defecerat olli)</l>
                    <l xml:id="d002l139" n="136">Castra locat princeps odio commotus acerbo.</l>
                    <l xml:id="d002l140" n="137">Faucibus opponit triginta ingentia septem</l>
                    <l xml:id="d002l141" n="138">Horrifico strepitu bombardas saxa mouentes</l>
                    <l xml:id="d002l142" n="139">Atque omnes aditus denso custode coronat.</l>
                    <l xml:id="d002l143" n="140">Ipse autem primus uigilantes moenia ciues</l>
                    <l xml:id="d002l144" n="141">Increpat et mortem pro deditione minatur,</l>
                    <l xml:id="d002l145" n="142">Et telis populum et tormentis concutit urbem.</l>
                    <l xml:id="d002l146" n="143">Inclusi ciues audaci Marte resistunt,</l>
                    <l xml:id="d002l147" n="144">Ipsi etiam e speculis non irrita tela per hostes</l>
                    <l xml:id="d002l148" n="145">Iactant et totis adnixi uiribus obstant i</l>
                    <l xml:id="d002l149" n="146">Dat metus hostis acer ualidas in proelia uires.</l>
                    <l xml:id="d002l150" n="147">Haec apud obsessam Nanse dum bella geruntur,</l>
                    <l xml:id="d002l151" n="148">Iohannes urbis praesul dominusque Tridenti,</l>
                    <l xml:id="d002l152" n="149">Cui rediens domitis nomen dat Bacchus ab Indis,</l>
                    <l xml:id="d002l153" n="150">Cum clero et monachis dulces cantantibus hymnos</l>
                    <l xml:id="d002l154" n="151">Procedit sacra uelatus tempora mitra</l>
                    <l xml:id="d002l155" n="152">Hinc Nothafft a dextris de stirpe Georgius astat</l>
                    <l xml:id="d002l156" n="153">Atque hinc Ambrosius uirtutis plenus et aeui,</l>
                    <l xml:id="d002l157" n="154">Presbyteri insignes et uterque canonicus urbis,</l>
                    <l xml:id="d002l158" n="155">Quos procedentes sequitur densissima turba</l>
                    <l xml:id="d002l159" n="156">Exoratque deum, qui terram atque astra gubernat,</l>
                    <l xml:id="d002l160" n="157">Qui solem radiis et lunam cornibus implet,</l>
                    <l xml:id="d002l161" n="158">Ut pacem terris coelo demittat ab alto,</l>
                    <l xml:id="d002l162" n="159">Imploratque omnes superos sanctumque Simonem,</l>
                    <l xml:id="d002l163" n="160">Perfida Iudaei quem gens confecit acerbo</l>
                    <l xml:id="d002l164" n="161">Funere: caedentes illum sub imagine Christi</l>
                    <l xml:id="d002l165" n="162">Exhaustum pueri pariter bibere cruorem,</l>
                    <l xml:id="d002l166" n="163">Humanas unquam quod non peruenit ad aures.</l>
                    <l xml:id="d002l167" n="164">Concilium interea procerum Lothoringius heros</l>
                    <l xml:id="d002l168" n="165">Aduocat et placido medius sic edidit ore:</l>
                    <l xml:id="d002l169" n="166">"Victores socii per tot discrimina semper,</l>
                    <l xml:id="d002l170" n="167">Non patet obsessae uia qua succurrimus urbi;</l>
                    <l xml:id="d002l171" n="168">Inuius hic mons est siluis densissimus altis,</l>
                    <l xml:id="d002l172" n="169">A tergo per quem taciti tendemus in hostes;</l>
                    <l xml:id="d002l173" n="170">Si uobis animi, fortuna utemur et astu:</l>
                    <l xml:id="d002l174" n="171">Virtuti dant cuncta locum per tela per ignes!"</l>
                    <l xml:id="d002l175" n="172">Assensere omnes mox in sua quisque reuersus</l>
                    <l xml:id="d002l176" n="173">Arma parat, depectit, equos acuitque machaeras.</l>
                    <l xml:id="d002l177" n="174">Ecce pedes quidam furtim progressus ad hostes</l>
                    <l xml:id="d002l178" n="175">Dona referre putans, si cuncta ex ordine pandat</l>
                    <l xml:id="d002l179" n="176">Burgundo secreta duci, deductus ad illum</l>
                    <l xml:id="d002l180" n="177">Has miser infelix fudit de pectore uoces:</l>
                    <l xml:id="d002l181" n="178">"Dux pie, quae uidi nuper, secreta resoluam,</l>
                    <l xml:id="d002l182" n="179">Nec ex ore fluent mendacia perfida nostro:</l>
                    <l xml:id="d002l183" n="180">Cras in te multus per colles irruet hostis."</l>
                    <l xml:id="d002l184" n="181">Contra indignato princeps sic pectore fatur:</l>
                    <l xml:id="d002l185" n="182">"His latro, terrere putas me, perfide, uerbis!</l>
                    <l xml:id="d002l186" n="183">Ocius hunc, famuli, laqueo suspendite furem,</l>
                    <l xml:id="d002l187" n="184">Pandere principibus secreta aliquando periclum est!"</l>
                    <l xml:id="d002l188" n="185">Ut uenere illuc, ubi transfuga ponere uitam</l>
                    <l xml:id="d002l189" n="186">Iussus erat, caelum spectans sic uoce precatur:</l>
                    <l xml:id="d002l190" n="187">Rex caeli omnipotens, solus qui singula lustras,</l>
                    <l xml:id="d002l191" n="188">Scis non peccaui: nostram hanc ulciscere mortem!"</l>
                    <l xml:id="d002l192" n="189">Nec plura effatus laqueo suspensus ab alto est.</l>
                    <l xml:id="d002l193" n="190">Postera uix stellas oriens Aurora fugarat</l>
                    <l xml:id="d002l194" n="191">Et tunc quinta dies Iani de nomine mensis,</l>
                    <l xml:id="d002l195" n="192">Lux soli concessa uago, qui diuidit annum,</l>
                    <l xml:id="d002l196" n="193">Atque aries primo fulgens surgebat ab ortu:</l>
                    <l xml:id="d002l197" n="194">Ecce adsunt densi Tirolensia signa ferentes</l>
                    <l xml:id="d002l198" n="195">Ingenti clamore uirum clangore tubarum</l>
                    <l xml:id="d002l199" n="196">Per iuga Teutonici siluestribus inuia capris.</l>
                    <l xml:id="d002l200" n="197">Burgundus strepitu mentem concussus acerbo</l>
                    <l xml:id="d002l201" n="198">Corripit arma furens sociosque accersit in hostes;</l>
                    <l xml:id="d002l202" n="199">Nec mora, procedunt castris ibique agmine multo</l>
                    <l xml:id="d002l203" n="200">Signa inimica uident aciesque ad bella paratas.</l>
                    <l xml:id="d002l204" n="201">Conseruere manum: ruptis mox impete primo</l>
                    <l xml:id="d002l205" n="202">Hinc atque hinc hastis pugnatur comminus ense:</l>
                    <l xml:id="d002l206" n="203">Nil nisi mors et membra uirum et capita alta iacentum</l>
                    <l xml:id="d002l207" n="204">Cernuntur, manant humano sanguine campi.</l>
                    <l xml:id="d002l208" n="205">Quis tantam penitus stragem, quis funera posset</l>
                    <l xml:id="d002l209" n="206">Dinumerare et ad ipsum facta ipsa referre?</l>
                    <l xml:id="d002l210" n="207">Teutonici primas acies, iterumque secundas</l>
                    <l xml:id="d002l211" n="208">Obtruncant gladio, uique tentoria rumpunt</l>
                    <l xml:id="d002l212" n="209">Et iactis miscent per castra incendia flammis.</l>
                    <l xml:id="d002l213" n="210">Postquam Burgundo spes nulla relicta salutis,</l>
                    <l xml:id="d002l214" n="211">Terga comes Nassae uertit mediosque per ignes</l>
                    <l xml:id="d002l215" n="212">Vicina sese dilapsus in arce recepit;</l>
                    <l xml:id="d002l216" n="213">Hic locus et dominum Simei Latiaeque cohortis</l>
                    <l xml:id="d002l217" n="214">Ductorem tenuit nimia formidine captos,</l>
                    <l xml:id="d002l218" n="215">Hanc et uterque ducis Burgundi spurius arcem</l>
                    <l xml:id="d002l219" n="216">Et Sunthena subit solo duce in hoste relicto.</l>
                    <l xml:id="d002l220" n="217">Obsessi ciues portis bipatentibus urbis</l>
                    <l xml:id="d002l221" n="218">Armati statim prodeunt hostemque repertum</l>
                    <l xml:id="d002l222" n="219">Victores in frusta secant neque parcitur ulli.</l>
                    <l xml:id="d002l223" n="220">Teutonici palma deuicto Marte potiti,</l>
                    <l xml:id="d002l224" n="221">Ut primum e coelo tristes cessere tenebrae,</l>
                    <l xml:id="d002l225" n="222">Seruantem proceres arcem denso agmine cingunt;</l>
                    <l xml:id="d002l226" n="223">Inclusi salua laeti dant moenia uita,</l>
                    <l xml:id="d002l227" n="224">Inuentus nusquam princeps neque cognitus ulli.</l>
                    <l xml:id="d002l228" n="225">Quarto forte die subter defuncta uirorum</l>
                    <l xml:id="d002l229" n="226">Pectora transfixum corpus ducis ense repertum est;</l>
                    <l xml:id="d002l230" n="227">Cui licet hostis atrox princeps Lothoringius esset,</l>
                    <l xml:id="d002l231" n="228">Ipse tamen belli sortem miseratus acerbam</l>
                    <l xml:id="d002l232" n="229">Regali in patria corpus sepeliuit honore.</l>
                    <l xml:id="d002l233" n="230">Cedant res Italae Romanorumque triumphi,</l>
                    <l xml:id="d002l234" n="231">Et terra et pelago confecta ingentia bella</l>
                    <l xml:id="d002l235" n="232">Regnorum: maiora facit Germania uictrix</l>
                    <l xml:id="d002l236" n="233">Ante alias populosa, potens, ditissima rerum,</l>
                    <l xml:id="d002l237" n="234">Quae nunc humanae uitae quaeruntur in usus.</l>
                    <l xml:id="d002l238" n="235">Non haec producit squamosos terra dracones,</l>
                    <l xml:id="d002l239" n="236">Non atrum uirus, sed equos et plurima mittit</l>
                    <l xml:id="d002l240" n="237">Argenti purique auri defossa talenta.</l>
                    <l xml:id="d002l241" n="238">Et laetas segetes et dulcia munera Bacchi:</l>
                    <l xml:id="d002l242" n="239">Haec olim Italiam domuit Gallosque rebelles,</l>
                    <l xml:id="d002l243" n="240">Fudit Pannonios, Ligures compescuit armis</l>
                    <l xml:id="d002l244" n="241">Subiecitque sibi terras, quas despicit Arctos,</l>
                    <l xml:id="d002l245" n="242">Tractus ab occasu qui surgit et exit in ortum.</l>
                    <l xml:id="d002l246" n="243">Haec eadem ante alias studiis instructa Latinis</l>
                    <l xml:id="d002l247" n="244">Emicat et sacris posuit gymnasia Musis.</l>
                    <l xml:id="d002l248" n="245">Ecce Sigismundus, Tirolensis gloria regni,</l>
                    <l xml:id="d002l249" n="246">Pierios uates digno ueneratur honore:</l>
                    <l xml:id="d002l250" n="247">Donec sol primo surget contrarius orbi</l>
                    <l xml:id="d002l251" n="248">Lunaque mutatis dum menstrua cornibus ibit.</l>
                    <l xml:id="d002l252" n="249">Et dum lenta trahunt septem sua plaustra triones,</l>
                    <l xml:id="d002l253" n="250">Virtutes laudesque tuae per saecula uiuent!</l>
                    <p xml:id="d002l254" n="250|1">Finis. Bene ualeat saeculi nostri decus</p>
                </div2>
            </div1>
        </body>
    </text>
</TEI>
