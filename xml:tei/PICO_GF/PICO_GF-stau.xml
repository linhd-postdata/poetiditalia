<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PICO_GF-stau">
                    <title>staurostichon heroicum carmen de mysteriis dominicae crucis nuper in Germaniam delapsis</title>
                    <title type="short">mysteria crucis</title>
                    <abbr>staur.</abbr>
                    <bibl>M. Freher, 1602</bibl>
                </title>
                <author xml:id="PICO_GF" n="226.000">
                    <name>Pico, Giovanni Francesco</name>
                    <date>Mirandola, 1469 - 1533</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Giovanni Francesco Pico della Mirandola</persName>
                    <abbr>G. F. PICO</abbr>
                </author>
                <respStmt>
                    <resp>Reference basis text</resp>
                    <name>M. Freher, 1602</name>
                </respStmt>
            </titleStmt>
            <extent>
                <measure unit="words" quantity="2537">2537</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>M. Freher, 1602</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Stefano Di Brazzano</bibl>
                </head>
                <p xml:id="d001l1" n="0|1">staurostichon heroicum carmen | de mysteriis dominicae crucis, | ad Maximilianum Augustum Romanorum regem</p>
                <lb/>
                <l xml:id="d001l2" n="1">Germanae nuper delapsa insignia terrae</l>
                <l xml:id="d001l3" n="2">Principis aetherei canerem, ter maxime Caesar,</l>
                <l xml:id="d001l4" n="3">Si me praecellens rerum mirandaque moles</l>
                <l xml:id="d001l5" n="4">Exiguo sineret residem de pectore uocem</l>
                <l xml:id="d001l6" n="5">Promere: sed uincet pietas, audacia uincet,</l>
                <l xml:id="d001l7" n="6">Abscedat Bromius, spumoso Cypria ponto</l>
                <l xml:id="d001l8" n="7">Dispereat, procul hinc absit Thymbraeus Apollo,</l>
                <l xml:id="d001l9" n="8">Fabula Pieridum, procul hinc, procul este prophani.</l>
                <l xml:id="d001l10" n="9">Namque salutiferi canimus miracula regis,</l>
                <l xml:id="d001l11" n="10">Vaesano figmenta Deum qui dispulit orbe.</l>
                <l xml:id="d001l12" n="11">Christe faue coeptis, tuque o sanctissima uirgo</l>
                <l xml:id="d001l13" n="12">Empyrei regina poli, genitrixque tonantis,</l>
                <l xml:id="d001l14" n="13">Dirige fluctiuagam uentosa per aequora Cymbam.</l>
                <l xml:id="d001l15" n="14">Postquam flammifero praepes descendit ab axe</l>
                <l xml:id="d001l16" n="15">Summa Dei soboles, summi sapientia patris,</l>
                <l xml:id="d001l17" n="16">Vt male contractas a primo semine labes</l>
                <l xml:id="d001l18" n="17">Purpurea elueret sacrati sanguinis unda,</l>
                <l xml:id="d001l19" n="18">Mortales clauso profugos ut ferret Olympo,</l>
                <l xml:id="d001l20" n="19">Sacra prophanato diffudit lumine mundo,</l>
                <l xml:id="d001l21" n="20">Tartareas pellens hominum de corde tenebras.</l>
                <l xml:id="d001l22" n="21">Inque uices uarias diuersa in tempora signis,</l>
                <l xml:id="d001l23" n="22">Quae captum superant humanae mentis, adegit</l>
                <l xml:id="d001l24" n="23">Suaue serenata in praecordia uulnus amoris.</l>
                <l xml:id="d001l25" n="24">Illapsus primum praecelsae uirginis aluo,</l>
                <l xml:id="d001l26" n="25">Quae mox concepit nullo de semine prolem,</l>
                <l xml:id="d001l27" n="26">Viliaque enixa est nono ad praesepia mense.</l>
                <l xml:id="d001l28" n="27">Iam uix octauam lucem conspexerat infans,</l>
                <l xml:id="d001l29" n="28">Iam uix assumptae prima incunabula carnis</l>
                <l xml:id="d001l30" n="29">Attigerat, cultros pellis cum caesa cruentos</l>
                <l xml:id="d001l31" n="30">Sensit, et hostiles aufugit principis iras</l>
                <l xml:id="d001l32" n="31">Herodis, supero matrem puerumque tueri</l>
                <l xml:id="d001l33" n="32">Afflatu iussus Ioseph, Nilotica tecta</l>
                <l xml:id="d001l34" n="33">Perrexit: monitusque iterum ad Iudaea reuerti</l>
                <l xml:id="d001l35" n="34">Herode extincto, Galilaeis adstitit aruis.</l>
                <l xml:id="d001l36" n="35">Subditus interea peragit mandata parentum:</l>
                <l xml:id="d001l37" n="36">Praecellitque senes puer, et Salomonia templa</l>
                <l xml:id="d001l38" n="37">Ingressus monuit, legisque abstrusa reclusit.</l>
                <l xml:id="d001l39" n="38">Mox docuit Solymos praeclarae munia uitae</l>
                <l xml:id="d001l40" n="39">Praeconis tonitru, qui flumine mergier artus</l>
                <l xml:id="d001l41" n="40">Suasit, et indignum Christi qui lora relaxet</l>
                <l xml:id="d001l42" n="41">Se uocat, et nitidae soluat sandalia plantae.</l>
                <l xml:id="d001l43" n="42">Hinc uastae latebras Christus perrexit eremi,</l>
                <l xml:id="d001l44" n="43">Multos passurus uiolenti Daemonis astus.</l>
                <l xml:id="d001l45" n="44">Nanque quater denos iam roscida luna rotatus</l>
                <l xml:id="d001l46" n="45">Egerat, et totidem magnum sol aureus orbem</l>
                <l xml:id="d001l47" n="46">Ambierat terrae, ne dum ieiunia Christus</l>
                <l xml:id="d001l48" n="47">Soluerat esuriens, cum se tentator operta</l>
                <l xml:id="d001l49" n="48">Ingessit fraude, et lapides mitescere duros</l>
                <l xml:id="d001l50" n="49">Praeciperet blande stimulat, cui talia fatur:</l>
                <l xml:id="d001l51" n="50">Nonne sacri referunt libri? Traducere uitam</l>
                <l xml:id="d001l52" n="51">Non datur in dapibus: sed enim foelicius illud,</l>
                <l xml:id="d001l53" n="52">Quod fluxit sacro semel omnipotentis ab ore,</l>
                <l xml:id="d001l54" n="53">Perpetuam praestat uentura in secula uitam.</l>
                <l xml:id="d001l55" n="54">Protinus hinc celsae uehit ad fastigia primae</l>
                <l xml:id="d001l56" n="55">Spiritus, atque illi rursus: Si dia propago es,</l>
                <l xml:id="d001l57" n="56">Te tuto poteris summo de culmine templi</l>
                <l xml:id="d001l58" n="57">Mittere: namque extant de te mandata ministris,</l>
                <l xml:id="d001l59" n="58">Ne forte ad lapidem offendas. Cui talia reddit</l>
                <l xml:id="d001l60" n="59">Legiferi scitum Mosis, Dominumque Deumque</l>
                <l xml:id="d001l61" n="60">Ne tentes. paucis pauefactus uocibus hisce</l>
                <l xml:id="d001l62" n="61">Obriguit, ueluti cum saeuo moenia bello</l>
                <l xml:id="d001l63" n="62">Impiger obsedit multo conamine miles,</l>
                <l xml:id="d001l64" n="63">Actutum et chalybis percussus tempora glande,</l>
                <l xml:id="d001l65" n="64">Machina terrifico quam fulminat aenea bombo,</l>
                <l xml:id="d001l66" n="65">Sternitur, atque illi torpescunt frigore membra.</l>
                <l xml:id="d001l67" n="66">Crudeles iterum uersutus colligit iras,</l>
                <l xml:id="d001l68" n="67">Ac tristi obuersat fallendi pectore curas.</l>
                <l xml:id="d001l69" n="68">Nubiferi ductum praecelso in culmine montis</l>
                <l xml:id="d001l70" n="69">Collocat, et molli quondam regnata Dario</l>
                <l xml:id="d001l71" n="70">Monstrat sceptra, Pharon, Lybies porrecta sub axem</l>
                <l xml:id="d001l72" n="71">Regna, Tagum fuluam populis qui uoluit harenam,</l>
                <l xml:id="d001l73" n="72">Et quicquid latis rerum tractabat habenis</l>
                <l xml:id="d001l74" n="73">Roma potens, spondetque illi, si poplite flexo</l>
                <l xml:id="d001l75" n="74">Procumbat. Contraque refert diuina propago:</l>
                <l xml:id="d001l76" n="75">Perfide discedas, soli seruire tonanti</l>
                <l xml:id="d001l77" n="76">Est opus, in tenues momento euanuit auras.</l>
                <l xml:id="d001l78" n="77">Post nucleum legis dirimens a cortice uulgo</l>
                <l xml:id="d001l79" n="78">Praebuit, aeternae reserans compendia uitae,</l>
                <l xml:id="d001l80" n="79">Dogmataque expungens scribarum mentis auarae</l>
                <l xml:id="d001l81" n="80">Semina, pontificum luxus, fastosaque secli</l>
                <l xml:id="d001l82" n="81">Gaudia perstringens, Pharisaeae noxia turbae</l>
                <l xml:id="d001l83" n="82">Carpit fulcra, dolos retegit, praenuncia mortis</l>
                <l xml:id="d001l84" n="83">Spargit uerba suae, non indignatus ab umbris</l>
                <l xml:id="d001l85" n="84">Infernis animas excire ad munia uitae,</l>
                <l xml:id="d001l86" n="85">Reddere cognatis nutu, quae functa sepulchris</l>
                <l xml:id="d001l87" n="86">Corpora, quae tristem dudum exhalare mephitim,</l>
                <l xml:id="d001l88" n="87">Disiectae placuit rursum connectere formae.</l>
                <l xml:id="d001l89" n="88">Inuidia extemplo conflatur maxima, nanque</l>
                <l xml:id="d001l90" n="89">Virtuti uitium bellat, diuina prophanis</l>
                <l xml:id="d001l91" n="90">Confligunt, pugnat tumido clementia fastu.</l>
                <l xml:id="d001l92" n="91">Supplicium petitur iusto de sanguine, poenae</l>
                <l xml:id="d001l93" n="92">Poscuntur, saeuae condunt spectacula plebi</l>
                <l xml:id="d001l94" n="93">Membra salutiferi transfixo stipite regis.</l>
                <l xml:id="d001l95" n="94">Funditur innocuus toto de corpore sanguis</l>
                <l xml:id="d001l96" n="95">Vbertim celebris mixto fluit unda cruore:</l>
                <l xml:id="d001l97" n="96">Qua scelus antiquum primaque ab origine mundi</l>
                <l xml:id="d001l98" n="97">Eluitur, patriae primaeua piacula noxae.</l>
                <l xml:id="d001l99" n="98">Scilicet humani generis perculsus amore</l>
                <l xml:id="d001l100" n="99">Crudeles clauos, risus, atque aspera flagra,</l>
                <l xml:id="d001l101" n="100">Sputa, alapas, barbae uulsus, diramque coronam</l>
                <l xml:id="d001l102" n="101">Sentibus horrentem subiit, mortemque fugare</l>
                <l xml:id="d001l103" n="102">Morte Crucis uoluit. Quae te clementia Christe</l>
                <l xml:id="d001l104" n="103">Ingratos nimium mortales, ferrea corda,</l>
                <l xml:id="d001l105" n="104">Vt morte eriperes, mortem perferre coegit?</l>
                <l xml:id="d001l106" n="105">Ne rogo, ne summi collati muneris unquam</l>
                <l xml:id="d001l107" n="106">Inferni obrepant uaesana obliuia somni.</l>
                <l xml:id="d001l108" n="107">Dicite foelices animae, quae lucida templa</l>
                <l xml:id="d001l109" n="108">Incolitis, quoties renouarit mystica lethi</l>
                <l xml:id="d001l110" n="109">Signa sui, postquam sedes ferrugine nigras</l>
                <l xml:id="d001l111" n="110">Inuisit, pulsisque aeterna luce tenebris</l>
                <l xml:id="d001l112" n="111">Atque catenato resolutis patribus hoste</l>
                <l xml:id="d001l113" n="112">Sublimis superas Christus remeauit ad arces.</l>
                <l xml:id="d001l114" n="113">Principio auratis confixit corda sagittis:</l>
                <l xml:id="d001l115" n="114">Corda uirum sacri coetus, quae uiuida uirtus</l>
                <l xml:id="d001l116" n="115">Ardentis linguae in speciem penetrarat, et almum</l>
                <l xml:id="d001l117" n="116">Spirabant calefacta nimis praecordia Christum.</l>
                <l xml:id="d001l118" n="117">Quem puro quondam sumebat turba fidelis</l>
                <l xml:id="d001l119" n="118">Pectore, sacratae celebrans conuiuia coenae.</l>
                <l xml:id="d001l120" n="119">Scilicet immites hinc debellare Tyrannos</l>
                <l xml:id="d001l121" n="120">Exarmata ualent flammanti pectora lingua.</l>
                <l xml:id="d001l122" n="121">Hinc ueteres fugitare Dei, trepidare Senatus.</l>
                <l xml:id="d001l123" n="122">Mirari attoniti Sophiae de plebe magistri,</l>
                <l xml:id="d001l124" n="123">Mirari et uulgus coepit, cum cresceret ardor</l>
                <l xml:id="d001l125" n="124">Insolitus, numerumque magis quo saeuior ira</l>
                <l xml:id="d001l126" n="125">Redderet innumerum tormentis percita caedes.</l>
                <l xml:id="d001l127" n="126">Recludunt Stephano coelum stridentia saxa,</l>
                <l xml:id="d001l128" n="127">Vrentem moriens temnit Laurentius ignem:</l>
                <l xml:id="d001l129" n="128">Innumerae rigidam constanti pectore mortem</l>
                <l xml:id="d001l130" n="129">Imbelles obeunt (res non audita) puellae:</l>
                <l xml:id="d001l131" n="130">Pollutas pueri laeti obtruncantur ad aras,</l>
                <l xml:id="d001l132" n="131">Inter mille neces fidei rutilantior ignis</l>
                <l xml:id="d001l133" n="132">Fulsit, Callaicis ueluti in fornacibus aurum.</l>
                <l xml:id="d001l134" n="133">Tum praeses Syriis feruens Egnatius agris</l>
                <l xml:id="d001l135" n="134">Christigenas pascebat oues, Romanus abegit</l>
                <l xml:id="d001l136" n="135">Miles, crudeli ducturus funera circo.</l>
                <l xml:id="d001l137" n="136">Sacra uiri nimium formidant membra leones</l>
                <l xml:id="d001l138" n="137">Tangere, ab innocuo cohibentes ora cruore.</l>
                <l xml:id="d001l139" n="138">Quem rigidi immitis Traiani exhauserat ensis,</l>
                <l xml:id="d001l140" n="139">Protinus euulso (nam dirus pectore lictor</l>
                <l xml:id="d001l141" n="140">Traxerat) inscriptum cordi spectatur IESV</l>
                <l xml:id="d001l142" n="141">Nomen honoratum, quod tristia tartara longe</l>
                <l xml:id="d001l143" n="142">Formidant, superae conspecta insignia dextrae.</l>
                <l xml:id="d001l144" n="143">Tempore iam ex illo, multum cum uiuidus ardor</l>
                <l xml:id="d001l145" n="144">Ferueret, inuidit daemon transcendere coelos</l>
                <l xml:id="d001l146" n="145">Stelligeros hominem, quibus ille expulsus Auerni</l>
                <l xml:id="d001l147" n="146">Horrendas subiit multa caligine sedes,</l>
                <l xml:id="d001l148" n="147">Hinc satagit Christi ut marcescant pectora luxu,</l>
                <l xml:id="d001l149" n="148">Crassetur uilis tumidusque nomismatis ardor,</l>
                <l xml:id="d001l150" n="149">Despectent humiles uano ut turgentia fastu</l>
                <l xml:id="d001l151" n="150">Stemmata: sed uicit Christus superoque calore</l>
                <l xml:id="d001l152" n="151">Dispulit elatas Erebi de nocte tenebras</l>
                <l xml:id="d001l153" n="152">Hoste triumphato, ruit ille in tartara praeceps.</l>
                <l xml:id="d001l154" n="153">Sed magis infernus coluber cum sibila pressit,</l>
                <l xml:id="d001l155" n="154">Fallendi insidias uiroso in corde uolutat:</l>
                <l xml:id="d001l156" n="155">Cum uelut a rabida, quam dira impellit edendi</l>
                <l xml:id="d001l157" n="156">Ingluuies, pastor commissa armenta leaena</l>
                <l xml:id="d001l158" n="157">Custodit, magis illa furit, licet improba fraudes</l>
                <l xml:id="d001l159" n="158">Dissimulet, renouatque latens in pectore bellum.</l>
                <l xml:id="d001l160" n="159">Secius haud coluber simulata pace uenenum</l>
                <l xml:id="d001l161" n="160">Offundit. Sed quis summi omnipotentes alumnos</l>
                <l xml:id="d001l162" n="161">Fraudibus eripiat? placuit concire fideles</l>
                <l xml:id="d001l163" n="162">Saepius, atque magis quo frixit inertia mundi.</l>
                <l xml:id="d001l164" n="163">Propterea Assysius nimio calefactus amore</l>
                <l xml:id="d001l165" n="164">Rettulit effossis flammantia stigmata membris</l>
                <l xml:id="d001l166" n="165">Franciscus, pauper terris, ditissimus aula</l>
                <l xml:id="d001l167" n="166">Principis aetherii, perrari signifer aequi.</l>
                <l xml:id="d001l168" n="167">Alter ab Empyreis defluxit sedibus almae</l>
                <l xml:id="d001l169" n="168">Virtutis custos, fidei seruator Iberus.</l>
                <l xml:id="d001l170" n="169">Vtrinque innumerae uaria sub ueste cateruae</l>
                <l xml:id="d001l171" n="170">Conscendere polos fremuit perterritus Orcus:</l>
                <l xml:id="d001l172" n="171">Nec non et Siculus flammas emisit, et ille</l>
                <l xml:id="d001l173" n="172">Conspicuus signis Picenae gloria gentis</l>
                <l xml:id="d001l174" n="173">Olim foeminei sexus: et Tuscus, et Vmber</l>
                <l xml:id="d001l175" n="174">Monstrauere fidem, et gestata insignia, nec non</l>
                <l xml:id="d001l176" n="175">Sulphurea Nar albus aqua, priscumque Reate.</l>
                <l xml:id="d001l177" n="176">Quid referam sanctos monitus, praeconia crebra</l>
                <l xml:id="d001l178" n="177">Sacrorum uatum non exaudita prophanis?</l>
                <l xml:id="d001l179" n="178">Sed quae inuisa malis nuper demiserit, audi,</l>
                <l xml:id="d001l180" n="179">Dum sol obliquum bissenis partibus orbem</l>
                <l xml:id="d001l181" n="180">Supra quindecies centum numerasset ab ortu</l>
                <l xml:id="d001l182" n="181">Virginei partus, primae trieteridis annum</l>
                <l xml:id="d001l183" n="182">Postremum uoluens, labuntur mystica caelo.</l>
                <l xml:id="d001l184" n="183">Res comperta mihi: uos aspirate canenti.</l>
                <l xml:id="d001l185" n="184">Est regio Europae gelido subiecta Trioni:</l>
                <l xml:id="d001l186" n="185">Bellaces habitant populi, quos Romula pubes</l>
                <l xml:id="d001l187" n="186">Vix domuit, toto quamuis dominarier orbe</l>
                <l xml:id="d001l188" n="187">Coeperit, et Latium iam formidaret Araxes</l>
                <l xml:id="d001l189" n="188">Armenius Tybrim, Pharium et pepulisset Anubim</l>
                <l xml:id="d001l190" n="189">Itala proiectos aluit. quae bellua fratres.</l>
                <l xml:id="d001l191" n="190">Illinc missa uadis ingentia robora uoluit,</l>
                <l xml:id="d001l192" n="191">Atque sub aereis praelabitur alpibus Aenus.</l>
                <l xml:id="d001l193" n="192">Aenus Caesareis ardentia ligna Caminis</l>
                <l xml:id="d001l194" n="193">Ducturus, uasto populus dum Sbocius antro</l>
                <l xml:id="d001l195" n="194">Effossum uarios argentum promit in usus.</l>
                <l xml:id="d001l196" n="195">Hac Rhenus liquidi deuoluit fluminis undam:</l>
                <l xml:id="d001l197" n="196">Gallica Germanis qui separat arua colonis,</l>
                <l xml:id="d001l198" n="197">Romani toties expertus militis arma,</l>
                <l xml:id="d001l199" n="198">Ingentes paruo Tybri supponere lymphas</l>
                <l xml:id="d001l200" n="199">Pertulit, et Latiam uectare per aequora puppim,</l>
                <l xml:id="d001l201" n="200">Oceani bifido percellens uortice fluctus.</l>
                <l xml:id="d001l202" n="201">Hinc et Danubius non magnas deuehit undas,</l>
                <l xml:id="d001l203" n="202">Montibus Arbonae uix fusus, plurima nondum</l>
                <l xml:id="d001l204" n="203">Flumina surripuit, nondumque binomius, ingens</l>
                <l xml:id="d001l205" n="204">Alluit Elysios, Ariosque et Paeonis oram,</l>
                <l xml:id="d001l206" n="205">Et Lygios: tandem rapto tumefactus aquarum</l>
                <l xml:id="d001l207" n="206">Euxinum ingreditur bis terno gurgite pontum,</l>
                <l xml:id="d001l208" n="207">Extremumque caput limosa perdit in ulua.</l>
                <l xml:id="d001l209" n="208">Hic demissa recens populi mysteria, mirum</l>
                <l xml:id="d001l210" n="209">Attoniti inspectant homines, ac inania passim</l>
                <l xml:id="d001l211" n="210">Inscribunt puro delapsa insignia coelo</l>
                <l xml:id="d001l212" n="211">Sanguinolenta crucis: clari memoranda triumphi</l>
                <l xml:id="d001l213" n="212">Effigies late spectatur spongia flagra</l>
                <l xml:id="d001l214" n="213">Visuntur, tunica inconsutilis intima, claui</l>
                <l xml:id="d001l215" n="214">Cernuntur multo madefacti sanguine, telum</l>
                <l xml:id="d001l216" n="215">Quod sacram saeuo discreuerat impete costam</l>
                <l xml:id="d001l217" n="216">Pingitur, excubitor crista spectabilis ales,</l>
                <l xml:id="d001l218" n="217">Tergeminique micant tali, quos inclyta Christi</l>
                <l xml:id="d001l219" n="218">Iecerat innocui sortitus tegmina miles.</l>
                <l xml:id="d001l220" n="219">Non ignota cano, Caesar monstrauit, et ipsi</l>
                <l xml:id="d001l221" n="220">Vidimus, innumeros prompsit Germania testes,</l>
                <l xml:id="d001l222" n="221">Qua Rhenus tenui Raetis ex alpibus orsu</l>
                <l xml:id="d001l223" n="222">Funditur, et maior suppositis influit aruis,</l>
                <l xml:id="d001l224" n="223">Compertum, uiditque lacus qui molle pererrans</l>
                <l xml:id="d001l225" n="224">Muros piscosae subiectos perluit urbis,</l>
                <l xml:id="d001l226" n="225">Quos Constantini proles Oriente subacto</l>
                <l xml:id="d001l227" n="226">Occiduas repetens stellanti murice terras</l>
                <l xml:id="d001l228" n="227">Condidit, et proprio signauit nomine, cuius</l>
                <l xml:id="d001l229" n="228">Principis (ut perhibent) demissus sanguine Picus,</l>
                <l xml:id="d001l230" n="229">Picus arenosae genitus prope flumina Siclae.</l>
                <l xml:id="d001l231" n="230">Audiit et tumidi iam ditior accola Rheni:</l>
                <l xml:id="d001l232" n="231">Quique lacu missus leni sub murmurat unda,</l>
                <l xml:id="d001l233" n="232">Mox alium praefertque lacum, quo denique fusus</l>
                <l xml:id="d001l234" n="233">Inde humilis tumidusque uoraxque euoluitur, inde</l>
                <l xml:id="d001l235" n="234">Plenus et exiguus, rectus, sinuosus in orbem</l>
                <l xml:id="d001l236" n="235">Labitur, hinc sumptis Basileam diuidit urbem</l>
                <l xml:id="d001l237" n="236">Fontibus, ac uasto defertur gurgite, et alti</l>
                <l xml:id="d001l238" n="237">Vorticibus magnis contingit tecta Brisachi,</l>
                <l xml:id="d001l239" n="238">Aduersam caesa quae nectunt abiete ripam.</l>
                <l xml:id="d001l240" n="239">Noricus inspexit, torti audiuere sycambri:</l>
                <l xml:id="d001l241" n="240">Audiit et Mario domitus per uulnera Cymber.</l>
                <l xml:id="d001l242" n="241">Senserunt amnes, senserunt aequora longe:</l>
                <l xml:id="d001l243" n="242">Aequora torpenti glacie concreta sub axe</l>
                <l xml:id="d001l244" n="243">Arctoo. propius conspexit Danubii fons,</l>
                <l xml:id="d001l245" n="244">Spectarunt fortes ipsis sub moenibus Vlmae</l>
                <l xml:id="d001l246" n="245">Assueti contis fontes bellare Sueui:</l>
                <l xml:id="d001l247" n="246">Et Phorcin Latiae donatus lumine linguae.</l>
                <l xml:id="d001l248" n="247">Cui sacrum triplici celebratum dogmate nomen.</l>
                <l xml:id="d001l249" n="248">Inspectant populi, quorum confinia Caesar.</l>
                <l xml:id="d001l250" n="249">Vastauit late uictor, cum fusa Bohemus.</l>
                <l xml:id="d001l251" n="250">Agmina colligeret, nuper dum proelia miscet</l>
                <l xml:id="d001l252" n="251">Confractis uires latura rebellibus. Illinc</l>
                <l xml:id="d001l253" n="252">Vangiones cernunt: latebrosa silentia siluae</l>
                <l xml:id="d001l254" n="253">Herciniae norunt: nouit perterritus Osus,</l>
                <l xml:id="d001l255" n="254">Osus Aranisco dubium deductus, an illo</l>
                <l xml:id="d001l256" n="255">Hic genus antiquum referat, sub iudice lis est.</l>
                <l xml:id="d001l257" n="256">Vindelicus, Rhetus miratur, et aspera caede</l>
                <l xml:id="d001l258" n="257">Romani tremuit quondam prouincia Vari.</l>
                <l xml:id="d001l259" n="258">Nec tam praecipiti formidine territus hausit</l>
                <l xml:id="d001l260" n="259">Armorum sonitum quondam Germanus arator.</l>
                <l xml:id="d001l261" n="260">Nec sic expauit, subitis cum motibus alpes</l>
                <l xml:id="d001l262" n="261">Intremuere: minus bellacis tempore Othonis</l>
                <l xml:id="d001l263" n="262">Pertimuit, claro primum cum mystica coelo</l>
                <l xml:id="d001l264" n="263">Defluxere. Iuuat lachrymas effundere, multae</l>
                <l xml:id="d001l265" n="264">Implorant ueniam scelerum cum patribus urbes</l>
                <l xml:id="d001l266" n="265">Aeni concutitur pons, illius accola nudis</l>
                <l xml:id="d001l267" n="266">Incedit pedibus celebrans amburbia, tantum</l>
                <l xml:id="d001l268" n="267">Relligio potuit, Minio color, et color atro</l>
                <l xml:id="d001l269" n="268">Nonnunquam similis, sacris mantilibus ipsi.</l>
                <l xml:id="d001l270" n="269">Sanguineis rutilans maculis insigne triumphi</l>
                <l xml:id="d001l271" n="270">Vidimus, Actaeo confusum pene liquore.</l>
                <l xml:id="d001l272" n="271">Puniceo interdum fulgor certauerat ostro:</l>
                <l xml:id="d001l273" n="272">Interdum fusci nigrantem nube coloris,</l>
                <l xml:id="d001l274" n="273">Permixtamque crucem rubro spectauimus olim.</l>
                <l xml:id="d001l275" n="274">Nec morum discrimen erat: sacer atque prophanus</l>
                <l xml:id="d001l276" n="275">Iam conspersa sibi gestabant mystica, patres</l>
                <l xml:id="d001l277" n="276">Conscripti et pueri, conscriptus sexus uterque,</l>
                <l xml:id="d001l278" n="277">Et templa et uestes, a summa Caesaris aula</l>
                <l xml:id="d001l279" n="278">Ad tenues uicos, ad dura mapalia ruris,</l>
                <l xml:id="d001l280" n="279">Cernere erat liquido deductum ex aethere signum,</l>
                <l xml:id="d001l281" n="280">Purpurea exceptum tunica quod ferre senator</l>
                <l xml:id="d001l282" n="281">Formidat, laeui et matrona perhorruit armo:</l>
                <l xml:id="d001l283" n="282">Quod stupuit trito positum centone colonus,</l>
                <l xml:id="d001l284" n="283">Pauperis ad lychnum nati dum canabe pero</l>
                <l xml:id="d001l285" n="284">Consuitur, teneras lacerent ne tristia plantas</l>
                <l xml:id="d001l286" n="285">Constipata gelu, consertaque uepribus arua.</l>
                <l xml:id="d001l287" n="286">Miraturque sagi tenuato stamine miles</l>
                <l xml:id="d001l288" n="287">Insculptum mortis uitalia sede trophaeum.</l>
                <l xml:id="d001l289" n="288">Miraturque simulque pauet, qui uasa sacerdos</l>
                <l xml:id="d001l290" n="289">Obnubit, celeri supra tectoria lapsu</l>
                <l xml:id="d001l291" n="290">Aduentare cruces, et lintea pingere pallet</l>
                <l xml:id="d001l292" n="291">Spectator, densusque redit formidine sanguis</l>
                <l xml:id="d001l293" n="292">Ad fontem e riuis, titubantque in pectore fibrae.</l>
                <l xml:id="d001l294" n="293">Nec non ueloces ageret cum turbida lympha</l>
                <l xml:id="d001l295" n="294">Praecipitata molas summo de uertice montis,</l>
                <l xml:id="d001l296" n="295">Atque excepta rotis tereret frumenta, minister</l>
                <l xml:id="d001l297" n="296">Qui lassata, uago stridore et pondere sacci,</l>
                <l xml:id="d001l298" n="297">Pollineque inspersus, placido dare membra sopori</l>
                <l xml:id="d001l299" n="298">Decernit, rubro sub tectis spargitur imbre.</l>
                <l xml:id="d001l300" n="299">Olli per pectus, per crus, per colla, per aluum</l>
                <l xml:id="d001l301" n="300">Sydereae extemplo pingunt insignia guttae.</l>
                <l xml:id="d001l302" n="301">Quam uarii strepitus, quam dissona dogmata, quanti</l>
                <l xml:id="d001l303" n="302">Pro sensu capitum uario mussare susurri?</l>
                <l xml:id="d001l304" n="303">Crediderim dominum, celsae qui praesidet arci,</l>
                <l xml:id="d001l305" n="304">Olim longa sui potantem obliuia mundum</l>
                <l xml:id="d001l306" n="305">Vidisse, et signis uoluisse salubribus almae</l>
                <l xml:id="d001l307" n="306">Saepius (utque alias) excire ad limina lucis:</l>
                <l xml:id="d001l308" n="307">Quandoquidem sontes inferno sustulit antro</l>
                <l xml:id="d001l309" n="308">Tartareus princeps furias, scelerumque cateruas</l>
                <l xml:id="d001l310" n="309">Immisit Stigii reserantes abdita fontis,</l>
                <l xml:id="d001l311" n="310">Cuius mortifero dudum tenebrosus hiatu</l>
                <l xml:id="d001l312" n="311">Aera tabificum fumus praetexuit, inde</l>
                <l xml:id="d001l313" n="312">Angusta occulitur coelestis semita uitae,</l>
                <l xml:id="d001l314" n="313">Inde crucis miseros uesana obliuia tentant.</l>
                <l xml:id="d001l315" n="314">Hinc regina mali forte indignata sinistris</l>
                <l xml:id="d001l316" n="315">In caedes et bella ruit sitibunda cruoris,</l>
                <l xml:id="d001l317" n="316">Praecurritque rotas scisso discordia crine,</l>
                <l xml:id="d001l318" n="317">Successus belli si forte arriserit, illinc.</l>
                <l xml:id="d001l319" n="318">Ambitio erumpit rebus tumefacta secundis.</l>
                <l xml:id="d001l320" n="319">Tumque infernus amor lucri, tum lurida gliscit</l>
                <l xml:id="d001l321" n="320">Ingluuies, studioque omnes excerpta per artus</l>
                <l xml:id="d001l322" n="321">Spurca Venus, lassis nimium quae uiribus hausta</l>
                <l xml:id="d001l323" n="322">Et parit ignauos animos, et torquet atroci</l>
                <l xml:id="d001l324" n="323">Inuidia, et partos disperdit prodiga census.</l>
                <l xml:id="d001l325" n="324">Sic septemplicibus crassatur perdita uinclis</l>
                <l xml:id="d001l326" n="325">Bellua multorum capitum, quibus impete soeuo</l>
                <l xml:id="d001l327" n="326">Deiectam legimus quondam Babylona superbam:</l>
                <l xml:id="d001l328" n="327">Quam nec crudeli populasset milite Cyrus,</l>
                <l xml:id="d001l329" n="328">Nec centum crebro nutassent ariete portae,</l>
                <l xml:id="d001l330" n="329">Nec genesis falso lusisset dogmate mendax</l>
                <l xml:id="d001l331" n="330">Stellarum uariis intentus cursibus augur;</l>
                <l xml:id="d001l332" n="331">Ni prius hostiles hausisset perfida mores.</l>
                <l xml:id="d001l333" n="332">Quos noster, pudet heu, iam dudum accersiit orbis,</l>
                <l xml:id="d001l334" n="333">Quosque recens Babylon haustos cumulatius ambit.</l>
                <l xml:id="d001l335" n="334">Sed nec tam tumidam uictrix te Graecia quondam</l>
                <l xml:id="d001l336" n="335">Reddiderant coesi Marathonis in aequore Persae:</l>
                <l xml:id="d001l337" n="336">Non delusa Rhodo, tergo non fulta Platonis,</l>
                <l xml:id="d001l338" n="337">Non Demostheneae raptata uolumine linguae,</l>
                <l xml:id="d001l339" n="338">Neue Stagereo motu peruecta tonantis</l>
                <l xml:id="d001l340" n="339">Ad solium, tanto pereuntis ludicra famae</l>
                <l xml:id="d001l341" n="340">Aut studio aut plausu quondam deposcis inani,</l>
                <l xml:id="d001l342" n="341">Quam nunc imbelles laudum mentita trophaea</l>
                <l xml:id="d001l343" n="342">Ostentant fastu, quam plebs ignara tumescit.</l>
                <l xml:id="d001l344" n="343">Molliciem subde et luxus, quos prisca Tarenti</l>
                <l xml:id="d001l345" n="344">Fama reformidat, quos nescit Apicius, odit</l>
                <l xml:id="d001l346" n="345">Atque Philoxenium guttur, quos reiicit ille</l>
                <l xml:id="d001l347" n="346">Qui sceptro indignus tractauit Serica pensa</l>
                <l xml:id="d001l348" n="347">Et Sybaris parcae spernens obsonia mensae.</l>
                <l xml:id="d001l349" n="348">Sed quid Achemeniis quaesitam Regibus olim</l>
                <l xml:id="d001l350" n="349">Immanem Venerem (pudet heu memorare) prophani</l>
                <l xml:id="d001l351" n="350">Nomine damnatur qui non admiserit. Omnes</l>
                <l xml:id="d001l352" n="351">Quotquot collegit uitiorum Roma cloacas,</l>
                <l xml:id="d001l353" n="352">Assyrium Tyberi cum iam admisisset Orontem,</l>
                <l xml:id="d001l354" n="353">Mox propriis opibus, propriis ruitura sub armis,</l>
                <l xml:id="d001l355" n="354">Iamdudum excipiunt. insultat Maurus, et Afer,</l>
                <l xml:id="d001l356" n="355">Aegyptus, Libye subsannat, Thracia ridet.</l>
                <l xml:id="d001l357" n="356">Nec fidei monitis auscultant, Vincimur, aiunt:</l>
                <l xml:id="d001l358" n="357">Colluuies scelerum, uitiorum foetida nubes</l>
                <l xml:id="d001l359" n="358">Hinc illuc pridem migrauit, perfida turba</l>
                <l xml:id="d001l360" n="359">In Christum laxant impune repagula, nobis</l>
                <l xml:id="d001l361" n="360">Non impune datum, si Christum lingua lacessat,</l>
                <l xml:id="d001l362" n="361">Virginis et nomen nobis non spernitur almae:</l>
                <l xml:id="d001l363" n="362">Sed nec sacra Dei nobis, nec templa, nec arae</l>
                <l xml:id="d001l364" n="363">Venduntur, dominis quo tandem cernimus usque</l>
                <l xml:id="d001l365" n="364">Insultare canes? purgemus noxia, rectum</l>
                <l xml:id="d001l366" n="365">Firmemus, nostris opus est indicere bellum</l>
                <l xml:id="d001l367" n="366">Moribus inprimis, mox bella inferre prophanis</l>
                <l xml:id="d001l368" n="367">Scilicet in cassum patiemur mystica caelo</l>
                <l xml:id="d001l369" n="368">Delabi, aut ueteres tantum effudisse cruoris</l>
                <l xml:id="d001l370" n="369">Sacratae fidei proceres? aut denique Christi</l>
                <l xml:id="d001l371" n="370">Nil nobis prodesse necem patiemur amaram?</l>
                <l xml:id="d001l372" n="371">Subiectos populos compescas, inclyte Caesar,</l>
                <l xml:id="d001l373" n="372">A uitiis: neque enim tantas regnator Olympi</l>
                <l xml:id="d001l374" n="373">Virtutes et opes tibi contulit, ut tibi tantum</l>
                <l xml:id="d001l375" n="374">Prodessent, celsae rarissima munera dextrae.</l>
                <l xml:id="d001l376" n="375">Dona recognoscas fortis coelestia Caesar.</l>
                <l xml:id="d001l377" n="376">Sopitam turbis sacrato pollice barbam</l>
                <l xml:id="d001l378" n="377">Vellere ne pigeat, tua sunt haec munia, Caesar:</l>
                <l xml:id="d001l379" n="378">Stringere constantis fidei pro legibus ensem,</l>
                <l xml:id="d001l380" n="379">Insculptaque cruce infidos Maomethis alumnos</l>
                <l xml:id="d001l381" n="380">Pellere. Quae tibi sunt iam tradita, desine Caesar</l>
                <l xml:id="d001l382" n="381">Alter ut insumat. te contemnente, ministri</l>
                <l xml:id="d001l383" n="382">Christo non desunt Reges; nec tempora desunt,</l>
                <l xml:id="d001l384" n="383">Vt mores abigat Satana impellente nefastos,</l>
                <l xml:id="d001l385" n="384">Et crucis imperium longe lateque propaget.</l>
                <l xml:id="d001l386" n="385">Tu dudum lectus, nunc inuitatus, ad altas</l>
                <l xml:id="d001l387" n="386">Dirige (ne pigeat) foelicia carbasa portus.</l>
                <l xml:id="d001l388" n="387">Non deerunt equites, non instrumenta, fideles</l>
                <l xml:id="d001l389" n="388">Adsunt Italiae populi, lectissima pubes.</l>
                <l xml:id="d001l390" n="389">Viribus indomitis instructas ecce phalanges,</l>
                <l xml:id="d001l391" n="390">Tormenta, et celeres praestat Germania currus,</l>
                <l xml:id="d001l392" n="391">Et neruos belli, fauor ingens coelitus, idem</l>
                <l xml:id="d001l393" n="392">Quo fretus iam pene puer certamine Gallos</l>
                <l xml:id="d001l394" n="393">Contundis Latio, nec dum diademate frontem</l>
                <l xml:id="d001l395" n="394">Contectus, multosque domas. Gens effera nuper</l>
                <l xml:id="d001l396" n="395">Rettulit Arctoas inflictum uulnus in axes:</l>
                <l xml:id="d001l397" n="396">Iam metuuntque Gethae, metuit quoque Maurus, ut olim</l>
                <l xml:id="d001l398" n="397">Fugerat Eoas indignabundus in ortus:</l>
                <l xml:id="d001l399" n="398">Aemoniis equitum cuneus distinctus ab oris,</l>
                <l xml:id="d001l400" n="399">Dum Carolus bello iam Parthenopaea subiret</l>
                <l xml:id="d001l401" n="400">Moenia, magnanimis qui mox succumberet orsis.</l>
                <l xml:id="d001l402" n="401">Cuius nec gaesis Byzantia turba sarissas</l>
                <l xml:id="d001l403" n="402">Duxisset contra, refluus quoque Bosphorus udas</l>
                <l xml:id="d001l404" n="403">Veliuolam classem Thracum excepisset in ulnas:</l>
                <l xml:id="d001l405" n="404">Ter seruum Memphis iure indignata tyrannum</l>
                <l xml:id="d001l406" n="405">Cessisset Pharium uelamina torta tiaram.</l>
                <l xml:id="d001l407" n="406">Nunc aquila expetitur, rutilum quae insigne triumphi</l>
                <l xml:id="d001l408" n="407">Per Tanaim, Nilum, calidae per rura Sienes</l>
                <l xml:id="d001l409" n="408">Perque Arabum campos, ambustaque solibus arua</l>
                <l xml:id="d001l410" n="409">Vectet ad aurorae populos, ad ditia regna.</l>
                <l xml:id="d001l411" n="410">Sed uereor, Caesar, ueteri ne quassa timore</l>
                <l xml:id="d001l412" n="411">Occiduum turbet subitis incursibus orbem</l>
                <l xml:id="d001l413" n="412">Hostica gens fidei; ueluti cum percita uoce</l>
                <l xml:id="d001l414" n="413">Euigilant, nudo meditantur praelia dente</l>
                <l xml:id="d001l415" n="414">Turba canum, surdis si forte irritibus hostem</l>
                <l xml:id="d001l416" n="415">Nil arcent, nec baubatus effundere uanos</l>
                <l xml:id="d001l417" n="416">Contulit, insultum expediunt, quo territus hostis</l>
                <l xml:id="d001l418" n="417">Horreat, inque illum possit formido referri.</l>
                <l xml:id="d001l419" n="418">Rumpe moras, Praestan uideat Gangeticus armis</l>
                <l xml:id="d001l420" n="419">Caesaris excindi Persas, non spernere Hydaspem</l>
                <l xml:id="d001l421" n="420">Aut Hispanim, pontes patrios nec uisere saltus,</l>
                <l xml:id="d001l422" n="421">Donec odoratos alacer conscenderit Indos.</l>
            </div1>
        </body>
    </text>
</TEI>
