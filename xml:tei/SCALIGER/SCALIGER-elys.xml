<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SCALIGER-elys">
                    <title>elysium Atestinum</title>
                    <title type="short">elysium Atestinum</title>
                    <abbr>elys.</abbr>
                    <bibl>J. F. C. Richards, 1962</bibl>
                </title>
                <author xml:id="SCALIGER" n="256.000">
                    <name>Scaligero, Giulio Cesare</name>
                    <date>Riva del Garda 1484 - Agen 1558</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Giulio Cesare Scaligero</persName>
                    <abbr>SCALIGERO</abbr>
                </author>
                <respStmt>
                    <resp>Reference basis text</resp>
                    <name>J. F. C. Richards, 1962</name>
                </respStmt>
            </titleStmt>
            <extent>
                <measure unit="words" quantity="2564">2564</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>J. F. C. Richards, 1962</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Linda Spinazzè</bibl>
                </head>
                <p xml:id="d001l1" n="0|1">ad divam Isabellam Estensem Mantuae Marchionissam</p>
                <lb/>
                <l xml:id="d001l2" n="1">Huc mecum liquidis, Aurae Permessides, undis,</l>
                <l xml:id="d001l3" n="2">Quae gelidos Phoebi lucos et stagna Medusae</l>
                <l xml:id="d001l4" n="3">Curatis, dum sacra Deo blandita canenti</l>
                <l xml:id="d001l5" n="4">Sole sub aestivo Parnasia procubat umbra,</l>
                <l xml:id="d001l6" n="5">Ite, Padi rapido sese qua subtrahit aestu</l>
                <l xml:id="d001l7" n="6">Elysium, volucrisque fugam secat insula fluctus.</l>
                <l xml:id="d001l8" n="7">Vobis Elysium ante alios iustissimus Alfons,</l>
                <l xml:id="d001l9" n="8">Alfons, Italiae decoris redeuntis origo,</l>
                <l xml:id="d001l10" n="9">Nuncupat. Ingredere auspiciis regina secundis</l>
                <l xml:id="d001l11" n="10">Calliope, et paulum positis caelestibus armis</l>
                <l xml:id="d001l12" n="11">Hunc prius, o virgo, mecum decurre laborem.</l>
                <l xml:id="d001l13" n="12">At tu, cui veteres praeludit Mincius haustus,</l>
                <l xml:id="d001l14" n="13">Diva decus vatum, Diva ultima cura Deorum,</l>
                <l xml:id="d001l15" n="14">Magna animis, maior numeris Isabella superbis,</l>
                <l xml:id="d001l16" n="15">Unde polus terrae, tellus non invidet astris,</l>
                <l xml:id="d001l17" n="16">Huc ades, atque volens fraternis ardua ripis</l>
                <l xml:id="d001l18" n="17">Augustam dignare tuo Dea numine sylvam.</l>
                <l xml:id="d001l19" n="18">Illa, licet nunc sit moles pulcerrima, vestro</l>
                <l xml:id="d001l20" n="19">Auctior ingressu tamen, et praesentia sentit</l>
                <l xml:id="d001l21" n="20">Pignora, non solitoque premi se pondere gaudet.</l>
                <l xml:id="d001l22" n="21">Quin age, quae ignotae extiterit telluris origo,</l>
                <l xml:id="d001l23" n="22">Unde vices mundi gerat, unde haec munera tanta,</l>
                <l xml:id="d001l24" n="23">Quando hic omnia alunt omnes animalia sylvae,</l>
                <l xml:id="d001l25" n="24">Pande mihi, Dea. Num carum Proserpina munus</l>
                <l xml:id="d001l26" n="25">A genitore tulit, nigri cum regis ad aras</l>
                <l xml:id="d001l27" n="26">Infernae micuere faces, aciemque silentum</l>
                <l xml:id="d001l28" n="27">Hauserunt trepidi stringentia lumina manes?</l>
                <l xml:id="d001l29" n="28">An Pharos ut pinguis, viridesque Acheloides actae?</l>
                <l xml:id="d001l30" n="29">Anne Iovis fugiens thalamum vetitosque hymenaeos</l>
                <l xml:id="d001l31" n="30">Ceu levis Asterie patrio defluxit Olympo?</l>
                <l xml:id="d001l32" n="31">Laverat occiduis fumantia colla sub undis</l>
                <l xml:id="d001l33" n="32">Hesperus, ambrosiaque manu iuga dempserat horis</l>
                <l xml:id="d001l34" n="33">Emeritis, gelidae tum ros&lt;c&gt;ida luna tenebrae</l>
                <l xml:id="d001l35" n="34">Iura dabat, blandus cum corpora fessa animantum</l>
                <l xml:id="d001l36" n="35">Somnus habet, noctisque viam decurrit opacae.</l>
                <l xml:id="d001l37" n="36">Sustulerat nitidis Titan convexa quadrigis,</l>
                <l xml:id="d001l38" n="37">Cum laetos epulis Divos curisque solutos</l>
                <l xml:id="d001l39" n="38">Noctem exercentes tedis ardentibus atram</l>
                <l xml:id="d001l40" n="39">Deprendit. Fervent studiis pulsata deorum</l>
                <l xml:id="d001l41" n="40">Atria, multiplicique frequens strepit aula tumultu.</l>
                <l xml:id="d001l42" n="41">Ut primum fessus mensis assedit eburnis,</l>
                <l xml:id="d001l43" n="42">Incipit, aetherias nutu qui temperat arces:</l>
                <l xml:id="d001l44" n="43">"Omnem inter sese vario discrimine terram</l>
                <l xml:id="d001l45" n="44">Sortit(u)s sibi quisque De(u)s, quae vindicet arva.</l>
                <l xml:id="d001l46" n="45">Glandiferae mihi vocali sub numine quercus</l>
                <l xml:id="d001l47" n="46">Praestiterunt fidas primis in sortibus urnas,</l>
                <l xml:id="d001l48" n="47">Quaque Eurique Notique acres arentia plangunt</l>
                <l xml:id="d001l49" n="48">Litora, et accensis exaestuat orbis arenis,</l>
                <l xml:id="d001l50" n="49">Atque locus, ventosa graves ubi Graecia metas</l>
                <l xml:id="d001l51" n="50">Sudabit, piceoque ingens in pulvere nimbus</l>
                <l xml:id="d001l52" n="51">Arva Phrygis quondam Pelopis captiva docebit</l>
                <l xml:id="d001l53" n="52">Fulmineas domitare rotas, tumulumque sub ipsum</l>
                <l xml:id="d001l54" n="53">Flectere praecipites rapido discrimine cursus."</l>
                <l xml:id="d001l55" n="54">Inde aliis aliae diversis sedibus aurae</l>
                <l xml:id="d001l56" n="55">Evenere, vocat teneris cava tympana palmis</l>
                <l xml:id="d001l57" n="56">Ida ferax, latebris errata liquentibus Ida,</l>
                <l xml:id="d001l58" n="57">Ida parens fluviorum, ingentibus ardua sylvis.</l>
                <l xml:id="d001l59" n="58">Aegae caeruleo Neptuno, Ephyreiaque ora</l>
                <l xml:id="d001l60" n="59">Omnia sunt educta, dederunt omnia sortes.</l>
                <l xml:id="d001l61" n="60">"Quare agite, o superi, cum solem cernitis," inquit,</l>
                <l xml:id="d001l62" n="61">"Rerum omnem repeti seriem cursumque iubete</l>
                <l xml:id="d001l63" n="62">Et male compositis regressum exposcite fatis."</l>
                <l xml:id="d001l64" n="63">Dixerat, et tacitum per pectora dura deorum</l>
                <l xml:id="d001l65" n="64">Murmur iit, contraque obnixi iussa retractant.</l>
                <l xml:id="d001l66" n="65">Ad quos ut nitidum sol extulit aureus orbem,</l>
                <l xml:id="d001l67" n="66">Quo maesta levat obsessi caligine caeli</l>
                <l xml:id="d001l68" n="67">Triste supercilium frangens, et nubila differt,</l>
                <l xml:id="d001l69" n="68">Extemplo sedati animi, risitque nitore</l>
                <l xml:id="d001l70" n="69">Omnipotens permulsa domus. Tunc incipit ille.</l>
                <l xml:id="d001l71" n="70">"Ponite dissidium, nulla altera fata moramur</l>
                <l xml:id="d001l72" n="71">Terrarum, sibi quisque habeat quae protulit urnis.</l>
                <l xml:id="d001l73" n="72">Terra cavo pelagi latitat quae parva recessu</l>
                <l xml:id="d001l74" n="73">Perpetitur fluctusque vagos Eurosque minaces</l>
                <l xml:id="d001l75" n="74">Nequicquam, caecoque iacens ingloria fundo</l>
                <l xml:id="d001l76" n="75">Desidet; illa mihi statuat delubra volenti</l>
                <l xml:id="d001l77" n="76">Augeat et flammis sordentes pinguibus aras.</l>
                <l xml:id="d001l78" n="77">Tu modo fac humiles oras et litora circum</l>
                <l xml:id="d001l79" n="78">Quae nunc insultant graviter, maria alta residant."</l>
                <l xml:id="d001l80" n="79">Sic fatus Iovis assensum nutumque manebat.</l>
                <l xml:id="d001l81" n="80">Stant Parcae volucres, et mollia iussa reponunt.</l>
                <l xml:id="d001l82" n="81">Tum Rhodon aequoreis lucis pater evocat antris</l>
                <l xml:id="d001l83" n="82">Informemque animat limum, fingitque sequentem.</l>
                <l xml:id="d001l84" n="83">Illa educta vadis paulatim ducere fibras</l>
                <l xml:id="d001l85" n="84">Et simul apparere, rudes pergliscere in auras.</l>
                <l xml:id="d001l86" n="85">Ceu levis in gelidis abstrusa recessibus unda,</l>
                <l xml:id="d001l87" n="86">Cum sylva adductis excisa securibus, aut cum</l>
                <l xml:id="d001l88" n="87">Cladem motus agens venas laxavit hiantis,</l>
                <l xml:id="d001l89" n="88">Emicat et fugiens prono petit agmine campum.</l>
                <l xml:id="d001l90" n="89">Tum pater aequoreae domitor saevissimus irae,</l>
                <l xml:id="d001l91" n="90">"Scilicet haec, " inquit, "nostris iniuria regnis</l>
                <l xml:id="d001l92" n="91">Accedet? Non sat fuerat quod terra profundo</l>
                <l xml:id="d001l93" n="92">Merserit, et pelago victrix dominetur aperto?</l>
                <l xml:id="d001l94" n="93">Quid referam profugosque lacus fontesque receptos,</l>
                <l xml:id="d001l95" n="94">Meque mihi ereptum? Quid caerula numina Nymphas</l>
                <l xml:id="d001l96" n="95">Fluminaque exesas subterstagnantia rupes?</l>
                <l xml:id="d001l97" n="96">Id vero miseris detur mortalibus? Esto.</l>
                <l xml:id="d001l98" n="97">Nunc etiam pelagi spaciis excludimur ipsis.</l>
                <l xml:id="d001l99" n="98">Quis modus, aut quae finis erit? Quid maxime rerum</l>
                <l xml:id="d001l100" n="99">Iam statuis? Quae meta meo sperata dolori est?"</l>
                <l xml:id="d001l101" n="100">Olli sedato respondit Iuppiter ore,</l>
                <l xml:id="d001l102" n="101">Despiciens pontumque ferum terrasque repostas.</l>
                <l xml:id="d001l103" n="102">"Nil equidem - caput hoc iuro atque haec sceptra - negarim,</l>
                <l xml:id="d001l104" n="103">O frater, neque te frustra sperare licebat.</l>
                <l xml:id="d001l105" n="104">Verum ardor gravis inflexit studia alta deorum.</l>
                <l xml:id="d001l106" n="105">Cede mihi, durique graves age pectoris aestus.</l>
                <l xml:id="d001l107" n="106">Ac ne qua deinceps pelago frauderis aperto,</l>
                <l xml:id="d001l108" n="107">Accipe, quae nostrae rata sit sententia menti.</l>
                <l xml:id="d001l109" n="108">Illa vides tumidum frenantia litora pontum</l>
                <l xml:id="d001l110" n="109">Fontesque fluviosque lacus lentasque paludes,</l>
                <l xml:id="d001l111" n="110">Quicquid et intra se liquidi complectitur orbis;</l>
                <l xml:id="d001l112" n="111">Hos tu olim excipies rapidos, nunc forte morantes,</l>
                <l xml:id="d001l113" n="112">Atque vagos temere castigans rupibus altis</l>
                <l xml:id="d001l114" n="113">Praedulci fluvio Tethyn mulcebis amaram.</l>
                <l xml:id="d001l115" n="114">Litora sed valido poteris perrumpere pulsu</l>
                <l xml:id="d001l116" n="115">Alternoque vado terras tentare iacentis.</l>
                <l xml:id="d001l117" n="116">Praeterea quaecumque maris premit insula cursum</l>
                <l xml:id="d001l118" n="117">Neptunum agnoscat dominum regemque potentem,</l>
                <l xml:id="d001l119" n="118">Imponatque focis tauros atque exta recludat.</l>
                <l xml:id="d001l120" n="119">Tum tu etiam avulsis maria alta immittere terris</l>
                <l xml:id="d001l121" n="120">Caeruleosque atris arcessere nubibus austros</l>
                <l xml:id="d001l122" n="121">Et poteris caelum summotis reddere nimbis."</l>
                <l xml:id="d001l123" n="122">Dicta graves iubet hinc testes audire sorores</l>
                <l xml:id="d001l124" n="123">Cum Nemesi, tremuitque palus horrenda profundi.</l>
                <l xml:id="d001l125" n="124">Qualis ubi insani perturbant aequora venti,</l>
                <l xml:id="d001l126" n="125">Anceps, non uno suspensus flamine fluctus</l>
                <l xml:id="d001l127" n="126">Imminet, hic si devexo niger incubet axe</l>
                <l xml:id="d001l128" n="127">Auster, et humectis horror Vulturnius alis</l>
                <l xml:id="d001l129" n="128">Cedit, et ingenti paret gravis unda tyranno.</l>
                <l xml:id="d001l130" n="129">Neptunus molitur iter, iunctisque quadrigis</l>
                <l xml:id="d001l131" n="130">Vadit; eo gradiente metu maria alta tremiscunt</l>
                <l xml:id="d001l132" n="131">Moeniaque stabilique ingentes obiice turres</l>
                <l xml:id="d001l133" n="132">Nutant, et pecori stragem iuga celsa minantur.</l>
                <l xml:id="d001l134" n="133">Immanem ut rapuit Telchinia tela tridentem</l>
                <l xml:id="d001l135" n="134">Turbidus, utque fluor miscens proclivis arenas</l>
                <l xml:id="d001l136" n="135">Cunctantis deduxit aquas, utque impulit aequor,</l>
                <l xml:id="d001l137" n="136">Oppugnata gravi tum primum litora fluctu</l>
                <l xml:id="d001l138" n="137">Terrificis tempestatum gemuere ruinis.</l>
                <l xml:id="d001l139" n="138">Exin qui Latias haerebat segnis ad aras,</l>
                <l xml:id="d001l140" n="139">Immittit rapidum Zanclaeis faucibus aestum.</l>
                <l xml:id="d001l141" n="140">Inde omnem terris longo discrimine Macram</l>
                <l xml:id="d001l142" n="141">Distulit, et Tenedon Teucro de litore vellit,</l>
                <l xml:id="d001l143" n="142">Atque hinc digressum montana cacumina tollunt.</l>
                <l xml:id="d001l144" n="143">Intremit ictus Athos, Lemnumque a vertice lato</l>
                <l xml:id="d001l145" n="144">Excutit; illa diu caeli per inane voluta</l>
                <l xml:id="d001l146" n="145">Caeca refert longo flammarum semina tractu.</l>
                <l xml:id="d001l147" n="146">Inde autem saltu valido supra ardua fertur</l>
                <l xml:id="d001l148" n="147">Nubila, et ardentem raptus sublimis in Aetnam</l>
                <l xml:id="d001l149" n="148">Virus inexhaustum spirantis dissipat ignes.</l>
                <l xml:id="d001l150" n="149">Tum sparsae abstulerunt secum Meligunida flam&lt;m&gt;ae,</l>
                <l xml:id="d001l151" n="150">Qua ferus Hippotades vasti sub rupibus antri</l>
                <l xml:id="d001l152" n="151">Ventorum imperia exercet, nautaeque vaganti</l>
                <l xml:id="d001l153" n="152">Aeolios acies aperit Vulcania campos.</l>
                <l xml:id="d001l154" n="153">Iamque sub Eoos saevus tranaverat ortus,</l>
                <l xml:id="d001l155" n="154">Assyrios ubi prima legit Matuta labores</l>
                <l xml:id="d001l156" n="155">Purpureoque diem veniens Oriente colorat.</l>
                <l xml:id="d001l157" n="156">Iam maris accipiunt vires Cinyreia regna,</l>
                <l xml:id="d001l158" n="157">Cum Venus indigno pectus perculsa dolore:</l>
                <l xml:id="d001l159" n="158">"Si me dilectis adeo disiungis ab oris,</l>
                <l xml:id="d001l160" n="159">O genitor, quid enim vestro me sanguine cretam</l>
                <l xml:id="d001l161" n="160">Proderit, aut ponti caelo commista fateri</l>
                <l xml:id="d001l162" n="161">Semina, quo natam, genitor, quo pignore sancis?"</l>
                <l xml:id="d001l163" n="162">Dixerat, atque oculis roseum difflabat amorem.</l>
                <l xml:id="d001l164" n="163">Tum deus, "Omnia diva potes Amathusia apud me.</l>
                <l xml:id="d001l165" n="164">Verum cuncta, vides, saevissimus aequora Nereus</l>
                <l xml:id="d001l166" n="165">Impulit, et terrae magis et magis ingruit unda.</l>
                <l xml:id="d001l167" n="166">Posce aliud, nostrumque explora numen in illo.</l>
                <l xml:id="d001l168" n="167">Est mihi supremo qua se fert plurimus orbe</l>
                <l xml:id="d001l169" n="168">Oceanus, pictumque frequens praeterfluit axem;</l>
                <l xml:id="d001l170" n="169">Elysium claro dixerunt nomine Graii.</l>
                <l xml:id="d001l171" n="170">Hinc tibi, quae laetas animas fortissima quondam</l>
                <l xml:id="d001l172" n="171">Pectora, progeniem prima sub origine vestram</l>
                <l xml:id="d001l173" n="172">Aurea limitibus praescriptis terra coercet,</l>
                <l xml:id="d001l174" n="173">Quas me cunque iubes caeli vectare sub auras,</l>
                <l xml:id="d001l175" n="174">Serviat, illustresque ostentet clara nepotes."</l>
                <l xml:id="d001l176" n="175">Excipit hic Venus: "Haud equidem promissa recusem.</l>
                <l xml:id="d001l177" n="176">Illa inculta vides loca nunc, quae fertilis ambit</l>
                <l xml:id="d001l178" n="177">Vorticibusque cavis lentos Padus explicat orbes.</l>
                <l xml:id="d001l179" n="178">Olim huc concedet Phrygiis opulentia terris.</l>
                <l xml:id="d001l180" n="179">Ducet honoratam sobolem Troianus Atestes.</l>
                <l xml:id="d001l181" n="180">Nulla terra parens tollet se maior ad auras</l>
                <l xml:id="d001l182" n="181">Progenie, propiorque humeris pulsabit Olympum,</l>
                <l xml:id="d001l183" n="182">Roma meo licet Aenea se iactet alumno,</l>
                <l xml:id="d001l184" n="183">Devictumque premat saevis sub fascibus orbem.</l>
                <l xml:id="d001l185" n="184">Nanque sub altisono Boreas qua fulminat axe</l>
                <l xml:id="d001l186" n="185">Atram hyemem late pluvium deducere caelum</l>
                <l xml:id="d001l187" n="186">In Romam video, et victis dominarier arvis.</l>
                <l xml:id="d001l188" n="187">Ast ubi se laetis tollet Ferraria glebis,</l>
                <l xml:id="d001l189" n="188">Altius insurget vivax, florensque nepotum</l>
                <l xml:id="d001l190" n="189">Fama suis patribus, maioribus obstrepet actis,</l>
                <l xml:id="d001l191" n="190">Donec ad Alfonsum sit ventum. Hic fortibus ausis</l>
                <l xml:id="d001l192" n="191">Felici extendet fato virtutis honores.</l>
                <l xml:id="d001l193" n="192">Hunc imitari operosum erit extremique laboris.</l>
                <l xml:id="d001l194" n="193">Tantum iustitia magnus, tantum intonat armis.</l>
                <l xml:id="d001l195" n="194">Praeterea frenis positis argentea phoebe</l>
                <l xml:id="d001l196" n="195">Cum tacet, et sudum laetis secat aera flam&lt;m&gt;is</l>
                <l xml:id="d001l197" n="196">Aeternaque face Ionii tranquilla relucent,</l>
                <l xml:id="d001l198" n="197">Candida suspiciens Isabellae protinus ora,</l>
                <l xml:id="d001l199" n="198">Ora graves placido gestantia lumine fastus,</l>
                <l xml:id="d001l200" n="199">Aurea conspicuis stupeat sua sidera terris.</l>
                <l xml:id="d001l201" n="200">Non illam magno sub principe coniuge magnum</l>
                <l xml:id="d001l202" n="201">Imperium capit, at colles egressa superbos,</l>
                <l xml:id="d001l203" n="202">Qua densis iter ostendunt clara ocia sylvis</l>
                <l xml:id="d001l204" n="203">Fortunatarum sedes auctura sororum,</l>
                <l xml:id="d001l205" n="204">Cum vatum victae vires atque orsa fatiscent,</l>
                <l xml:id="d001l206" n="205">Audiet exorata, aderitque vocantibus ultro.</l>
                <l xml:id="d001l207" n="206">Hic statue, haec nostris esto meta ultima votis."</l>
                <l xml:id="d001l208" n="207">Dixit, et Idalium nemus et frondosa Cythera</l>
                <l xml:id="d001l209" n="208">Laeta petit, certasque animo spes concipit alto</l>
                <l xml:id="d001l210" n="209">Illustrique suos haurit virtute minores,</l>
                <l xml:id="d001l211" n="210">Romanas acies, successoremque decoris</l>
                <l xml:id="d001l212" n="211">Invicti, dantemque aeternam in saecula prolem</l>
                <l xml:id="d001l213" n="212">Sanguine coniunctum longe miratur Atestem.</l>
                <l xml:id="d001l214" n="213">At maris immensi domitor volat aequora curru,</l>
                <l xml:id="d001l215" n="214">Quem circum assultant informia corpora cete.</l>
                <l xml:id="d001l216" n="215">Subsidunt acta in spumas crispataque cedunt</l>
                <l xml:id="d001l217" n="216">Caerula, et obversis stridunt vaga marmora sulcis.</l>
                <l xml:id="d001l218" n="217">Qualis ubi aetheria praepes Iovis armiger aula</l>
                <l xml:id="d001l219" n="218">Seu pavidum leporem, seu pronum in cornua cervum</l>
                <l xml:id="d001l220" n="219">Despiciens, specula celer insidiatus ab alta</l>
                <l xml:id="d001l221" n="220">Orbe datur breviore, trahitque in nubibus auras.</l>
                <l xml:id="d001l222" n="221">Ast illi caput atque rotantia pectora circum</l>
                <l xml:id="d001l223" n="222">Funduntur picae ignavae, corvique sequaces</l>
                <l xml:id="d001l224" n="223">Solicitataque vulturii gens improba odore.</l>
                <l xml:id="d001l225" n="224">Nec mora, vocales cogit per caerula fratres</l>
                <l xml:id="d001l226" n="225">Velivolae tibicen aquae, cui flexa recurvo</l>
                <l xml:id="d001l227" n="226">Turbine concha favens tumido quatit aethera cantu.</l>
                <l xml:id="d001l228" n="227">Est locus Hesperia in magna, qua flexibus ingens</l>
                <l xml:id="d001l229" n="228">Mille fluentisonis amnes Padus excipit undis.</l>
                <l xml:id="d001l230" n="229">Perpetua hinc atque hinc immani pondere rupes</l>
                <l xml:id="d001l231" n="230">It caelo, et rapidae feliciter imperat undae.</l>
                <l xml:id="d001l232" n="231">Hic ubi sublimes spoliis suspectat ovantis</l>
                <l xml:id="d001l233" n="232">Italiae Regina suos Ferraria Divos,</l>
                <l xml:id="d001l234" n="233">Mus[s]arum Martisque amplexa penatibus umbram,</l>
                <l xml:id="d001l235" n="234">Illi sponte sua nitidis famulatur arenis</l>
                <l xml:id="d001l236" n="235">Hesperiae Rex Eridanus, cursuque solutus</l>
                <l xml:id="d001l237" n="236">Aurea purpureis libat vestigia lymphis.</l>
                <l xml:id="d001l238" n="237">Huc omnes vitreis virides Tritones ab antris</l>
                <l xml:id="d001l239" n="238">Alta secant, cedunt fluctus, undaeque dehiscunt.</l>
                <l xml:id="d001l240" n="239">Pars erexerunt pinnas, aurasque morantes</l>
                <l xml:id="d001l241" n="240">Captant, et votis aspirant flabra secundis.</l>
                <l xml:id="d001l242" n="241">Aut solem glaucae densis contex&lt;t&gt;ibus algae</l>
                <l xml:id="d001l243" n="242">Defendunt, bifidis trepidant freta fervida caudis</l>
                <l xml:id="d001l244" n="243">Convulsumque feris fugit occursantibus aequor.</l>
                <l xml:id="d001l245" n="244">At parte ex alia viridis chorus ordine longo</l>
                <l xml:id="d001l246" n="245">Nereidum comitatur iter, vitreisque sub undis</l>
                <l xml:id="d001l247" n="246">Lubrica pellucent labenti pectora fluctu.</l>
                <l xml:id="d001l248" n="247">Exercent humeros aliae, pars colla ferarum,</l>
                <l xml:id="d001l249" n="248">Nant aliae, tremulis respondet plausibus aether,</l>
                <l xml:id="d001l250" n="249">Impexi fluitant crines et in aequore ludunt.</l>
                <l xml:id="d001l251" n="250">Cunctorum in medio pacatis ducitur austris</l>
                <l xml:id="d001l252" n="251">Terra ferens clarosque viros animasque beatas.</l>
                <l xml:id="d001l253" n="252">Cui pater audaces adiunxerat ipse iugales,</l>
                <l xml:id="d001l254" n="253">Laetmothoum, Rhothiumque Polyclystumque Haliumque,</l>
                <l xml:id="d001l255" n="254">Quos deprensa cavis pelagi sub cotibus imi</l>
                <l xml:id="d001l256" n="255">Cymothoe magno genitori effudit in auras,</l>
                <l xml:id="d001l257" n="256">Cum vultus et colla iubis mentitus equinis</l>
                <l xml:id="d001l258" n="257">Improbus hinnitu scopulos tentaret acuto.</l>
                <l xml:id="d001l259" n="258">Illi indignantes densos obsistere fluctus</l>
                <l xml:id="d001l260" n="259">Irarum tumidis proflabant naribus ignes,</l>
                <l xml:id="d001l261" n="260">Acriaque in numerum properata volumina crurum</l>
                <l xml:id="d001l262" n="261">Ex&lt;s&gt;inuant, caecaque cient aspergine caelum</l>
                <l xml:id="d001l263" n="262">Infrenes; curvi absistunt a pectore montes,</l>
                <l xml:id="d001l264" n="263">Ex&lt;s&gt;ultantque vada et latices miscentur amari.</l>
                <l xml:id="d001l265" n="264">Nunc age, dura premens olidae quid tergora phocae,</l>
                <l xml:id="d001l266" n="265">Immensi pecoris custos maris, agmina Proteus</l>
                <l xml:id="d001l267" n="266">Dum cogit, lentoque salo riget horrida barba,</l>
                <l xml:id="d001l268" n="267">Dic Dea, quae vasto nos ausa es credere ponto.</l>
                <l xml:id="d001l269" n="268">O dilecta viris et diis dilecta Latinis</l>
                <l xml:id="d001l270" n="269">Terra potens, terra imperio decorata potenti,</l>
                <l xml:id="d001l271" n="270">Quae magni tecum vectas compendia mundi,</l>
                <l xml:id="d001l272" n="271">Nunc ego Romanas acies, pubemque Sabellam</l>
                <l xml:id="d001l273" n="272">Praetereo; maior rerum me concitat ardor.</l>
                <l xml:id="d001l274" n="273">Vos, quibus imperio aspirat Fortuna secundo,</l>
                <l xml:id="d001l275" n="274">Magnos heroas, natos melioribus annis,</l>
                <l xml:id="d001l276" n="275">Alloquor, Italiae quibus altum nomen inhaeret.</l>
                <l xml:id="d001l277" n="276">Ite per Eridani fluctus undasque sonantes,</l>
                <l xml:id="d001l278" n="277">Laeta manus, quam laetus agit Troianus Atestes,</l>
                <l xml:id="d001l279" n="278">Dum consanguineis arridet gloria turmis.</l>
                <l xml:id="d001l280" n="279">Ante alios duris Alcides clarus in armis</l>
                <l xml:id="d001l281" n="280">Ex&lt;s&gt;ultans, trepidumque ciens in praelia Martem</l>
                <l xml:id="d001l282" n="281">Itala barbaricis immittet signa maniplis.</l>
                <l xml:id="d001l283" n="282">Quem quantum imperii commendant sceptra potentis,</l>
                <l xml:id="d001l284" n="283">Tantus adest triplici divino munere prole</l>
                <l xml:id="d001l285" n="284">Conspiciendus, et ipse tamen sibi cedit in illis.</l>
                <l xml:id="d001l286" n="285">Sed iam quid rerum perspecto clarius orbe</l>
                <l xml:id="d001l287" n="286">Viderit Hippolyto, clarove quid auctius ore</l>
                <l xml:id="d001l288" n="287">Pectoreque atque animis Isabellae et praepete lingua</l>
                <l xml:id="d001l289" n="288">Omnia qui nitido rimatur lumine Titan,</l>
                <l xml:id="d001l290" n="289">Aut quidnam ingenio, divinis maius et armis</l>
                <l xml:id="d001l291" n="290">Alfonso, tibi scis alibi, Regina, canendum,</l>
                <l xml:id="d001l292" n="291">Calliope, Euganeis iuvenis cum ductus ab agris</l>
                <l xml:id="d001l293" n="292">Fervidus audaci deducet carmina nisu.</l>
                <l xml:id="d001l294" n="293">Nanque huc in tenuem pugnas arcessere cantum</l>
                <l xml:id="d001l295" n="294">Non opus est, spaciisque premor disclusus iniquis.</l>
                <l xml:id="d001l296" n="295">Tunc tibi munificos animos, illustria facta</l>
                <l xml:id="d001l297" n="296">Dicendum, ac forti quaesitos Marte triumphos,</l>
                <l xml:id="d001l298" n="297">Ancipiti ut toties bellatum in moenibus ausu,</l>
                <l xml:id="d001l299" n="298">Ut propulsato sublata ex orbe trophaea,</l>
                <l xml:id="d001l300" n="299">Inclyta Mausoli cedat quibus aura maritae.</l>
                <l xml:id="d001l301" n="300">Sed mea quid revocas ad te, clarissima Tellus,</l>
                <l xml:id="d001l302" n="301">Carmina, solicitas nostros quid, Mantua, cantus,</l>
                <l xml:id="d001l303" n="302">Mantua, cui gonsaga Domus, cui flam&lt;m&gt;ea Martis</l>
                <l xml:id="d001l304" n="303">Pectora, Minciadesque manus armantur in hostem?</l>
                <l xml:id="d001l305" n="304">Quid tua Benacus scindens uxorius arva</l>
                <l xml:id="d001l306" n="305">Turgidior sese dotalibus addidit undis?</l>
                <l xml:id="d001l307" n="306">An quod Atestino pariter sub sidere fulgens</l>
                <l xml:id="d001l308" n="307">Grandior adiunctis ex&lt;s&gt;ultat curia Divis?</l>
                <l xml:id="d001l309" n="308">Dii patrii Indigetes sacrosanctique Penates,</l>
                <l xml:id="d001l310" n="309">Ipsa suis residens Isabella calentibus aris</l>
                <l xml:id="d001l311" n="310">Prospiciat fractis pacato numine Musis</l>
                <l xml:id="d001l312" n="311">Invictumque manu atque animis sortita maritum</l>
                <l xml:id="d001l313" n="312">Auctaque sidereo non uno tempore foetu</l>
                <l xml:id="d001l314" n="313">Divinis validum fratrem miretur in armis,</l>
                <l xml:id="d001l315" n="314">Quid tantum ferro valeat, quid fulmine tantum</l>
                <l xml:id="d001l316" n="315">Fortia disiecto disturbet moenia vallo,</l>
                <l xml:id="d001l317" n="316">Unde fluant tumidis generosae fluctibus irae.</l>
                <l xml:id="d001l318" n="317">Conscia, magnanimo pariter commista pudore</l>
                <l xml:id="d001l319" n="318">Pectoribus semel ut virtus incanduit altis,</l>
                <l xml:id="d001l320" n="319">Infractis infesta cadunt Mavortia pilis</l>
                <l xml:id="d001l321" n="320">Pila, sonant flictu galeae, truncosque volutant</l>
                <l xml:id="d001l322" n="321">C&lt;a&gt;ede viros victo rorantes sanguine rivi.</l>
                <l xml:id="d001l323" n="322">Testis erit miserae clades infanda Ravennae.</l>
                <l xml:id="d001l324" n="323">Fortia cum gravibus vectabunt funera plaustris,</l>
                <l xml:id="d001l325" n="324">Sanguine tum latos humeros aspersus Hibero</l>
                <l xml:id="d001l326" n="325">Igneus ante alios acies turbabit apertas</l>
                <l xml:id="d001l327" n="326">Restituetque loco victos, totumque duorum</l>
                <l xml:id="d001l328" n="327">Ipse exercituum referet decus, hic ubi sistet</l>
                <l xml:id="d001l329" n="328">Spiritus, invictique animum victoris anhelans</l>
                <l xml:id="d001l330" n="329">Confertos c&lt;a&gt;eso vastabit milite campos.</l>
                <l xml:id="d001l331" n="330">Ut quondam Alpinas augentia robora rupes</l>
                <l xml:id="d001l332" n="331">Stant connixa altis radicibus, unde sonantes</l>
                <l xml:id="d001l333" n="332">Secura irrident austros, ubi Circius urget</l>
                <l xml:id="d001l334" n="333">Protinus eversis tollunt fastigia plantis.</l>
                <l xml:id="d001l335" n="334">Intus hiant vastique specus altaeque cavernae.</l>
                <l xml:id="d001l336" n="335">Salve, summe parens patriae, dux unice bello,</l>
                <l xml:id="d001l337" n="336">Nate Diis Italis, Italum pater alme Deorum,</l>
                <l xml:id="d001l338" n="337">Alfons bellipotens, quo non praestantior alter</l>
                <l xml:id="d001l339" n="338">Sanguineas animare acies, obducere turres,</l>
                <l xml:id="d001l340" n="339">Signa inferre cavis cuneis, dum fluctuat hostis,</l>
                <l xml:id="d001l341" n="340">Aut disturbatas ferro reparare cohortes,</l>
                <l xml:id="d001l342" n="341">Urbis excidio petere, obsidione tenere.</l>
                <l xml:id="d001l343" n="342">Surge potens, terraeque minax caeloque vocanti</l>
                <l xml:id="d001l344" n="343">Surget et armorum tecum decus extinctorum.</l>
                <l xml:id="d001l345" n="344">Atque olim audebis magnis volventibus annis</l>
                <l xml:id="d001l346" n="345">Aurea cognato deducere saecula mundo.</l>
                <l xml:id="d001l347" n="346">Perpetuo et cingens divina haec litora muro</l>
                <l xml:id="d001l348" n="347">Institues sylvam omnigenam, genus omne animantum</l>
                <l xml:id="d001l349" n="348">Et pisces et quadrupedes pictasque volucres,</l>
                <l xml:id="d001l350" n="349">Hic ubi Atestinas ingens Padus audit habenas,</l>
                <l xml:id="d001l351" n="350">Cervasque et capreas, leporumque agitata pavore</l>
                <l xml:id="d001l352" n="351">Pectora, et intactas tenera cervice iuvencas.</l>
                <l xml:id="d001l353" n="352">Nulla leves aditus animalia noxia tardant,</l>
                <l xml:id="d001l354" n="353">Matrum mille legunt teneri vestigia damae.</l>
                <l xml:id="d001l355" n="354">Non apri irarum memores febrisve leonum,</l>
                <l xml:id="d001l356" n="355">Aut hominum insolito gaudens panthera furore,</l>
                <l xml:id="d001l357" n="356">Verum agilis tremulo dat in aera corpore saltum</l>
                <l xml:id="d001l358" n="357">Capreolus, luxuque fremit, blandeque coruscat</l>
                <l xml:id="d001l359" n="358">Cornibus, et pugnae Venerem proludit acerbam.</l>
                <l xml:id="d001l360" n="359">Plurima praeterea formis animalia miris,</l>
                <l xml:id="d001l361" n="360">Vecta peregrinis animosi flatibus Euri,</l>
                <l xml:id="d001l362" n="361">Assyria Hesperio mutarunt pabula caelo.</l>
                <l xml:id="d001l363" n="362">Inde canem meditans, incursus inde leporum,</l>
                <l xml:id="d001l364" n="363">Perplexis temere latitans in sepibus hoedus</l>
                <l xml:id="d001l365" n="364">Vagiit, et pavida signavit voce parentem,</l>
                <l xml:id="d001l366" n="365">Arida quae caro metuens ieiunia foetu,</l>
                <l xml:id="d001l367" n="366">Aut dulcem cytisum aut udum depasta salictu&lt;m&gt;,</l>
                <l xml:id="d001l368" n="367">Implet odoratis distentum frondibus uber.</l>
                <l xml:id="d001l369" n="368">Pone sub Alfonso mecum, grex parve, timorem,</l>
                <l xml:id="d001l370" n="369">Tutus age, et magnos disce hic cognoscere Divos.</l>
                <l xml:id="d001l371" n="370">Non aberunt corili, non pix, non poma, nec himbris</l>
                <l xml:id="d001l372" n="371">Non admissurae fagi solemque cadentem.</l>
                <l xml:id="d001l373" n="372">At procul apricos arcent pineta colubros.</l>
                <l xml:id="d001l374" n="373">Hinc horti Hesperidum rident, hinc laetus Adonis</l>
                <l xml:id="d001l375" n="374">Et Rex Phaeacum, atque illustri discolor umbra</l>
                <l xml:id="d001l376" n="375">Populus, Herculeos foliis imitata labores,</l>
                <l xml:id="d001l377" n="376">Moraque castaneaeque, pyrus, cerasique nucesque,</l>
                <l xml:id="d001l378" n="377">Doctaque non alio transmittere vitis odores,</l>
                <l xml:id="d001l379" n="378">Et quaecunque sinu felix Pomona reducto</l>
                <l xml:id="d001l380" n="379">Sparsura ad fontis scatebras et ad ampla reportat</l>
                <l xml:id="d001l381" n="380">Atria, Niliacos muro victura labores,</l>
                <l xml:id="d001l382" n="381">Ut, quoniam toto princeps erit optimus orbe,</l>
                <l xml:id="d001l383" n="382">Huc magni deducta orbis deserviat ora.</l>
                <l xml:id="d001l384" n="383">Talia flam&lt;m&gt;ato divinus pectore vates</l>
                <l xml:id="d001l385" n="384">Mira Diis pelagi, nobis ventura profudit,</l>
                <l xml:id="d001l386" n="385">Donec eos Rex Eridanus pleno accipit alveo</l>
                <l xml:id="d001l387" n="386">Pumicibusque cavis epularum apponit honores.</l>
                <l xml:id="d001l388" n="387">Iamque extrema canit cornu vestigia Triton.</l>
                <l xml:id="d001l389" n="388">Tum vero indigenae superant nemora avia Nymphae,</l>
                <l xml:id="d001l390" n="389">Capripedumque pecus Fauni prolesque biformes</l>
                <l xml:id="d001l391" n="390">Huc illuc volvunt oculos, et victa stupescit</l>
                <l xml:id="d001l392" n="391">Rustica mens inhiansque ignotis pascitur oris.</l>
                <l xml:id="d001l393" n="392">Tum laetas animas superumque ad lumen ituras</l>
                <l xml:id="d001l394" n="393">Haurit inexpletum admirans, haeretque tuendo.</l>
                <l xml:id="d001l395" n="394">O mihi si liceat Laureto assistere, et o si</l>
                <l xml:id="d001l396" n="395">Rara exoptatam decerpere laude coronam,</l>
                <l xml:id="d001l397" n="396">Idque volens Isabella suo probet optima nutu,</l>
                <l xml:id="d001l398" n="397">Se Divam confessa, suo se numine passa</l>
                <l xml:id="d001l399" n="398">Affari, pia vota haud aspernata precantum,</l>
                <l xml:id="d001l400" n="399">Tantum Phoebaeo sublatus ad alta furore,</l>
                <l xml:id="d001l401" n="400">Aerias humeris sedes et turbida pulsans</l>
                <l xml:id="d001l402" n="401">Nubila, despectas terras sub voce relinquam.</l>
                <l xml:id="d001l403" n="402">Unde ego Gonsiacis deducens clarus Atestem,</l>
                <l xml:id="d001l404" n="403">Iuppiter omnipotens, videam per saecula rerum</l>
                <l xml:id="d001l405" n="404">Nil maius, nil praeterea toto orbe secundum,</l>
                <l xml:id="d001l406" n="405">Iam mea cum Decimam spirabunt carmina Mus[s]am</l>
                <l xml:id="d001l407" n="406">Atque Pudicitiam et susceptum in pectora Phoebum,</l>
                <l xml:id="d001l408" n="407">Atque ut magnanimas internitet heroinas,</l>
                <l xml:id="d001l409" n="408">Haud secus ac, liquidis ubi nox collucet ocellis</l>
                <l xml:id="d001l410" n="409">Flam&lt;m&gt;atumque vago crebrescit sidere caelum,</l>
                <l xml:id="d001l411" n="410">Hesperus, oceani puris perfusus in undis,</l>
                <l xml:id="d001l412" n="411">Emicat, et rutilos iaculatur fulgidus ignes.</l>
            </div1>
        </body>
    </text>
</TEI>
