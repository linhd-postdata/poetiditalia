<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PS_PETR-anti">
                    <title>antiovidianus</title>
                    <title type="short">antiovidianus</title>
                    <abbr>antiov.</abbr>
                    <bibl>K. Burdach, 1929</bibl>
                </title>
                <author xml:id="PS_PETR" n="52.000">
                    <name>pseudo Petrarca</name>
                    <date>saec. XIV</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>pseudo Petrarca</persName>
                    <abbr>PS. PETR.</abbr>
                </author>
                <respStmt>
                    <resp>Reference basis text</resp>
                    <name>K. Burdach, 1929</name>
                </respStmt>
            </titleStmt>
            <extent>
                <measure unit="words" quantity="3660">3660</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>K. Burdach, 1929</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Cristina Zanatta</bibl>
                </head>
                <l xml:id="d001l1" n="1">Sublimi residens kathedra, uenerande magister,</l>
                <l xml:id="d001l2" n="2">Suscipe college munus opusque tui.</l>
                <l xml:id="d001l3" n="3">Nasonem mea musa ferit, quia stercora sumens</l>
                <l xml:id="d001l4" n="4">Aurauit musa tam rutilante sua</l>
                <l xml:id="d001l5" n="5">Effecitque suis decorosis uersibus, ut sit</l>
                <l xml:id="d001l6" n="6">Fel mel, nox lux, mors uita laborque quies.</l>
                <l xml:id="d001l7" n="7">Inde sathan, draco callidus, hostis iniquus et audax,</l>
                <l xml:id="d001l8" n="8">Insidians iuuenum mollia corda capit.</l>
                <l xml:id="d001l9" n="9">Subuertunt mala uerba fidem, sanctos quoque mores</l>
                <l xml:id="d001l10" n="10">Corrumpunt sepe. Sit michi prima parens</l>
                <l xml:id="d001l11" n="11">Hinc testis, sathane prauis seducta loquelis.</l>
                <l xml:id="d001l12" n="12">Heu patimur uerbis omnia dampna malis!</l>
                <l xml:id="d001l13" n="13">Hoc opus oro uide, uisum diffundere cura.</l>
                <l xml:id="d001l14" n="14">Quondam Nasonis, sis rogo preco dei.</l>
                <l xml:id="d001l15" n="15">O cultor Veneris, ueri contemptor, amator</l>
                <l xml:id="d001l16" n="16">Falsi, quid, Naso, sollicitudo fuit</l>
                <l xml:id="d001l17" n="17">Tanta tibi seuos inmittere mentibus ignes</l>
                <l xml:id="d001l18" n="18">Et lenta sathanam sollicitare manu?</l>
                <l xml:id="d001l19" n="19">Carmina que condis sunt incentiua furoris.</l>
                <l xml:id="d001l20" n="20">De puris nocuos uersificando facis.</l>
                <l xml:id="d001l21" n="21">A te compositus liber est nullus nisi fallax</l>
                <l xml:id="d001l22" n="22">Et qui subuertat a pietate pios.</l>
                <l xml:id="d001l23" n="23">Ipse tuus grandis, quo uertis mille figuras,</l>
                <l xml:id="d001l24" n="24">Nil nisi mendosa uerba libellus habet.</l>
                <l xml:id="d001l25" n="25">Illic diuinum cunctis uenerabile nomen</l>
                <l xml:id="d001l26" n="26">Proh! das pollutis et sine lege uiris.</l>
                <l xml:id="d001l27" n="27">Iupiter ac reliqui scelerati, pascua flamme</l>
                <l xml:id="d001l28" n="28">Perpetue, dignum nil deitate ferunt.</l>
                <l xml:id="d001l29" n="29">Luxuriosa fuit Venus et meretricula Iuno.</l>
                <l xml:id="d001l30" n="30">Has quoque presumis ore uocare deas.</l>
                <l xml:id="d001l31" n="31">Ausus es et pecudes et aues nocuosque colubres,</l>
                <l xml:id="d001l32" n="32">Plantas et lapides heu! uocitare deos.</l>
                <l xml:id="d001l33" n="33">Tuque creatorem blasphemas, impie, tradens</l>
                <l xml:id="d001l34" n="34">Nescio quos natos de pariente petra.</l>
                <l xml:id="d001l35" n="35">Tu quoque demonibus perhibes elementa subesse,</l>
                <l xml:id="d001l36" n="36">Dum te tradente uertere cuncta ualent.</l>
                <l xml:id="d001l37" n="37">Que dum scripsisti sic blasphemando, cupido</l>
                <l xml:id="d001l38" n="38">Quo magis arderet, cura suprema fuit.</l>
                <l xml:id="d001l39" n="39">Quid facis in fastis nisi festa refundere seuis,</l>
                <l xml:id="d001l40" n="40">Quando quis uel ubi qua uelit arte coli.</l>
                <l xml:id="d001l41" n="41">Illic praue doces nudas saltare puellas.</l>
                <l xml:id="d001l42" n="42">Illic compleri precipis omne nephas.</l>
                <l xml:id="d001l43" n="43">Dumque deos dicis contraria querere thura,</l>
                <l xml:id="d001l44" n="44">Te sathane seruum iure patente probas.</l>
                <l xml:id="d001l45" n="45">His tamen inseruit candens tua praua libido</l>
                <l xml:id="d001l46" n="46">Semper, quo plus plus ardeat ipsa Venus.</l>
                <l xml:id="d001l47" n="47">Ille carens titulo plenus leuitate libellus</l>
                <l xml:id="d001l48" n="48">Quid nisi luxurie fetida uerba sonat?</l>
                <l xml:id="d001l49" n="49">Illic plena dolis depingitur per te Corinna,</l>
                <l xml:id="d001l50" n="50">In cuius nasum posteriore tenes.</l>
                <l xml:id="d001l51" n="51">Nec regina fuit, ueluti suadere uolebas,</l>
                <l xml:id="d001l52" n="52">Sed meretrix turpis, testis es ipse michi.</l>
                <l xml:id="d001l53" n="53">Et cum hic lenas, hic omnia turpia ponis,</l>
                <l xml:id="d001l54" n="54">Que ualeant mentes igne uorare pias.</l>
                <l xml:id="d001l55" n="55">Incendens animos cecansque libellus amandi</l>
                <l xml:id="d001l56" n="56">Ignibus horrendis ligna uoranda parat.</l>
                <l xml:id="d001l57" n="57">Te seruum Veneris uel in eius castra tulisse</l>
                <l xml:id="d001l58" n="58">Arma diu sua sic gesta canendo probas.</l>
                <l xml:id="d001l59" n="59">Quidquid turpe potest seu non audibile dici</l>
                <l xml:id="d001l60" n="60">Vel quid dedeceat, hec tua musa uocat.</l>
                <l xml:id="d001l61" n="61">Et sicut patuit fuit hec intencio tota:</l>
                <l xml:id="d001l62" n="62">Ad Veneris crimen sollicitare uiros.</l>
                <l xml:id="d001l63" n="63">Oppositum tandem conscribens carmen amori,</l>
                <l xml:id="d001l64" n="64">Sic condempnando turpia facta probas.</l>
                <l xml:id="d001l65" n="65">Vix umquam scribens posuisti mel sine felle,</l>
                <l xml:id="d001l66" n="66">Mixtaque mortiferis hec medicina fuit.</l>
                <l xml:id="d001l67" n="67">Laudando dampnas mellita fauce uenenum.</l>
                <l xml:id="d001l68" n="68">Sicque spuis nocuum, quod manet ore sapor.</l>
                <l xml:id="d001l69" n="69">Dum curas, laceras, medicando uolnera ponis,</l>
                <l xml:id="d001l70" n="70">Diuelli nescis pressus ab arte tua.</l>
                <l xml:id="d001l71" n="71">Ex his nulla fuit quas scribis epistola, que non</l>
                <l xml:id="d001l72" n="72">Plena foret Veneris nectare; quaque uales</l>
                <l xml:id="d001l73" n="73">Arte probrans castas, meretricia carmina fingis.</l>
                <l xml:id="d001l74" n="74">Laudas Penelopem, sed prope dicis anum.</l>
                <l xml:id="d001l75" n="75">Incestus suadetur ibi licitumque coire</l>
                <l xml:id="d001l76" n="76">Iunctos, dum fratrem fertur amasse soror.</l>
                <l xml:id="d001l77" n="77">Raptus adulterium stuprum comixtio turpis</l>
                <l xml:id="d001l78" n="78">Dant tibi processus materieque tue.</l>
                <l xml:id="d001l79" n="79">Dum pulicis condis polluta mente libellum,</l>
                <l xml:id="d001l80" n="80">Non es confusus te similare sibi.</l>
                <l xml:id="d001l81" n="81">Cur nisi feminee quo posses incola uolue</l>
                <l xml:id="d001l82" n="82">Esse? Breuis tibi sit talis ubique domus.</l>
                <l xml:id="d001l83" n="83">Huius tu semper male fetida menstrua furas.</l>
                <l xml:id="d001l84" n="84">Huius et urina sit tibi perpes aqua</l>
                <l xml:id="d001l85" n="85">Stercoris et putridi semper pascaris odore.</l>
                <l xml:id="d001l86" n="86">Aer te recreet posteriore crepans.</l>
                <l xml:id="d001l87" n="87">Que dampnas alibi, meretricia smigmata condis,</l>
                <l xml:id="d001l88" n="88">Vt ualeant facies dedecorare suas.</l>
                <l xml:id="d001l89" n="89">Stercus et urinam far calcem uitraque dira</l>
                <l xml:id="d001l90" n="90">Argentumque fluens ponis in arte tua.</l>
                <l xml:id="d001l91" n="91">Hec digitis misce, liniatur femina mixtis,</l>
                <l xml:id="d001l92" n="92">Sed post hec lambant stercora labra tua.</l>
                <l xml:id="d001l93" n="93">Decipiatque suum mulier depicta maritum.</l>
                <l xml:id="d001l94" n="94">Nam quamcumque litam uix reor esse piam.</l>
                <l xml:id="d001l95" n="95">De nuce conscriptus caret utilitate libellus,</l>
                <l xml:id="d001l96" n="96">Quem fore mendacem de racione patet.</l>
                <l xml:id="d001l97" n="97">Arbor sit uere uel femina mistica sit nux,</l>
                <l xml:id="d001l98" n="98">Quam ponis, nusquam crimen abesse potest.</l>
                <l xml:id="d001l99" n="99">Crimine tam mulier caret omnis quam mare fluctu.</l>
                <l xml:id="d001l100" n="100">Dante nucem nuceo, nux nocitura manet.</l>
                <l xml:id="d001l101" n="101">Vel uagus est igitur uel mendax hic liber et te</l>
                <l xml:id="d001l102" n="102">Mendacem dicit et probat esse uagum.</l>
                <l xml:id="d001l103" n="103">Ibidis acta canis. Recte siquidem, quia praua</l>
                <l xml:id="d001l104" n="104">Est auis et uite consimilata tue.</l>
                <l xml:id="d001l105" n="105">Huic serpens cibus est, pastura peroptima rane.</l>
                <l xml:id="d001l106" n="106">Te pascunt mortis luxurieque dapes.</l>
                <l xml:id="d001l107" n="107">Sola fidem uiolat lecti sociata marito,</l>
                <l xml:id="d001l108" n="108">Quam tu doctrinam tradis utraque manu.</l>
                <l xml:id="d001l109" n="109">Sicut fecisti, sic fit tibi. Sic docuisti.</l>
                <l xml:id="d001l110" n="110">Sic faciunt putres -. Quid maledicta gregas?</l>
                <l xml:id="d001l111" n="111">Visio, que thaurum te fert uaccamque Corinnam,</l>
                <l xml:id="d001l112" n="112">Materia seruit conueniente tibi.</l>
                <l xml:id="d001l113" n="113">Thaurus mugitu fenum uaccamque requirit.</l>
                <l xml:id="d001l114" n="114">A te quid canitur luxuriosa gula?</l>
                <l xml:id="d001l115" n="115">Thaurus quas edit repetitas ruminat herbas:</l>
                <l xml:id="d001l116" n="116">Tuque iuuentutis turpia facta refers.</l>
                <l xml:id="d001l117" n="117">Thaurus post aratrum seruis mactatur edendus:</l>
                <l xml:id="d001l118" n="118">Tu post exilium manibus esca daris.</l>
                <l xml:id="d001l119" n="119">Tristicie carmen tibi competit et tamen ipse</l>
                <l xml:id="d001l120" n="120">Luctus perpetui causa doloris erit.</l>
                <l xml:id="d001l121" n="121">Nam fles exilium, fles excidium, gemis urbe</l>
                <l xml:id="d001l122" n="122">Te pulsum. Non fles, te quod Auernus habet.</l>
                <l xml:id="d001l123" n="123">Sed qualis fueris, patet hic. Nam nullus amicus</l>
                <l xml:id="d001l124" n="124">Te reuocare studet, nec reperire uales</l>
                <l xml:id="d001l125" n="125">In te, quo releueris, ut ille Boecius almus</l>
                <l xml:id="d001l126" n="126">Exul agit, summe laudis honore nitens.</l>
                <l xml:id="d001l127" n="127">Ipse Tomitane iam non nouus incola terre</l>
                <l xml:id="d001l128" n="128">Describis rura, pulsus ab urbe tua.</l>
                <l xml:id="d001l129" n="129">Ob scelerosa tue dampnaris crimina uite</l>
                <l xml:id="d001l130" n="130">Nec luit hec scelera pena, sed auget ea.</l>
                <l xml:id="d001l131" n="131">Vt tua perlegeres memorando crimina, penam</l>
                <l xml:id="d001l132" n="132">Hanc dederat iustus tis miserando deus.</l>
                <l xml:id="d001l133" n="133">Sed male morbosus, moriturus morte perhenni,</l>
                <l xml:id="d001l134" n="134">In medicum surgis obprobriando deum.</l>
                <l xml:id="d001l135" n="135">Nescio quos alios conscripseris ipse libellos,</l>
                <l xml:id="d001l136" n="136">Sed si scripsisti, nil nisi praua ferunt.</l>
                <l xml:id="d001l137" n="137">Spurcicia plenus nisi spurcida fundere nescis.</l>
                <l xml:id="d001l138" n="138">Ore tuo putrido fetida queque uomis.</l>
                <l xml:id="d001l139" n="139">Infectus uiciis alios corrumpere queris.</l>
                <l xml:id="d001l140" n="140">Persuades scriptis quod facis ipse manu.</l>
                <l xml:id="d001l141" n="141">Tot seuis igitur moriens dampnabere penis,</l>
                <l xml:id="d001l142" n="142">Quot tua peccare scripta uel acta docent.</l>
                <l xml:id="d001l143" n="143">Horreo quas pateris. Vix scribere suffert.</l>
                <l xml:id="d001l144" n="144">Ipsa manus. Metuit cor trutinando focos.</l>
                <l xml:id="d001l145" n="145">Nunc candens et nunc algens te uertit Auernus:</l>
                <l xml:id="d001l146" n="146">Ossa calor siccat, sed premit ipsa gelu.</l>
                <l xml:id="d001l147" n="147">Hinc ab aquis niuium nimios portaris ad ignes,</l>
                <l xml:id="d001l148" n="148">Et subeunt penas singula membra suas.</l>
                <l xml:id="d001l149" n="149">Os sanies, oculos fumus, genitalia serpens,</l>
                <l xml:id="d001l150" n="150">Vincla manus, uermes cor cruciando tenent.</l>
                <l xml:id="d001l151" n="151">Adde quod his premeris, qui te peccando secuntur.</l>
                <l xml:id="d001l152" n="152">In foueam cecum cecus eundo trahit.</l>
                <l xml:id="d001l153" n="153">Hos tibi dant fructus tua carmina. Semina praua</l>
                <l xml:id="d001l154" n="154">Mortem parturiunt. Horrida mortis habe.</l>
                <l xml:id="d001l155" n="155">Non erat in celis, quo carmina fingere posses</l>
                <l xml:id="d001l156" n="156">Et quo tu celeber et tua musa foret?</l>
                <l xml:id="d001l157" n="157">Cur non scripsisti, celi quis conditor esset</l>
                <l xml:id="d001l158" n="158">Et que materia quodue sit eius opus,</l>
                <l xml:id="d001l159" n="159">Qua niteat forma, quo semper in axe rotetur,</l>
                <l xml:id="d001l160" n="160">Quorsum sit motus eius ubique sinat,</l>
                <l xml:id="d001l161" n="161">Qua ueniat Titan uel quo nox sidera condat,</l>
                <l xml:id="d001l162" n="162">Cur tam diuersus surgat in orbe dies,</l>
                <l xml:id="d001l163" n="163">Vnde sit aduersis concordia tanta planetis -</l>
                <l xml:id="d001l164" n="164">Hic citus, hic tardus, friget is, ille calet -</l>
                <l xml:id="d001l165" n="165">Quis sit eius situs, et quare Saturnus ad alta</l>
                <l xml:id="d001l166" n="166">Transuolet et luna tendat ad yma uias.</l>
                <l xml:id="d001l167" n="167">Cur medius sol, Iupiter et mars sint super, infra</l>
                <l xml:id="d001l168" n="168">Sit Venus, in cursu Mercuriusque situs,</l>
                <l xml:id="d001l169" n="169">Et bissena poli quo currant ordine signa,</l>
                <l xml:id="d001l170" n="170">Cur aries primus quidue rotando ferat,</l>
                <l xml:id="d001l171" n="171">Vnde galaxia per te uia lactea dicta,</l>
                <l xml:id="d001l172" n="172">Quid signet celis, quoue reponat iter,</l>
                <l xml:id="d001l173" n="173">Tempora quid uariet, cur tam uariabilis annus,</l>
                <l xml:id="d001l174" n="174">Cur nunc terra neget, nunc det habunda sata,</l>
                <l xml:id="d001l175" n="175">Cur uer florescat, cur feruida torreat estas,</l>
                <l xml:id="d001l176" n="176">Colligat autumpnus, cuncta recludat yemps.</l>
                <l xml:id="d001l177" n="177">Quod si non quibas celi describere cursus,</l>
                <l xml:id="d001l178" n="178">Ignis nobilitas discucienda fuit:</l>
                <l xml:id="d001l179" n="179">Quod sic alta petit, tam claro lumine splendens,</l>
                <l xml:id="d001l180" n="180">Quod se multiplicat se minuendo nichil.</l>
                <l xml:id="d001l181" n="181">Subtilis penetrat calor eius corpora grossa.</l>
                <l xml:id="d001l182" n="182">Inde bonus sapor est, inde salusque cibis.</l>
                <l xml:id="d001l183" n="183">Oppositas consumit aquas redditque calore</l>
                <l xml:id="d001l184" n="184">Ignitas, lapides uertit in era coquens.</l>
                <l xml:id="d001l185" n="185">Iungit, disiungit, stringit, dissoluit et unit,</l>
                <l xml:id="d001l186" n="186">Diuidit et purgat, allicit atque tenet.</l>
                <l xml:id="d001l187" n="187">Alleuiat letosque facit, quos frigora pigros</l>
                <l xml:id="d001l188" n="188">Et tristes faciunt, atque colorat eos.</l>
                <l xml:id="d001l189" n="189">Humores siccat nocuos morbosque repellit.</l>
                <l xml:id="d001l190" n="190">Frigus quas clausit, preparat ipse uias.</l>
                <l xml:id="d001l191" n="191">Materiaque sua sic pascitur, ut tamen eius</l>
                <l xml:id="d001l192" n="192">Non tollat uires. Ecce stupenda fero.</l>
                <l xml:id="d001l193" n="193">Si serpentina pinguedine paueris ignem,</l>
                <l xml:id="d001l194" n="194">Parebit serpens trabs laqueata domo.</l>
                <l xml:id="d001l195" n="195">Si lacrimis asini mixtis oleo foueatur,</l>
                <l xml:id="d001l196" n="196">Sicut asellus erit incola quisque domus.</l>
                <l xml:id="d001l197" n="197">Archam comburas, carnes salsaueris in qua,</l>
                <l xml:id="d001l198" n="198">Salsus erit totus, qui manet inde, cinis.</l>
                <l xml:id="d001l199" n="199">Quod si nolebas ignis describere iura,</l>
                <l xml:id="d001l200" n="200">Naturam poteras aeris arte sequi:</l>
                <l xml:id="d001l201" n="201">Quod uitam spiret cunctis mortalibus et quod</l>
                <l xml:id="d001l202" n="202">Inde uides, audis, olfacis atque sapis. -</l>
                <l xml:id="d001l203" n="203">Debebas rapidos uersu depingere uentos,</l>
                <l xml:id="d001l204" n="204">Quisue sit algoris quisue caloris aer;</l>
                <l xml:id="d001l205" n="205">Quis terram stringat uel quis post laxet eandem;</l>
                <l xml:id="d001l206" n="206">Quo flores uernent, quo quoque flante cadant.</l>
                <l xml:id="d001l207" n="207">Quis densare ualet uel quis dissoluere nubes?</l>
                <l xml:id="d001l208" n="208">Quis condensatas tam bene soluit aquas? -</l>
                <l xml:id="d001l209" n="209">Vnde niues fiant, quid sit ros atque pruina.</l>
                <l xml:id="d001l210" n="210">Vnde nocens grando tam furibunda uenit?</l>
                <l xml:id="d001l211" n="211">Quid sit quod tanto strepitu sic concutit orbem:</l>
                <l xml:id="d001l212" n="212">Quare non hyeme pertonet ille sonus.</l>
                <l xml:id="d001l213" n="213">Ignitas acies quis ducat in aera. Quid sit</l>
                <l xml:id="d001l214" n="214">Tam fulgens fulgur nec sine rube rubens.</l>
                <l xml:id="d001l215" n="215">Quid faciat fulmen uel quo iaciente feratur.</l>
                <l xml:id="d001l216" n="216">Vnde quod urat habet. Que ferienda petit.</l>
                <l xml:id="d001l217" n="217">Cur magis estiuo reliquo quam tempore fulmen</l>
                <l xml:id="d001l218" n="218">Decidat et tuta fulmine perstet yems.</l>
                <l xml:id="d001l219" n="219">Quid sit ceruleus, qui tam bene uoluitur, arcus;</l>
                <l xml:id="d001l220" n="220">Cur post diluuium, non magis ante fuit.</l>
                <l xml:id="d001l221" n="221">Quod si nescisti tantum conscendere culmen,</l>
                <l xml:id="d001l222" n="222">Subtiles poteras pingere doctus aquas.</l>
                <l xml:id="d001l223" n="223">An terram portent uel sustineantur ab ipsa;</l>
                <l xml:id="d001l224" n="224">Que sit origo maris, quis quoque finis ei.</l>
                <l xml:id="d001l225" n="225">Quare salsa mari uel sit fluuiis aqua dulcis,</l>
                <l xml:id="d001l226" n="226">Cur puteis salsa sepe trahatur aqua.</l>
                <l xml:id="d001l227" n="227">Vnde refundantur tam celsis montibus unde,</l>
                <l xml:id="d001l228" n="228">Et fit de salsa reddita dulcis aqua.</l>
                <l xml:id="d001l229" n="229">Cur mare uel fluuii mutant quandoque colores.</l>
                <l xml:id="d001l230" n="230">Cur leuis et leuis hec sit et illa grauis.</l>
                <l xml:id="d001l231" n="231">Hec durum mollit, sed mollia durat et herbas.</l>
                <l xml:id="d001l232" n="232">Hec lapidem faciet, hec leuat, illa nigrat.</l>
                <l xml:id="d001l233" n="233">Hec calet, hec friget, iuuat hec, male sauciat illa.</l>
                <l xml:id="d001l234" n="234">Hec scabiem tollit, illa nouabit eam.</l>
                <l xml:id="d001l235" n="235">Hec male fecundat, rigat hec pinguedine prata.</l>
                <l xml:id="d001l236" n="236">Hec nocuos pisces nutrit et illa bonos.</l>
                <l xml:id="d001l237" n="237">Non suffert paleas et ferrum sustinet unus,</l>
                <l xml:id="d001l238" n="238">Qui lacus accusat, quod sodomita facit.</l>
                <l xml:id="d001l239" n="239">In glaciem durata caret salsedine ponti</l>
                <l xml:id="d001l240" n="240">Limpha. Maior uirtus est aquilone mari:</l>
                <l xml:id="d001l241" n="241">Cum cunctas diffundat aquas mare postque resumat,</l>
                <l xml:id="d001l242" n="242">Eius nec crescunt nec minuuntur aque.</l>
                <l xml:id="d001l243" n="243">Si tedebat aquas uersu describere, terra,</l>
                <l xml:id="d001l244" n="244">Quam calcas, suberat conspicienda tibi.</l>
                <l xml:id="d001l245" n="245">Qui sint famosi montes collesque minores,</l>
                <l xml:id="d001l246" n="246">Fructifere ualles, arua uenusta comis.</l>
                <l xml:id="d001l247" n="247">Mons ubi sit celsus, cuius sit incola primus</l>
                <l xml:id="d001l248" n="248">Noster Adam uel ubi condita nostra fuit</l>
                <l xml:id="d001l249" n="249">Prima parens. Vbi sint inferni claustra gementis,</l>
                <l xml:id="d001l250" n="250">Terribiles Ethne perpetuique foci.</l>
                <l xml:id="d001l251" n="251">An sint inferni spiracula sitque tenendum,</l>
                <l xml:id="d001l252" n="252">Quod colat Arcturus illa stupenda loca.</l>
                <l xml:id="d001l253" n="253">Insula que segetes uel que redolencia portet</l>
                <l xml:id="d001l254" n="254">Balsama, que uinum dans oleumque ferat.</l>
                <l xml:id="d001l255" n="255">Qui montes salsi uel sulphurei uel amaris</l>
                <l xml:id="d001l256" n="256">Pleni corticibus. Que colat antra draco.</l>
                <l xml:id="d001l257" n="257">Que sit marmoreis perhabundans insula uenis,</l>
                <l xml:id="d001l258" n="258">Que caras gemmas terra beata ferat.</l>
                <l xml:id="d001l259" n="259">Minerias auri fului que celet arena.</l>
                <l xml:id="d001l260" n="260">Que tam diuersa cara metalla ferat.</l>
                <l xml:id="d001l261" n="261">Que diuersorum sit mater terra colorum.</l>
                <l xml:id="d001l262" n="262">An dici ualeat terra nouata uitrum.</l>
                <l xml:id="d001l263" n="263">An sint antipodes uel quo stet cardine terra.</l>
                <l xml:id="d001l264" n="264">Vnde sit hic motus, quo male terra tremit.</l>
                <l xml:id="d001l265" n="265">Si nolebat in his tua mens sufferre labores,</l>
                <l xml:id="d001l266" n="266">Nature poteras rite uidere modos.</l>
                <l xml:id="d001l267" n="267">Quam bene uestiuit uolucres leuitatibus aer!</l>
                <l xml:id="d001l268" n="268">Quam quoque multicolor penna uenustet eas,</l>
                <l xml:id="d001l269" n="269">Quam uarius garritus eis cautelaque quanta.</l>
                <l xml:id="d001l270" n="270">Quo mater pullos seruat amore suos!</l>
                <l xml:id="d001l271" n="271">Hec rapit, hec rapitur, hec est siluestris et illa</l>
                <l xml:id="d001l272" n="272">Commanet, hec multis, hec sociata pari.</l>
                <l xml:id="d001l273" n="273">Hec comedit carnes, hec non, iuuat hec, nocet illa.</l>
                <l xml:id="d001l274" n="274">Hec turmas sequitur, illa remota manet.</l>
                <l xml:id="d001l275" n="275">Hec gaudet radio, fugit illa diem, petit ista</l>
                <l xml:id="d001l276" n="276">Flumina, desertis plus manet illa locis.</l>
                <l xml:id="d001l277" n="277">Multiplicata nitet geminata prole columba.</l>
                <l xml:id="d001l278" n="278">Vna manet fenix se renouaudo sibi.</l>
                <l xml:id="d001l279" n="279">Quis ualeat numerare, maris qui currit in undis</l>
                <l xml:id="d001l280" n="280">Piscis, quot facies quotue stupenda gerit.</l>
                <l xml:id="d001l281" n="281">Illic immense stature mira balena,</l>
                <l xml:id="d001l282" n="282">Illic delphines, fida catherua uiris.</l>
                <l xml:id="d001l283" n="283">Illic ille natat draco, qui uolat aere quique</l>
                <l xml:id="d001l284" n="284">Terram percurrit, solus ad ista ualens.</l>
                <l xml:id="d001l285" n="285">Illic sirene, que sic cantare feruntur,</l>
                <l xml:id="d001l286" n="286">Vt fallant homines uocis amore sue.</l>
                <l xml:id="d001l287" n="287">Illic belligeri cernuntur in ordine pisces.</l>
                <l xml:id="d001l288" n="288">Magnus Alexander doctus abinde fuit.</l>
                <l xml:id="d001l289" n="289">Illic concha breuis, que pregnans rore refundit</l>
                <l xml:id="d001l290" n="290">Hanc margaritham, quam color albus habet.</l>
                <l xml:id="d001l291" n="291">Sunt quibus est cibus in terra, sed mansio ponto.</l>
                <l xml:id="d001l292" n="292">Est qui nil comedit, sed bibit: artus alec.</l>
                <l xml:id="d001l293" n="293">Quis numeret pecudes uel quis serpencia terre?</l>
                <l xml:id="d001l294" n="294">Quisue quod est proprium carmine fingat eis?</l>
                <l xml:id="d001l295" n="295">Cur faciem cati timeat leo, cur ferit ipsum</l>
                <l xml:id="d001l296" n="296">Albus gallus, cur igne cremare tremit.</l>
                <l xml:id="d001l297" n="297">Hos iumenta iuuant, fera quos lesura perodit.</l>
                <l xml:id="d001l298" n="298">Hinc canis, inde lupus, seruat et odit ouem.</l>
                <l xml:id="d001l299" n="299">Que canibus uel quanta fides, quam simia cauta.</l>
                <l xml:id="d001l300" n="300">Quam bene portat equus, bos iuga magna trahit.</l>
                <l xml:id="d001l301" n="301">Quam rudis est asinus. Quare mel diligit ursus.</l>
                <l xml:id="d001l302" n="302">Subdola quam uulpes est timidusque lepus.</l>
                <l xml:id="d001l303" n="303">His elephas maior, ferior leo, simia cunctis</l>
                <l xml:id="d001l304" n="304">Caucior, utilior est ouis, ipse canis</l>
                <l xml:id="d001l305" n="305">Fidior. Est animal nec auis nec bestia, grifis,</l>
                <l xml:id="d001l306" n="306">Forcior ac tigris plus leuitate ualet.</l>
                <l xml:id="d001l307" n="307">Audit aper, linx cernit. In his super omnia ceruus:</l>
                <l xml:id="d001l308" n="308">Que semper renouat cornua plena gerit.</l>
                <l xml:id="d001l309" n="309">Sunt quibus est hominis corpus faciesque canina.</l>
                <l xml:id="d001l310" n="310">Sunt quibus est oculus unus et ira ferox.</l>
                <l xml:id="d001l311" n="311">Hec uictum uariant, carnes pellesque cubile.</l>
                <l xml:id="d001l312" n="312">Hec sociata pari, sed caret illa pare.</l>
                <l xml:id="d001l313" n="313">Quot sunt serpentes tot mortes. Scorpio paruus</l>
                <l xml:id="d001l314" n="314">Fert mortem cauda. Cetera dente nocent.</l>
                <l xml:id="d001l315" n="315">Sed stimulis uespes pungunt et apes culicesque,</l>
                <l xml:id="d001l316" n="316">Quamuis hos uarie retro uel ante ferant.</l>
                <l xml:id="d001l317" n="317">Et sunt qui perimant uisu flatuque resoluant,</l>
                <l xml:id="d001l318" n="318">Et sunt qui lateant quique nocendo uolent.</l>
                <l xml:id="d001l319" n="319">Hec si desiderant, poteras describere terre</l>
                <l xml:id="d001l320" n="320">Vestitum uarium, quam, decorosa nitet.</l>
                <l xml:id="d001l321" n="321">Quis ualeat florum uarios numerare colores,</l>
                <l xml:id="d001l322" n="322">Quos oculus querit tam bene pastus eis.</l>
                <l xml:id="d001l323" n="323">Quis rerum uarios uersu describat odores,</l>
                <l xml:id="d001l324" n="324">Quos nasus querit tam bene pastus eis.</l>
                <l xml:id="d001l325" n="325">Quis ualeat rerum uarios pensare labores,</l>
                <l xml:id="d001l326" n="326">Ad quos tam prompta faux sacianda patet.</l>
                <l xml:id="d001l327" n="327">Quis ualeat sonitus uarios sentire canoros,</l>
                <l xml:id="d001l328" n="328">Ad quos sumendos auris aperta manet.</l>
                <l xml:id="d001l329" n="329">Quis ualet obiectum describere carmine tactus,</l>
                <l xml:id="d001l330" n="330">Quod quandoque iuuat ac aliquando nocet?</l>
                <l xml:id="d001l331" n="331">Vnus fons rigat, unus sol coquit unaque terra,</l>
                <l xml:id="d001l332" n="332">Vna manus ferit et tam uariata uides.</l>
                <l xml:id="d001l333" n="333">Si non dignaris tam uilia promere facta,</l>
                <l xml:id="d001l334" n="334">Esset homo muse causa decora tue.</l>
                <l xml:id="d001l335" n="335">Hec incepisti, cum fingens carmine falso</l>
                <l xml:id="d001l336" n="336">Dixisti mundum constituisse deos.</l>
                <l xml:id="d001l337" n="337">Qui dum dixisti "quisquis fuit ille deorum",</l>
                <l xml:id="d001l338" n="338">Ignotum dicis te quasi scire deum.</l>
                <l xml:id="d001l339" n="339">Hunc homines fecisse refers uirtute supremos.</l>
                <l xml:id="d001l340" n="340">Atque tua musa sunt metra fusa duo,</l>
                <l xml:id="d001l341" n="341">Que si dixisset Salomon summusue propheta</l>
                <l xml:id="d001l342" n="342">Dauid uel doctor Paulus, amanda forent:</l>
                <l xml:id="d001l343" n="343">"Os homini sublime dedit celumque uidere</l>
                <l xml:id="d001l344" n="344">Iussit et ut uultus tollat ad astra suos".</l>
                <l xml:id="d001l345" n="345">Tam digne poteras hominis bene scribere formam,</l>
                <l xml:id="d001l346" n="346">Naturam, mores, tempora, facta, loca.</l>
                <l xml:id="d001l347" n="347">An sint tam magni quam dicimus esse gigantes.</l>
                <l xml:id="d001l348" n="348">Si sit pigmeus aptus ad arma breuis.</l>
                <l xml:id="d001l349" n="349">Vnde sit Ethiopi pellis nigra .....</l>
                <l xml:id="d001l350" n="350">Cur sit uir maior et femina iure minor.</l>
                <l xml:id="d001l351" n="351">Cur careat barba mulier tumeatque papillis,</l>
                <l xml:id="d001l352" n="352">Hic humeris, capite pondera portet ea.</l>
                <l xml:id="d001l353" n="353">Cur sit grossa uiri, sed uox mulieris acuta,</l>
                <l xml:id="d001l354" n="354">Pressus aqua curuus, illa supina iacet.</l>
                <l xml:id="d001l355" n="355">Cur Affer fallax et sit cur incola totus</l>
                <l xml:id="d001l356" n="356">Lubricus Europe cultor amator opum.</l>
                <l xml:id="d001l357" n="357">Quis primus mundo leges dedit, indidit usum</l>
                <l xml:id="d001l358" n="358">Bellandi, fecit arma, domauit equos,</l>
                <l xml:id="d001l359" n="359">Vrbes construxit, firmauit castra, subegit</l>
                <l xml:id="d001l360" n="360">Hostes in seruos regia signa ferens.</l>
                <l xml:id="d001l361" n="361">Quis primus septem distinctas edidit artes,</l>
                <l xml:id="d001l362" n="362">Aut quis scribendi thema modumque dedit,</l>
                <l xml:id="d001l363" n="363">Quisque prior cunctis manuales edidit artes.</l>
                <l xml:id="d001l364" n="364">Quis prior insolitum per mare uela tulit.</l>
                <l xml:id="d001l365" n="365">Quis primus statuens altaria sancta sacerdos</l>
                <l xml:id="d001l366" n="366">Obtulit immenso debita uota deo.</l>
                <l xml:id="d001l367" n="367">Quantum durarunt Babilonia regna, quis ipsa</l>
                <l xml:id="d001l368" n="368">Destruxit bellis apposuitque sibi.</l>
                <l xml:id="d001l369" n="369">Quantum durarunt Persarum regna, quis ipsa</l>
                <l xml:id="d001l370" n="370">Deuicit bellis supposuitque sibi.</l>
                <l xml:id="d001l371" n="371">Quantum durarunt Grecorum regna, quis ipsa</l>
                <l xml:id="d001l372" n="372">Concussit bellis applicuitque sibi.</l>
                <l xml:id="d001l373" n="373">Quomodo preualuit cunctis Romana potestas,</l>
                <l xml:id="d001l374" n="374">Reddita consiliis imperiosa suis.</l>
                <l xml:id="d001l375" n="375">Materiam poterant hec omnia fundere longam.</l>
                <l xml:id="d001l376" n="376">Virgilius cecinit pascua rura duces.</l>
                <l xml:id="d001l377" n="377">Lucanus populi Romani prelia dixit.</l>
                <l xml:id="d001l378" n="378">Mores composuit aureus ille Catho.</l>
                <l xml:id="d001l379" n="379">Dente malos mores Iuuenalis musa momordit,</l>
                <l xml:id="d001l380" n="380">His Oracius est ut medicina leuis.</l>
                <l xml:id="d001l381" n="381">Tu, cui musa fuit cunctis fecundior illis -</l>
                <l xml:id="d001l382" n="382">Nam quod temptabas scribere uersus erat -,</l>
                <l xml:id="d001l383" n="383">Ad putridas uertis mulieres carmina muse</l>
                <l xml:id="d001l384" n="384">Tam decorosa tue. Non erat orbe tibi</l>
                <l xml:id="d001l385" n="385">Quidquam plus sapidum. Solus tibi fetidus anus</l>
                <l xml:id="d001l386" n="386">Efrons femineus discuciendus erat.</l>
                <l xml:id="d001l387" n="387">Luxuriosus eras et plenus amore nociuo,</l>
                <l xml:id="d001l388" n="388">Ignitus reliquos igne uorare uolens.</l>
                <l xml:id="d001l389" n="389">Omnis amor dici non immerito ualet ignis.</l>
                <l xml:id="d001l390" n="390">Sed distant nimium carnis amorque dei.</l>
                <l xml:id="d001l391" n="391">Vrit uterque quidem, sed carnis amor cruciando,</l>
                <l xml:id="d001l392" n="392">Diuinus suauis cor leuiando calet.</l>
                <l xml:id="d001l393" n="393">Cecat amor carnis nec mittit recta uideri.</l>
                <l xml:id="d001l394" n="394">Lux amor est domini, qui docet omne pium.</l>
                <l xml:id="d001l395" n="395">Ille uagos faciens caret omni limite fixo,</l>
                <l xml:id="d001l396" n="396">Hic stabiles reddens firmat et ornat eos.</l>
                <l xml:id="d001l397" n="397">Ille docet semper mendacia fingere uerba,</l>
                <l xml:id="d001l398" n="398">Hic fugiens falsum nil nisi uera docet.</l>
                <l xml:id="d001l399" n="399">Ille dat infames tingitque nigredine praua,</l>
                <l xml:id="d001l400" n="400">Hic dat famosos et sine labe uiros.</l>
                <l xml:id="d001l401" n="401">Illic conqueritur quod amet iuuenis nec ametur,</l>
                <l xml:id="d001l402" n="402">Hic ruit in collum letus amantis amans.</l>
                <l xml:id="d001l403" n="403">Illic ne uisi metuunt soluantur amantes,</l>
                <l xml:id="d001l404" n="404">Hic quo plus parent federa stricta manent.</l>
                <l xml:id="d001l405" n="405">Illic riualis nimia grauitate timetur,</l>
                <l xml:id="d001l406" n="406">Hic miro zelo complacet omnis amans.</l>
                <l xml:id="d001l407" n="407">Illic una domus quod amas ne possit haberi</l>
                <l xml:id="d001l408" n="408">Seruat, dilectos seruat ubique deus.</l>
                <l xml:id="d001l409" n="409">Siue uelis nolisue, tua discedis amica,</l>
                <l xml:id="d001l410" n="410">Sed semper tecum perstat ubique deus.</l>
                <l xml:id="d001l411" n="411">Mors rapiat quod amas, succedit amator amori,</l>
                <l xml:id="d001l412" n="412">A te dilectus stat sine fine deus.</l>
                <l xml:id="d001l413" n="413">Femina dona petit nec amator eris nisi dones,</l>
                <l xml:id="d001l414" n="414">Victus et uite dat tibi dona deus.</l>
                <l xml:id="d001l415" n="415">Egra sit aut senio confecta, recusat amari,</l>
                <l xml:id="d001l416" n="416">Incomutatus uernat ubique deus.</l>
                <l xml:id="d001l417" n="417">Afficit attenuat mordet completa libido,</l>
                <l xml:id="d001l418" n="418">Dulcis amor domini dat saciando sitim.</l>
                <l xml:id="d001l419" n="419">Stercora fetida, menstrua spurcida femina fundit</l>
                <l xml:id="d001l420" n="420">Ac olet urina, quam retinere nequit:</l>
                <l xml:id="d001l421" n="421">Mundus amor domini nullo fetore refellit,</l>
                <l xml:id="d001l422" n="422">Candor eum niueus, thuris et ornat odor.</l>
                <l xml:id="d001l423" n="423">Denique post tempus mors huic succedit amori,</l>
                <l xml:id="d001l424" n="424">Extinctus Venerem cessat amare Paris:</l>
                <l xml:id="d001l425" n="425">Perpes amor domini mortis dispendia nescit,</l>
                <l xml:id="d001l426" n="426">Defunctus Paulus percipit id quod amat.</l>
                <l xml:id="d001l427" n="427">Tandem perpetua condempnat morte reuulsos</l>
                <l xml:id="d001l428" n="428">Carnis ab amplexu carnis amarus amor:</l>
                <l xml:id="d001l429" n="429">Sanctus amor domini, uitam sine fine coronans,</l>
                <l xml:id="d001l430" n="430">Omnimoda saciat ebrietate pios.</l>
                <l xml:id="d001l431" n="431">O quicumque legis hec carmina nostra scolaris,</l>
                <l xml:id="d001l432" n="432">Conspice, quam distet carnis amorque dei.</l>
                <l xml:id="d001l433" n="433">Materiam finemque uide, bene respice formam.</l>
                <l xml:id="d001l434" n="434">Vtilius semper doctus amare solet.</l>
                <l xml:id="d001l435" n="435">Ille deo natus uoluit de uirgine nasci,</l>
                <l xml:id="d001l436" n="436">Vt tibi uirginitas sancta colenda foret.</l>
                <l xml:id="d001l437" n="437">Qui quantum reprobet quidquid natura negauit,</l>
                <l xml:id="d001l438" n="438">Ostendit pena, quam Sodomita tulit.</l>
                <l xml:id="d001l439" n="439">Sulphur fetorem punit, calor ipse calorem</l>
                <l xml:id="d001l440" n="440">Exurit, scansor ignis ad yma ruit.</l>
                <l xml:id="d001l441" n="441">Si percuncteris quidquid natura creauit,</l>
                <l xml:id="d001l442" n="442">Omnia condempnant quod Sodomita facit.</l>
                <l xml:id="d001l443" n="443">Nos tamen hine dicat quisquis pollutus adulter:</l>
                <l xml:id="d001l444" n="444">Sum iustus, quia me non Sodomia premit.</l>
                <l xml:id="d001l445" n="445">Non urunt flamme, sed aque te gurgite mergunt.</l>
                <l xml:id="d001l446" n="446">Quod si non pendar, decapitandus ero.</l>
                <l xml:id="d001l447" n="447">Serpentem fugit, sed eum male scorpio punxit.</l>
                <l xml:id="d001l448" n="448">Non ruit ille fame, sed perit ipse siti.</l>
                <l xml:id="d001l449" n="449">Non satis est furem non esse nec esse latronem,</l>
                <l xml:id="d001l450" n="450">Si sis usure iunctus inerte manu.</l>
                <l xml:id="d001l451" n="451">Non es periurus, cum sis homicida. Dedisti</l>
                <l xml:id="d001l452" n="452">Consilium Symonis, sed simulachra fugis.</l>
                <l xml:id="d001l453" n="453">Non te decipiant tua uerba maligna, foramen</l>
                <l xml:id="d001l454" n="454">Vnum, sumergit te pereunte ratem.</l>
                <l xml:id="d001l455" n="455">Nunc igitur tu te uigili circumspice mente</l>
                <l xml:id="d001l456" n="456">Nec tibi sis uilis, morte redempte dei.</l>
                <l xml:id="d001l457" n="457">Cur te demonibus subdis scelerumque cathenam</l>
                <l xml:id="d001l458" n="458">Componens colli nes male uincla tui?</l>
                <l xml:id="d001l459" n="459">Cur seruus nummi sis, orbis tocius heres?</l>
                <l xml:id="d001l460" n="460">Quid sequeris, quas non sis habiturus, opes?</l>
                <l xml:id="d001l461" n="461">Es cinis et uermis, cras ipsis esca futurus.</l>
                <l xml:id="d001l462" n="462">Gloria mundana fallit utraque manu:</l>
                <l xml:id="d001l463" n="463">Vna manus mendax presencia non dabit umquam</l>
                <l xml:id="d001l464" n="464">Culmina, sed reliqua priuat honore poli.</l>
                <l xml:id="d001l465" n="465">Non cogas animam fieri pro corpore seruam,</l>
                <l xml:id="d001l466" n="466">Et nunquam mulier regnet in urbe tua.</l>
                <l xml:id="d001l467" n="467">Summus ait Salomon, quod femina nulla bona. Oro,</l>
                <l xml:id="d001l468" n="468">Non sis ullius seruus, adesto tibi.</l>
                <l xml:id="d001l469" n="469">Nunc igitur quisquis non portas uincula dura</l>
                <l xml:id="d001l470" n="470">Peccati, lauda, sed tamen usque caue.</l>
                <l xml:id="d001l471" n="471">Quod si iam male cepisti tibi texere mortem,</l>
                <l xml:id="d001l472" n="472">Frange quod ordiris, destrue mortis opus.</l>
                <l xml:id="d001l473" n="473">At si quis premeris pre consuetudine praua,</l>
                <l xml:id="d001l474" n="474">Excucias colli pessima uincla tui.</l>
                <l xml:id="d001l475" n="475">Numquid semper eris peccati pondere pressus?</l>
                <l xml:id="d001l476" n="476">Subdi non poteris te dominante tibi.</l>
                <l xml:id="d001l477" n="477">Ingeme compaciens, irascere nunc tibi tandem.</l>
                <l xml:id="d001l478" n="478">Atque furor sanctus dissipet omne malum.</l>
                <l xml:id="d001l479" n="479">Incipias, non expectes, dum defluat ampnis.</l>
                <l xml:id="d001l480" n="480">Qui non est hodie, cras minus aptus erit.</l>
                <l xml:id="d001l481" n="481">Concuciat tua corda timor. Patet amplus Auernus,</l>
                <l xml:id="d001l482" n="482">Vt peccatores perpete morte uoret.</l>
                <l xml:id="d001l483" n="483">Iusticie iudex hoc irreuocabile dixit,</l>
                <l xml:id="d001l484" n="484">Quod non exibis, si semel intus eas.</l>
                <l xml:id="d001l485" n="485">Eternum pensa, quomodo sine murmure portas,</l>
                <l xml:id="d001l486" n="486">Tempore permodico quidquid obesse putas.</l>
                <l xml:id="d001l487" n="487">Cetera ne dicam, sic dicitur ignis acerbus</l>
                <l xml:id="d001l488" n="488">Inferni noster, quod uideatur aqua.</l>
                <l xml:id="d001l489" n="489">Alliciantque tuam celestia premia mentem,</l>
                <l xml:id="d001l490" n="490">Et cupias heres esse comesque dei,</l>
                <l xml:id="d001l491" n="491">Qui pro te moriens mundum descendit in istum,</l>
                <l xml:id="d001l492" n="492">Neue bibas mortem, mortis amara tulit.</l>
                <l xml:id="d001l493" n="493">Illic sublimis residet pia uirgo Maria,</l>
                <l xml:id="d001l494" n="494">Quam matrem uenie scimus et esse dei,</l>
                <l xml:id="d001l495" n="495">Angelicique chori uernant sine fine beati</l>
                <l xml:id="d001l496" n="496">Et patriarcharum plena decore cohors.</l>
                <l xml:id="d001l497" n="497">Ipse prophetarum cetus sanctusque Iohannes</l>
                <l xml:id="d001l498" n="498">Christi baptista flore decorus ouat.</l>
                <l xml:id="d001l499" n="499">Summus apostolicus precelsa sede beatus</l>
                <l xml:id="d001l500" n="500">Iudicii trepidi pollet honore chorus.</l>
                <l xml:id="d001l501" n="501">Ille color roseus pro Christi nomine cesis</l>
                <l xml:id="d001l502" n="502">Martiribus sanctis seruit et ornat eos.</l>
                <l xml:id="d001l503" n="503">Doctorum confessorumque dei pia sedes</l>
                <l xml:id="d001l504" n="504">Vestitur uiolis. Lilia mixta rosis</l>
                <l xml:id="d001l505" n="505">Virgineas ornant nitidas splendore coronas.</l>
                <l xml:id="d001l506" n="506">Et sua sanctorum premia quisque putat.</l>
                <l xml:id="d001l507" n="507">Exemplum suadere potest, quos cernis, eorum,</l>
                <l xml:id="d001l508" n="508">Qui tanta mundum nobilitate premunt.</l>
                <l xml:id="d001l509" n="509">Ecce uides fratres inopes nudosque Minores,</l>
                <l xml:id="d001l510" n="510">Calcantes falsa gaudia uera sequi.</l>
                <l xml:id="d001l511" n="511">Quot teneri iuuenes, quot pulchri quotque parentum</l>
                <l xml:id="d001l512" n="512">Vnica spes fugiunt, quidquid amare solent,</l>
                <l xml:id="d001l513" n="513">Omnia contempnunt, nec opes nec gloria mundi</l>
                <l xml:id="d001l514" n="514">Delicieque ualent hos remouere deo.</l>
                <l xml:id="d001l515" n="515">Vxorem spernit, natos non cogitat, orbat</l>
                <l xml:id="d001l516" n="516">En iuuenis matrem, spargere curat opes.</l>
                <l xml:id="d001l517" n="517">Nilque sibi retinens, exutus uestibus altis</l>
                <l xml:id="d001l518" n="518">Induitur uiles; cordula cingit eum.</l>
                <l xml:id="d001l519" n="519">Inde pedes nudi iuuenilia corpora portant</l>
                <l xml:id="d001l520" n="520">Per lapides spinas per luta perque niues.</l>
                <l xml:id="d001l521" n="521">O quanto calet hic dulci feruore! Quis ignis</l>
                <l xml:id="d001l522" n="522">Hanc urit mentem! Quantus in ore sapor</l>
                <l xml:id="d001l523" n="523">Ipsius est, cuius gustum nil turbat amarum!</l>
                <l xml:id="d001l524" n="524">Nil mouet a requie, nil feriendo grauat.</l>
                <l xml:id="d001l525" n="525">Ipsius est regnum celi. Iam regnat in alto,</l>
                <l xml:id="d001l526" n="526">Iam spernit terras, latus ad astra poli.</l>
                <l xml:id="d001l527" n="527">Cernis apostolicam iuuenes perducere uitam,</l>
                <l xml:id="d001l528" n="528">Cerne quod in terris celica uita nitet.</l>
                <l xml:id="d001l529" n="529">Omnia dum renuunt, digne bona cuncta merentur.</l>
                <l xml:id="d001l530" n="530">Omnia qui dederit, omnia dantur ei.</l>
                <l xml:id="d001l531" n="531">Francisco paret hic, qui dum sua dumque dedit se</l>
                <l xml:id="d001l532" n="532">Omnia preceptis subdidit ipse suis -</l>
                <l xml:id="d001l533" n="533">Mors lepra febris fraccio seccio uincula pisces</l>
                <l xml:id="d001l534" n="534">Et pecudes et aues ac elementa fauent -,</l>
                <l xml:id="d001l535" n="535">Qui, quo clarescat quanto sit dignus honore,</l>
                <l xml:id="d001l536" n="536">Christi portauit corpore signa suo.</l>
                <l xml:id="d001l537" n="537">Hec placeant. Quecumque docent bona, perlege.</l>
                <l xml:id="d001l538" n="538">Que prebent causam consiliumque mali.</l>
                <l xml:id="d001l539" n="539">Prosper cum Zozima Prudencius ipseque summus</l>
                <l xml:id="d001l540" n="540">Sancta Catho suadent. His tua cura uacet.</l>
                <l xml:id="d001l541" n="541">Atque supra positos poteris transcurrere libros,</l>
                <l xml:id="d001l542" n="542">Vt tua quandoque tedia praua leuent.</l>
                <l xml:id="d001l543" n="543">Ac si Nasonis contingat scripta uidere,</l>
                <l xml:id="d001l544" n="544">Obtura nasum, ne mala uerba grauent.</l>
                <l xml:id="d001l545" n="545">Quod si forte legens Benedictum uideris illum,</l>
                <l xml:id="d001l546" n="546">Tamquam de spina collige rite rosam.</l>
                <l xml:id="d001l547" n="547">Sicque stude uitam presentem ducere puram,</l>
                <l xml:id="d001l548" n="548">Vt demptum penis te bona uera beent.</l>
                <lb/>
                <p xml:id="d001l549" n="548|1">epilogus</p>
                <l xml:id="d001l550" n="549">Suscipe, conciuis, ueteri pro carmine carmen</l>
                <l xml:id="d001l551" n="550">Perque nouum quanti sit uetus arte proba.</l>
                <l xml:id="d001l552" n="551">Distinguas pueros, pueris si scripta legenda</l>
                <l xml:id="d001l553" n="552">Nostra putas, doctor Paulus ut ipse docet:</l>
                <l xml:id="d001l554" n="553">Non sensu pueris, sed uita pande uolumen,</l>
                <l xml:id="d001l555" n="554">Ne teneros dentes torrida crusta terat.</l>
                <l xml:id="d001l556" n="555">Si bene discucias, que contineantur in ipso,</l>
                <l xml:id="d001l557" n="556">Constringet gelidus ossa soluta pauor.</l>
                <l xml:id="d001l558" n="557">Artibus in septem te conuenit esse peritum</l>
                <l xml:id="d001l559" n="558">Et non nescire corpora iura deum.</l>
                <l xml:id="d001l560" n="559">Denique quidquid id est, quod mens humana requirat,</l>
                <l xml:id="d001l561" n="560">Hic latet inclusum: cuncta uidendo nota.</l>
                <l xml:id="d001l562" n="561">Consule quos debes, nec sis tibi doctor in illis,</l>
                <l xml:id="d001l563" n="562">Que non nouisti; cetera crede tibi.</l>
                <l xml:id="d001l564" n="563">Nec prius incipias quam sint tibi prouida cuncta.</l>
                <l xml:id="d001l565" n="564">Fac, cum incipias, ne ferat alter onus.</l>
                <l xml:id="d001l566" n="565">Quippe diu latuit modio subiecta lucerna,</l>
                <l xml:id="d001l567" n="566">Quam cito ni reseres, qui legat alter erit</l>
                <l xml:id="d001l568" n="567">Ambrosiusque meus tanto uiduatus honore</l>
                <l xml:id="d001l569" n="568">Pondus principio non dabit ipse libri,</l>
                <l xml:id="d001l570" n="569">Qui Mediolanum titulo non fraudat ameno,</l>
                <l xml:id="d001l571" n="570">Mediolanensis dura male condis opus.</l>
                <l xml:id="d001l572" n="571">Quinque refluxerunt anni, quo scripta reseruas.</l>
                <l xml:id="d001l573" n="572">Tempus adest. Resera, detege. Tempus abit.</l>
            </div1>
        </body>
    </text>
</TEI>
