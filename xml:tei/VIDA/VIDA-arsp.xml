<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="VIDA-arsp">
                    <title>ars poetica</title>
                    <title type="short">ars poetica</title>
                    <abbr>ars</abbr>
                    <bibl>R. Girardi, 1982</bibl>
                </title>
                <author xml:id="VIDA" n="259.000">
                    <name>Vida, Marco Girolamo</name>
                    <date>Cremona fere 1485 - Alba 1566</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Marco Girolamo Vida</persName>
                    <abbr>VIDA</abbr>
                </author>
                <respStmt>
                    <resp>Reference basis text</resp>
                    <name>R. Girardi, 1982</name>
                </respStmt>
            </titleStmt>
            <extent>
                <measure unit="words" quantity="11486">11486</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>R. Girardi, 1982</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>3.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Giacomo Della Pietà</bibl>
                </head>
                <l xml:id="d001l1" n="1">Sit fas vestra mihi vulgare arcana per orbem</l>
                <l xml:id="d001l2" n="2">Pierides, penitusque sacros recludere fontes.</l>
                <l xml:id="d001l3" n="3">Dum vatem egregium teneris educere ab annis.</l>
                <l xml:id="d001l4" n="4">Heroum qui facta canat laudesve deorum</l>
                <l xml:id="d001l5" n="5">Mente agito vestrisque in vertice sistere montis.</l>
                <l xml:id="d001l6" n="6">Ecquis erit iuvenum, segni qui plebe relicta,</l>
                <l xml:id="d001l7" n="7">Sub pedibus, pulchrae laudis succensus amore,</l>
                <l xml:id="d001l8" n="8">Ausit inaccessae mecum se credere rupi</l>
                <l xml:id="d001l9" n="9">Laetae ubi Pierides, cithara dum pulcher Apollo</l>
                <l xml:id="d001l10" n="10">Personat, indulgent choreis et carmina dicunt.</l>
                <l xml:id="d001l11" n="11">Primus ades, Francisce, sacras ne despice Musas</l>
                <l xml:id="d001l12" n="12">Regia progenies cui regum debita sceptra</l>
                <l xml:id="d001l13" n="13">Gallorum, cum firma annis accesserit aetas.</l>
                <l xml:id="d001l14" n="14">Haec tibi parva ferunt iam nunc solatia dulces</l>
                <l xml:id="d001l15" n="15">Dum procul a patria raptum amplexuque tuorum</l>
                <l xml:id="d001l16" n="16">Ah dolor Hispanis sors impia detinet oris</l>
                <l xml:id="d001l17" n="17">Henrico cum frater, patris sic fata tulerunt</l>
                <l xml:id="d001l18" n="18">Magnanimi dum Fortuna luctatur iniqua.</l>
                <l xml:id="d001l19" n="19">Parce tamen, puer, o lacrimis! Fata aspera forsan</l>
                <l xml:id="d001l20" n="20">Mitescent aderitque dies mitissima tandem</l>
                <l xml:id="d001l21" n="21">Post triste exilium patriis cum redditus oris</l>
                <l xml:id="d001l22" n="22">Laetitiam ingentem populorum omnesque per urbes</l>
                <l xml:id="d001l23" n="23">Accipies plausus et latas undique voces</l>
                <l xml:id="d001l24" n="24">Votaque pro reditu persolvent debita matres.</l>
                <l xml:id="d001l25" n="25">Interea te Pierides comitentur. In altos</l>
                <l xml:id="d001l26" n="26">Iam te Parnassi mecum aude attollere lucos.</l>
                <l xml:id="d001l27" n="27">Iamque adeo in primis ne te non carminis unum</l>
                <l xml:id="d001l28" n="28">Praetereat genus esse, licet celebranda reperti</l>
                <l xml:id="d001l29" n="29">Ad sacra sint tantum versus laudesve deorum</l>
                <l xml:id="d001l30" n="30">Dicendas ne relligio sine honore iaceret.</l>
                <l xml:id="d001l31" n="31">Nam traxere etiam paulatim ad cetera Musas</l>
                <l xml:id="d001l32" n="32">Versibus et variis cecinerunt omnia vates.</l>
                <l xml:id="d001l33" n="33">Sed nullum e numero carmen praestantius omni</l>
                <l xml:id="d001l34" n="34">Quam quo post divos heroum facta recensent</l>
                <l xml:id="d001l35" n="35">Vocibus unde etiam nomen fecere minores</l>
                <l xml:id="d001l36" n="36">Munere concessum Phoebi venerabile donum</l>
                <l xml:id="d001l37" n="37">Phoemones quae prima dedit (si vera vetustas)</l>
                <l xml:id="d001l38" n="38">Ex adyto haud aliis numeris responsa per orbem.</l>
                <l xml:id="d001l39" n="39">Tu vero ipse humeros explorans consule primum</l>
                <l xml:id="d001l40" n="40">Atque tuis prudens genus elige viribus aptum.</l>
                <l xml:id="d001l41" n="41">Nam licet hic divos ac dis genitos heroas</l>
                <l xml:id="d001l42" n="42">In primum doceam canere et res dicere gestas</l>
                <l xml:id="d001l43" n="43">Haec tamen interdum mea te praecepta iuvabunt</l>
                <l xml:id="d001l44" n="44">Seu scaenam ingrediens populo spectacula praebes</l>
                <l xml:id="d001l45" n="45">Sive elegis iuvenum lacrimas quibus ipse medullas</l>
                <l xml:id="d001l46" n="46">Urit amor, seu pastorum de more querelas</l>
                <l xml:id="d001l47" n="47">Et lites Siculi vatis modularis avena,</l>
                <l xml:id="d001l48" n="48">Sive aliud quodcumque canis quo carmine cumque</l>
                <l xml:id="d001l49" n="49">Numquam hic (ne dubita) prorsum inconsultus abibis.</l>
                <l xml:id="d001l50" n="50">Atque ideo, quodcuumque audes, quodcumque paratus</l>
                <l xml:id="d001l51" n="51">Aggrederis, tibi sit placitum atque arriserit ultro</l>
                <l xml:id="d001l52" n="52">Ante animo, nec iussa canas, nisi forte coactus</l>
                <l xml:id="d001l53" n="53">Magnorum imperio regum. Si quis tamen usquam</l>
                <l xml:id="d001l54" n="54">Primores nostros inter qui talia curet.</l>
                <l xml:id="d001l55" n="55">Omnia sponte sua, quae nos elegimus ipsi</l>
                <l xml:id="d001l56" n="56">Proveniunt. Duro assequimur vix iussa labore.</l>
                <l xml:id="d001l57" n="57">Sed neque cum primum tibi mentem inopina cupido</l>
                <l xml:id="d001l58" n="58">Atque repens calor attigerit, subito aggrediendum est</l>
                <l xml:id="d001l59" n="59">Magnum opus. Adde moram tecumque impensius ante</l>
                <l xml:id="d001l60" n="60">Consule, quicquid id est partesque expende per omnes</l>
                <l xml:id="d001l61" n="61">Mente diu versans donec nova cura senescat.</l>
                <l xml:id="d001l62" n="62">Ante etiam pelago quam pandas vela patenti</l>
                <l xml:id="d001l63" n="63">Incumbasque operi incipiens, tibi digna supellex</l>
                <l xml:id="d001l64" n="64">Verborum reumque paranda est, proque videnda</l>
                <l xml:id="d001l65" n="65">Instant multa prius quorum vatum indiget usus.</l>
                <l xml:id="d001l66" n="66">Illis tempus erit, mox cum laetabere partis</l>
                <l xml:id="d001l67" n="67">Sponte sua dum forte etiam nil tale putamus</l>
                <l xml:id="d001l68" n="68">In mentem quaedam veniunt quae forsitan ultro</l>
                <l xml:id="d001l69" n="69">Si semel exciderint, numquam revocata redibunt</l>
                <l xml:id="d001l70" n="70">Atque eadem studio frustra expectabis inani.</l>
                <l xml:id="d001l71" n="71">Nec mihi non placent qui fundamenta laborum</l>
                <l xml:id="d001l72" n="72">Cum iaciunt veterum explorantopera inclyta vatum</l>
                <l xml:id="d001l73" n="73">Noctes atque dies passimque accommoda cogunt</l>
                <l xml:id="d001l74" n="74">Auxilia intentique aciem per cuncta volutant.</l>
                <l xml:id="d001l75" n="75">Quin etiam prius effigiem formare solutis</l>
                <l xml:id="d001l76" n="76">Totiusque operis simulacrum fingere verbis</l>
                <l xml:id="d001l77" n="77">Proderit atque omne sex ordine nectere partes</l>
                <l xml:id="d001l78" n="78">Et seriem rerum et certos tibi ponere fines,</l>
                <l xml:id="d001l79" n="79">Per quos tuta regens vestigia tendere pergas.</l>
                <l xml:id="d001l80" n="80">Iamque hic tempus erat dare vela vocantibus Euris</l>
                <l xml:id="d001l81" n="81">Condendique operis primas praescribere leges.</l>
                <l xml:id="d001l82" n="82">At prius aetati tenerae quae iura colendae</l>
                <l xml:id="d001l83" n="83">Dicendum quantus puero labor impendendus.</l>
                <l xml:id="d001l84" n="84">Nulli etenim insignem dabitur gestare coronam</l>
                <l xml:id="d001l85" n="85">Pieridum choreas teneris nisi norit ab annis.</l>
                <l xml:id="d001l86" n="86">Postquam igitur primas fandi puer hauserit artes,</l>
                <l xml:id="d001l87" n="87">Iam tunc incipiat riguoos accedere fontes</l>
                <l xml:id="d001l88" n="88">Et Phoebum et dulces Musas assuescat amare.</l>
                <l xml:id="d001l89" n="89">Ille autem parvum qui primis artibus ante</l>
                <l xml:id="d001l90" n="90">Imbuit atque modos docuit legesque loquendi</l>
                <l xml:id="d001l91" n="91">Syncerus vocis cuperem ac purissimus oris</l>
                <l xml:id="d001l92" n="92">Contigerit, fandi ne fors puer atque nefandi</l>
                <l xml:id="d001l93" n="93">Nescius imbiberit male gratae semina linguae</l>
                <l xml:id="d001l94" n="94">Quae post infecto ex animo radicitus ulla</l>
                <l xml:id="d001l95" n="95">Non valeas meliora docens evellere cura.</l>
                <l xml:id="d001l96" n="96">Iccirco mihi ne quisquam persuadeat oro</l>
                <l xml:id="d001l97" n="97">Ut placeant qui dum cupiunt se numine laevo</l>
                <l xml:id="d001l98" n="98">Tollere humo et penitus iactant se ignota docere</l>
                <l xml:id="d001l99" n="99">Conventu in medio septique impube corona</l>
                <l xml:id="d001l100" n="100">Insolito fandi penitus de more magistri</l>
                <l xml:id="d001l101" n="101">Obscuras gaudent in vulgum spargere voces</l>
                <l xml:id="d001l102" n="102">Irrisi fodam illuviem atque immania monstra.</l>
                <l xml:id="d001l103" n="103">Non minus a recta mentis ratione feruntur</l>
                <l xml:id="d001l104" n="104">Decepti quam qui liquidi cum pocula fontes</l>
                <l xml:id="d001l105" n="105">Sufficiant malunt grave olente haurire paludem.</l>
                <l xml:id="d001l106" n="106">Ne mihi ne tenerae talis se admoverit auri.</l>
                <l xml:id="d001l107" n="107">Se procul, o procul ista ferat natosque Getarum</l>
                <l xml:id="d001l108" n="108">Imbuat, aut si qua est gens toto obtusior orbe.</l>
                <l xml:id="d001l109" n="109">Iamque igitur mea cura puer penetralia vatum</l>
                <l xml:id="d001l110" n="110">Ingrediatur et Aonia se proluat unda.</l>
                <l xml:id="d001l111" n="111">Iamque sacrum teneris vatem veneretur ab annis</l>
                <l xml:id="d001l112" n="112">Quem Musae Minci herbosis aluere sub antris</l>
                <l xml:id="d001l113" n="113">Atque olim simile poscat sibi numina versum</l>
                <l xml:id="d001l114" n="114">Admirans artem, admirans praeclara reperta.</l>
                <l xml:id="d001l115" n="115">Nec mora, iam favet Ascanio tactusque dolore</l>
                <l xml:id="d001l116" n="116">Impubes legit aequales, quos impius hausit</l>
                <l xml:id="d001l117" n="117">Ante diem Mavors et acerbo funere mersit.</l>
                <l xml:id="d001l118" n="118">Multa super Lauso super et Pallante perempto</l>
                <l xml:id="d001l119" n="119">Multa rogat, lacrimas inter quoque singula fundit</l>
                <l xml:id="d001l120" n="120">Carmina crudeli quam raptum morte parenti</l>
                <l xml:id="d001l121" n="121">Ah misere legit Euryalum pulchrosque per artus</l>
                <l xml:id="d001l122" n="122">Purpureum leto dum volvitur ire cruorem.</l>
                <l xml:id="d001l123" n="123">Nec non interea Graios accedere vates</l>
                <l xml:id="d001l124" n="124">Audeat et linguam teneris assuescat utramque</l>
                <l xml:id="d001l125" n="125">Auribus, exercens nunc hunc nunc impiger illam.</l>
                <l xml:id="d001l126" n="126">Nulla mora est; nostro Aeneae iam conferet igneis</l>
                <l xml:id="d001l127" n="127">Atque ambos saepe impellet concurrere vates.</l>
                <l xml:id="d001l128" n="128">Nunc geminas, puer, huc, aures, huc dirige mentem.</l>
                <l xml:id="d001l129" n="129">Nam quia non paucos parte ex utraque poetas</l>
                <l xml:id="d001l130" n="130">Nostrosque Graiosque tibi se offerre videbis,</l>
                <l xml:id="d001l131" n="131">Quos hic evites quibus idem fidere tutus</l>
                <l xml:id="d001l132" n="132">Evaleas dicam, ne quis te fallere possit.</l>
                <l xml:id="d001l133" n="133">Haud multos labor auctores tibi prodere Graios,</l>
                <l xml:id="d001l134" n="134">Quos inter potitur sceptris insignis Homerus.</l>
                <l xml:id="d001l135" n="135">Hunc omnes alli observant, hinc pectore numen</l>
                <l xml:id="d001l136" n="136">Concipiunt vates blandumque Heliconis amorem.</l>
                <l xml:id="d001l137" n="137">Felices quos illa aetas, quos protulit illi</l>
                <l xml:id="d001l138" n="138">Proxima! Divino quanto quisque hortus Homero</l>
                <l xml:id="d001l139" n="139">Vicinus magis, est tanto praestantior omnis.</l>
                <l xml:id="d001l140" n="140">Degenerant adeo magis ac magis usque minores</l>
                <l xml:id="d001l141" n="141">Obliti veterum praeclara inventa parentum.</l>
                <l xml:id="d001l142" n="142">Iamque fere Inachiae restincta est gloria linguae</l>
                <l xml:id="d001l143" n="143">Omnis et Argolici iussi concedere avitis</l>
                <l xml:id="d001l144" n="144">Sunt pulsi reges soliis civesque coacti</l>
                <l xml:id="d001l145" n="145">Diversa exilia atque aliena quaerere terras</l>
                <l xml:id="d001l146" n="146">Huc illuc inopes errant; habet omnia victor</l>
                <l xml:id="d001l147" n="147">Barbarus et versis nunc luget Graecia fatis.</l>
                <l xml:id="d001l148" n="148">Nostri autem ut sanctum divas Helicona colentes</l>
                <l xml:id="d001l149" n="149">Coeperunt primum in Latium transferre fluebant</l>
                <l xml:id="d001l150" n="150">Versu incomposito informes artisque Pelasgae</l>
                <l xml:id="d001l151" n="151">Indociles Musa fundebant carmina agresti</l>
                <l xml:id="d001l152" n="152">Silvicolas inter Faunos; tuc omne sonabat</l>
                <l xml:id="d001l153" n="153">Arbustum fremitus silvai frondosai.</l>
                <l xml:id="d001l154" n="154">Nondum acies, nondum arma rudi pater Ennius ore</l>
                <l xml:id="d001l155" n="155">Tentarat, qui mox Graio de vertice primus</l>
                <l xml:id="d001l156" n="156">Est ausus viridem in Latio sperare coronam.</l>
                <l xml:id="d001l157" n="157">Tum rerum causas naturae arcana latentis</l>
                <l xml:id="d001l158" n="158">Explorare ausi cecinerunt carmine dulci</l>
                <l xml:id="d001l159" n="159">Omnia Pierio spargentes nectere vates.</l>
                <l xml:id="d001l160" n="160">Atque ita deinde rudes paulatim sumere versus</l>
                <l xml:id="d001l161" n="161">Coeperunt formam insignem penitusque Latini</l>
                <l xml:id="d001l162" n="162">Tempestas veluti coeli post nubile et imbres</l>
                <l xml:id="d001l163" n="163">Extulit os sacrum soboles certissima Phoebi</l>
                <l xml:id="d001l164" n="164">Virgilius, qui mox veterum squalore situque</l>
                <l xml:id="d001l165" n="165">Deterso in melius mira omnia rettulit arte</l>
                <l xml:id="d001l166" n="166">Vocem animumque deo similis. Date lilia plenis</l>
                <l xml:id="d001l167" n="167">Pierides calathis tantoque assurgite alumno.</l>
                <l xml:id="d001l168" n="168">Unus hic ingenio praestanti gentis Achivae</l>
                <l xml:id="d001l169" n="169">Divinos vates longe superavit et arte</l>
                <l xml:id="d001l170" n="170">Aures, immortale sonans. Stupet ipsa pavetque</l>
                <l xml:id="d001l171" n="171">Quamvis ingentem miretur Graecia Homerum.</l>
                <l xml:id="d001l172" n="172">Haud alio Latium tantum se tempore iactat:</l>
                <l xml:id="d001l173" n="173">Tunc linguae Ausoniae potuit quae maxima virtus</l>
                <l xml:id="d001l174" n="174">Esse fuit coeloque ingens se gloria vexit</l>
                <l xml:id="d001l175" n="175">Italiae; sperare nefas sit vatibus ultra.</l>
                <l xml:id="d001l176" n="176">Nulla more ex illo in peius ruere omnia visa</l>
                <l xml:id="d001l177" n="177">Degenerare animi atque retro res lapsa referri.</l>
                <l xml:id="d001l178" n="178">Hic namque ingenio confisus posthabet artem:</l>
                <l xml:id="d001l179" n="179">Ille furit strepitu tenditque aequare tubarum</l>
                <l xml:id="d001l180" n="180">Voce sonos versuque tonat sine more per omnes.</l>
                <l xml:id="d001l181" n="181">Dant alii cantus vacuos et inania verba</l>
                <l xml:id="d001l182" n="182">Incassum sola captum dulcedine vocis</l>
                <l xml:id="d001l183" n="183">Pierides donec Romam et tiberina fluenta</l>
                <l xml:id="d001l184" n="184">Deseruere Italis expulsae protinus oris.</l>
                <l xml:id="d001l185" n="185">Tanti causa mali Latio gens aspera aperto</l>
                <l xml:id="d001l186" n="186">Saepius irrumpens. Sunt iussi vertere morem</l>
                <l xml:id="d001l187" n="187">Ausonidae victi, victoris vocibus usi.</l>
                <l xml:id="d001l188" n="188">Cessit amor Musarum, artes subiere repente</l>
                <l xml:id="d001l189" n="189">Indignae atque opibus cuncti incubuere parandis.</l>
                <l xml:id="d001l190" n="190">Iampridem tamen Ausonios invisere rursus</l>
                <l xml:id="d001l191" n="191">Coeperunt, Medycum revocatae munere Musae,</l>
                <l xml:id="d001l192" n="192">Tuscorum Medycum quos tandem protulit aetas</l>
                <l xml:id="d001l193" n="193">Europae in tantis solamen dulce ruinis.</l>
                <l xml:id="d001l194" n="194">Illi etiam Graiae miserati incommoda gentis,</l>
                <l xml:id="d001l195" n="195">Ne Danaum penitus caderet cum nomine virtus,</l>
                <l xml:id="d001l196" n="196">In Latium advectos iuvenes iuvenumque magistros</l>
                <l xml:id="d001l197" n="197">Argolicas artesquibus esset cura tueri</l>
                <l xml:id="d001l198" n="198">Securos Musas iussere, atque otia amare.</l>
                <l xml:id="d001l199" n="199">Illi etiam captas Latiae misere per urbes</l>
                <l xml:id="d001l200" n="200">Qui doctas tabulas veterum monimenta virorum</l>
                <l xml:id="d001l201" n="201">Mercari pretio adveherent quae barbarus igni</l>
                <l xml:id="d001l202" n="202">Tradebat. Danaum regnis opibusque potitus</l>
                <l xml:id="d001l203" n="203">Et tentamus adhuc sceptris imponere nostris</l>
                <l xml:id="d001l204" n="204">Externum, nec dum civiles condimus enses.</l>
                <l xml:id="d001l205" n="205">Haec aetas omnis vatum haec fortuna priorum.</l>
                <l xml:id="d001l206" n="206">Ergo ipsum ante alios animo venerare Maronem</l>
                <l xml:id="d001l207" n="207">Atque unum sequere, utque pote vestigia serva;</l>
                <l xml:id="d001l208" n="208">Qui si fonte tibi non omnis sufficit unus,</l>
                <l xml:id="d001l209" n="209">Adde illi natos eodem quoque tempore vates.</l>
                <l xml:id="d001l210" n="210">Parce dehinc puer atque alios ne quaere doceri,</l>
                <l xml:id="d001l211" n="211">Nec te discendi capiat tam dira cupido.</l>
                <l xml:id="d001l212" n="212">Tempus erit tibi mox cum firma advenerit aetas,</l>
                <l xml:id="d001l213" n="213">Spectatos ut cunctos impune accedere detur.</l>
                <l xml:id="d001l214" n="214">Interea moniti vos hic audite parentes.</l>
                <l xml:id="d001l215" n="215">Quaerendus rector de milibus eque legendus</l>
                <l xml:id="d001l216" n="216">Sicubi Musarum studiis insignis et arte</l>
                <l xml:id="d001l217" n="217">Qui curas dulces carique parentis amorem</l>
                <l xml:id="d001l218" n="218">Induat atque velit blandum perferre laborem.</l>
                <l xml:id="d001l219" n="219">Illa suis niti nondum ausit viribus aetas</l>
                <l xml:id="d001l220" n="220">Externae sed opis alienaeque indiga curae.</l>
                <l xml:id="d001l221" n="221">Nam puerum ni praesentis vis fida regentis</l>
                <l xml:id="d001l222" n="222">Adsit et hunc dulcem studiorum infundat amorem,</l>
                <l xml:id="d001l223" n="223">Illecebrae sacris avertant mille Cameonis</l>
                <l xml:id="d001l224" n="224">Deceptum falsa melioris imagine curae.</l>
                <l xml:id="d001l225" n="225">Sic quoque ubi cultis plantas defodit in hortis</l>
                <l xml:id="d001l226" n="226">Agricola et teneras telluri credidit almae,</l>
                <l xml:id="d001l227" n="227">Fraxineos contos subito erigit et sua cuique</l>
                <l xml:id="d001l228" n="228">Robora, ut innixae ventos caelique ruinam</l>
                <l xml:id="d001l229" n="229">Contemnant surgantque leves impune per auras.</l>
                <l xml:id="d001l230" n="230">Ille autem pueri cui credita cura colendi</l>
                <l xml:id="d001l231" n="231">Artibus egregiis in primis optet amari</l>
                <l xml:id="d001l232" n="232">Atque odium cari super omnia vitet alumni:</l>
                <l xml:id="d001l233" n="233">Ne forte et sacras simul oderit ille Camoenas</l>
                <l xml:id="d001l234" n="234">Imprudens et adhuc tantae dulcedinis expers</l>
                <l xml:id="d001l235" n="235">Deficiantque animi studiorum in limine primo.</l>
                <l xml:id="d001l236" n="236">Ponite crudeles iras et flagra magistri,</l>
                <l xml:id="d001l237" n="237">Foeda ministeria atque minis absistite acerbis.</l>
                <l xml:id="d001l238" n="238">Ne mihi ne queso puerum quis verbera cogat</l>
                <l xml:id="d001l239" n="239">Dura pati; neque enim lacrimas aut dulcis alumni</l>
                <l xml:id="d001l240" n="240">Ferre queant Musae femitus aegraeque recedunt;</l>
                <l xml:id="d001l241" n="241">Illiusque cadunt animi nec iam amplius audet</l>
                <l xml:id="d001l242" n="242">Sponte sua quicquam egregium ingratumque laborem</l>
                <l xml:id="d001l243" n="243">Invitus trahit aegre animoque ad verbera durat.</l>
                <l xml:id="d001l244" n="244">Vidi ego qui semper levia ob commissa vocabat</l>
                <l xml:id="d001l245" n="245">Ad poenam pueros, furiis insurgere et ira</l>
                <l xml:id="d001l246" n="246">Terribilem, invisos veluti saeviret in hostes.</l>
                <l xml:id="d001l247" n="247">Hinc semper gemitus, hinc verbera dira sonabant.</l>
                <l xml:id="d001l248" n="248">Atque equidem memini cum formidatus iniquis</l>
                <l xml:id="d001l249" n="249">Urgeret poenis solitoque immanior ille</l>
                <l xml:id="d001l250" n="250">Terreret turbam invalidam, miserabile visu,</l>
                <l xml:id="d001l251" n="251">Forte puer prima signans nondum ora iuventa</l>
                <l xml:id="d001l252" n="252">Insignis facie ante alios exegerat omnem</l>
                <l xml:id="d001l253" n="253">Cum sociis ludens lucem oblitusque timoris</l>
                <l xml:id="d001l254" n="254">Posthabuit ludo iussos ediscere versus.</l>
                <l xml:id="d001l255" n="255">Ecce furens animis multum increpat ille, minisque</l>
                <l xml:id="d001l256" n="256">Insurgens, saevo, pavitantem territat ore</l>
                <l xml:id="d001l257" n="257">Horrrendum et loris dextram crudelibus armat.</l>
                <l xml:id="d001l258" n="258">Quo subito terrore puer miserabilis acri</l>
                <l xml:id="d001l259" n="259">Corripitur morbo. Parvo is post tempore vitam</l>
                <l xml:id="d001l260" n="260">Crescentem blanda coeli sub luce reliquit.</l>
                <l xml:id="d001l261" n="261">Illum populifer Padus, illum Serius imis</l>
                <l xml:id="d001l262" n="262">Seriadesque diu Nymphae flevere sub undis.</l>
                <l xml:id="d001l263" n="263">Tempore iam ex illo vatem cum dura iubentem</l>
                <l xml:id="d001l264" n="264">Phoevigenam Alcides animo indignante peremit</l>
                <l xml:id="d001l265" n="265">Vocali invisam feriens testudine frontem</l>
                <l xml:id="d001l266" n="266">Debuerat saevos factum saevisse magistros.</l>
                <l xml:id="d001l267" n="267">Vos tamen, o iussi iuvenes, parete regentum</l>
                <l xml:id="d001l268" n="268">Imperiis ultroque animos summittite vestros.</l>
                <l xml:id="d001l269" n="269">Si quem igitur clari formandi gloria vatis</l>
                <l xml:id="d001l270" n="270">Digna manet, verbis puerum compellat amici</l>
                <l xml:id="d001l271" n="271">Saepe rogans laudisque animum compellat amore.</l>
                <l xml:id="d001l272" n="272">Quandoquidem, hunc imis postquam semel ossibus ignem</l>
                <l xml:id="d001l273" n="273">Implicuit, labor inde levis: sese excitat ardens</l>
                <l xml:id="d001l274" n="274">Sponte sua durosque volens fert ille labores</l>
                <l xml:id="d001l275" n="275">Et tacito vivens crescit sub pectore flamma.</l>
                <l xml:id="d001l276" n="276">Quid memorem (socium nam mos aequalibus annis</l>
                <l xml:id="d001l277" n="277">Iungere, cui paribus studiis contendat alumnus)</l>
                <l xml:id="d001l278" n="278">Aemula cum virtus stimulis agitarit honestis?</l>
                <l xml:id="d001l279" n="279">Praesertim si victori sua praemia rector</l>
                <l xml:id="d001l280" n="280">Pollicitus celeremve canem pictamve pharaetram.</l>
                <l xml:id="d001l281" n="281">Continuo videas studio gestire legendi</l>
                <l xml:id="d001l282" n="282">Ardentem ac sera sub nocte urgere laborem,</l>
                <l xml:id="d001l283" n="283">Dum timet alterius capiti spectare coronam.</l>
                <l xml:id="d001l284" n="284">Ast ubi sponte sua studia haec assuerit amare,</l>
                <l xml:id="d001l285" n="285">Iam non laudis amor, non illum gloria tantum</l>
                <l xml:id="d001l286" n="286">Sollicitat, sed mira operum dulcedine captus</l>
                <l xml:id="d001l287" n="287">Musarum nequit avelli complexibus arctis.</l>
                <l xml:id="d001l288" n="288">Nonne vides duri natos ubi saepe parentes</l>
                <l xml:id="d001l289" n="289">Dulcibus amorunt studiis et discere avaras</l>
                <l xml:id="d001l290" n="290">Iusserunt artes, mentem si quando libido</l>
                <l xml:id="d001l291" n="291">Nota subit solitaque animum dulcedine movit</l>
                <l xml:id="d001l292" n="292">Ut laeti rursum irriguos accedere fontes</l>
                <l xml:id="d001l293" n="293">Ardescat studiis et nota revisere Tempe?</l>
                <l xml:id="d001l294" n="294">Exultant animi cupidi pugnatque parentum</l>
                <l xml:id="d001l295" n="295">Imperiis. Nequit ardentes vis ulla morari.</l>
                <l xml:id="d001l296" n="296">Sic assuetus equus iam duris ora lupatis,</l>
                <l xml:id="d001l297" n="297">Forte procul notis si armenta aspexit in arvis,</l>
                <l xml:id="d001l298" n="298">Huc veterum ferri cupit haud oblitus amorum</l>
                <l xml:id="d001l299" n="299">Atque hic atque illic haeret frenisque repugnat:</l>
                <l xml:id="d001l300" n="300">Quove magis stimulis instas, hoc acrius ille</l>
                <l xml:id="d001l301" n="301">Perfurit. It tandem multo vix verbere victus</l>
                <l xml:id="d001l302" n="302">Ceptum iter; ipsa tamen respectans crebra moratur</l>
                <l xml:id="d001l303" n="303">Pascua et hinnitu late loca complet acuto.</l>
                <l xml:id="d001l304" n="304">Ah quoties aliquis sacros reminiscitur aeger</l>
                <l xml:id="d001l305" n="305">Fontes incassum et lucos suspirat amatos</l>
                <l xml:id="d001l306" n="306">Dulcibus ereptus Musis puer, atria ut alta</l>
                <l xml:id="d001l307" n="307">Incoleret regum, rebus praefectus agendis!</l>
                <l xml:id="d001l308" n="308">Tibure quam mallet, gelido aut sub Tusculo iniquam</l>
                <l xml:id="d001l309" n="309">Pauperiemque pati et ventos perferre nivales!</l>
                <l xml:id="d001l310" n="310">Contra autem, vanum multi effudere laborem,</l>
                <l xml:id="d001l311" n="311">Quos frustra excoluisse solum male pinguis arenas</l>
                <l xml:id="d001l312" n="312">Poenituit ventisque viam tentasse negatis.</l>
                <l xml:id="d001l313" n="313">Quod ne cui sero contingat forte docenti,</l>
                <l xml:id="d001l314" n="314">Continuo poterit certis praesciscere signis.</l>
                <l xml:id="d001l315" n="315">Namque puer nullis rectorum hortatibus ipse</l>
                <l xml:id="d001l316" n="316">Sponte sua exercetur amatque rogatque docentes</l>
                <l xml:id="d001l317" n="317">Primus inardescitque ingenti laudis amore.</l>
                <l xml:id="d001l318" n="318">Provocat hinc socios pulchra ad certamina primus</l>
                <l xml:id="d001l319" n="319">Exultatque animo victor, superatus amaris</l>
                <l xml:id="d001l320" n="320">Mordetur curis latebrasque et sola requirit</l>
                <l xml:id="d001l321" n="321">Infelix loca; ad aequales pudet ire gravesque</l>
                <l xml:id="d001l322" n="322">Vultus ferre nequit cari rectoris inultus;</l>
                <l xml:id="d001l323" n="323">Nec lacrimis penitus caruerunt ora decoris.</l>
                <l xml:id="d001l324" n="324">Hic mihi se divis fatisque volentibus affert:</l>
                <l xml:id="d001l325" n="325">Huic Musae indulgent omnes, hunc poscit Apollo.</l>
                <l xml:id="d001l326" n="326">At nullam prorsus tibi spem frustra excitet ille</l>
                <l xml:id="d001l327" n="327">Quem non ulla movet praedulcis gloria famae</l>
                <l xml:id="d001l328" n="328">Et praecepta negat duras dimittere in aures</l>
                <l xml:id="d001l329" n="329">Immemor auditi: cui turpis inertia mentem</l>
                <l xml:id="d001l330" n="330">Deicit atque hebetes torpent in corpore sensus.</l>
                <l xml:id="d001l331" n="331">Huic curam moneo ne quisquam impendat inanem.</l>
                <l xml:id="d001l332" n="332">Nec placet ante annos vates puer; omnia iusto</l>
                <l xml:id="d001l333" n="333">Tempore proveniant. Ah ne mihi olentia poma</l>
                <l xml:id="d001l334" n="334">Mitescant prius autumnus bicoloribus uvis</l>
                <l xml:id="d001l335" n="335">Quam redeat spumetque cadis vindemia plenis.</l>
                <l xml:id="d001l336" n="336">Ante diem nam lapsa cadent ramosque relinquent</l>
                <l xml:id="d001l337" n="337">Maternos: calcabit humi proiecta viator.</l>
                <l xml:id="d001l338" n="338">Nec ludos puero abnuimus. Subducere mentem</l>
                <l xml:id="d001l339" n="339">Interdum studiis liceat; defessus amoena</l>
                <l xml:id="d001l340" n="340">Rura petat, saepe et mores observet agrestum</l>
                <l xml:id="d001l341" n="341">Et venator agat de vertice Tiburtino</l>
                <l xml:id="d001l342" n="342">Veloces capreas, aut tendat retia cervis.</l>
                <l xml:id="d001l343" n="343">Non ille interea penitus patietur inanem</l>
                <l xml:id="d001l344" n="344">Ire diem. Comitum coetu se subtrahet ultro</l>
                <l xml:id="d001l345" n="345">Interdum et sola secum meditabitur umbra</l>
                <l xml:id="d001l346" n="346">Agrestem Faunis laudem Musasque sub alta</l>
                <l xml:id="d001l347" n="347">Consulet Albunea vitreas Anienis ad undas.</l>
                <l xml:id="d001l348" n="348">Nempe etiam alternis requiescere foetibus arva</l>
                <l xml:id="d001l349" n="349">Permittunt sponte agricolae et cessare novales.</l>
                <l xml:id="d001l350" n="350">Interea vires tellus inarata resumit,</l>
                <l xml:id="d001l351" n="351">Quique subit largis respondet frugibus annus.</l>
                <l xml:id="d001l352" n="352">Verum non eadem tamen omnibus esse memento</l>
                <l xml:id="d001l353" n="353">Ingenia. Inventus saepe est cui carmina curae,</l>
                <l xml:id="d001l354" n="354">Cui placeant Musae, cui sit non laeva voluntas,</l>
                <l xml:id="d001l355" n="355">Nititur ille tamen frustra et contendit inani</l>
                <l xml:id="d001l356" n="356">Delusus studio vetitisque accingitur ausis.</l>
                <l xml:id="d001l357" n="357">Numina laeva obstant precibusque vocatus Apollo.</l>
                <l xml:id="d001l358" n="358">Orabit melius causas fors ille animoque</l>
                <l xml:id="d001l359" n="359">Naturam et caecos rerum scrutabitur ortus.</l>
                <l xml:id="d001l360" n="360">Saepe tamen cultusque frequens et cura docentum</l>
                <l xml:id="d001l361" n="361">Imperat ingeniis naturaque flectitur arte.</l>
                <l xml:id="d001l362" n="362">Nec labor ille quidem rectoribus ultimus acres</l>
                <l xml:id="d001l363" n="363">Incauto iuveni stimulos avertere amoris,</l>
                <l xml:id="d001l364" n="364">Donec crescentem doceat maturior aetas</l>
                <l xml:id="d001l365" n="365">Ferre iugum atque faces saevique Cupidinis iras.</l>
                <l xml:id="d001l366" n="366">Saepe etenim tectos immitis in ossibus ignes</l>
                <l xml:id="d001l367" n="367">Versat amor mollesque est intus cura medullas,</l>
                <l xml:id="d001l368" n="368">Nec miserum patitur vatum meminisse nec undae</l>
                <l xml:id="d001l369" n="369">Castaliae. Tantum suspirat vulnere caeco.</l>
                <l xml:id="d001l370" n="370">Ante oculos simulacra volant noctesque diesque</l>
                <l xml:id="d001l371" n="371">Nuntia virginei vultus, quem perditus ardet.</l>
                <l xml:id="d001l372" n="372">Nec potis est alio fixam traducere mentem</l>
                <l xml:id="d001l373" n="373">Saucius. Ignari frustra miscere parentes</l>
                <l xml:id="d001l374" n="374">Paeonios succos medicasque Machaonis artes</l>
                <l xml:id="d001l375" n="375">Consulere. Interea penitus calor ille reliquit</l>
                <l xml:id="d001l376" n="376">Pierius. Torquent alii cor molle calores.</l>
                <l xml:id="d001l377" n="377">Cum vero iam pubescens mente altius hausit</l>
                <l xml:id="d001l378" n="378">Musarum dulcem sanctique Heliconis amorem</l>
                <l xml:id="d001l379" n="379">Et sese Phoebo addixit propriumque sacravit,</l>
                <l xml:id="d001l380" n="380">Haud tantum exploret vatum monimenta, sed idem</l>
                <l xml:id="d001l381" n="381">Consulat atque alios autores discat, ut acri</l>
                <l xml:id="d001l382" n="382">Nulla sit ingenio quam non libaverit artem.</l>
                <l xml:id="d001l383" n="383">Proderit in primis linguam Ciceronis ad unguem</l>
                <l xml:id="d001l384" n="384">Fingere et eloquii per campos ire patentes.</l>
                <l xml:id="d001l385" n="385">Ille decus Latii, magnae lux altera Romae</l>
                <l xml:id="d001l386" n="386">Ore effundit opes, fandi certissimus autor,</l>
                <l xml:id="d001l387" n="387">Tantum omnes superans praeclarae munere linguae,</l>
                <l xml:id="d001l388" n="388">Quantum iit ante alias Romana potentia gentes.</l>
                <l xml:id="d001l389" n="389">Profuit et varios mores hominumque, locorumque</l>
                <l xml:id="d001l390" n="390">Explorasse situs, multas terraque, marique</l>
                <l xml:id="d001l391" n="391">Aut vidisse ipsum urbes, aut narrantibus illas</l>
                <l xml:id="d001l392" n="392">Ex aliis novisse et pictum in pariete mundum.</l>
                <l xml:id="d001l393" n="393">Quid referam qui, ut saeva queant aequare canendo</l>
                <l xml:id="d001l394" n="394">Proelia, non horrent certamina Martis adire,</l>
                <l xml:id="d001l395" n="395">Per mediasque acies vadunt et bella lacessunt?</l>
                <l xml:id="d001l396" n="396">At quia dura vetant longum nos fata morari</l>
                <l xml:id="d001l397" n="397">In cunctis, revocatque angusti terminus aevi,</l>
                <l xml:id="d001l398" n="398">Vos sat erit, pueri, tantum omnes isse per artes,</l>
                <l xml:id="d001l399" n="399">Quarum summa sequi saltem fastigia oportet.</l>
                <l xml:id="d001l400" n="400">Nec refert, rate qui varias legit aequoris oras,</l>
                <l xml:id="d001l401" n="401">Mercis ut in patriam referat se dives opimae,</l>
                <l xml:id="d001l402" n="402">Si non cuncta oculis lustraverit oppida passim</l>
                <l xml:id="d001l403" n="403">Et circumfusis longum terat otia terris.</l>
                <l xml:id="d001l404" n="404">Sat fuerit portus extremaque litora tantum</l>
                <l xml:id="d001l405" n="405">Explorasse: secus toto vagus exulet aevo</l>
                <l xml:id="d001l406" n="406">Et serus natos dulces patriamque reviset.</l>
                <l xml:id="d001l407" n="407">Nulla dies tamen interea, tibi nulla abeat nox,</l>
                <l xml:id="d001l408" n="408">Quin aliquid vatum sacrorum e fontibus almis</l>
                <l xml:id="d001l409" n="409">Hauseris ac dulcem labris admoveris amnem.</l>
                <l xml:id="d001l410" n="410">Sed tibi praesertim princeps tunc haereat illa</l>
                <l xml:id="d001l411" n="411">Cura animo, noctem atque diem te te excitet una,</l>
                <l xml:id="d001l412" n="412">Omnem quam propter libuit perferre laborem.</l>
                <l xml:id="d001l413" n="413">Non hic te quibus aut pedibus spatiisve monebo</l>
                <l xml:id="d001l414" n="414">Tendantur ducti versus. Labor iste regentum</l>
                <l xml:id="d001l415" n="415">Postulat haud multum curae, qui saepe morando</l>
                <l xml:id="d001l416" n="416">Ipsa minutatim metiri carmina sectis</l>
                <l xml:id="d001l417" n="417">In partes membris et tempora certa docebunt.</l>
                <l xml:id="d001l418" n="418">Continuo edico iam tunc animosus alumnus</l>
                <l xml:id="d001l419" n="419">In numerum incipiat sub leges cogere verba.</l>
                <l xml:id="d001l420" n="420">Iam tunc summissa meditetur carmina voce</l>
                <l xml:id="d001l421" n="421">Sermonum memor antiquis quos vatibus hausit.</l>
                <l xml:id="d001l422" n="422">Tum votis sibi centum aures, tum lumina centum</l>
                <l xml:id="d001l423" n="423">Exoptat dubius rerum metuensque pericli:</l>
                <l xml:id="d001l424" n="424">Dividit huc illuc animum cunctamque pererrat</l>
                <l xml:id="d001l425" n="425">Naturam rerum versatque per omnia mentem,</l>
                <l xml:id="d001l426" n="426">Quis rebus dexter modus aut quae mollia fandi</l>
                <l xml:id="d001l427" n="427">Tempora. Vertuntur species in pectore mille.</l>
                <l xml:id="d001l428" n="428">Nec mora nec requies, dubio sententia surgit</l>
                <l xml:id="d001l429" n="429">Multa animo variatque. Omnes convertitur anceps</l>
                <l xml:id="d001l430" n="430">In facies nescitque etiam notissima et haeret</l>
                <l xml:id="d001l431" n="431">Attonitus. Nunc multa animum, nunc consulit aures</l>
                <l xml:id="d001l432" n="432">Secum mente agitans si qua olim audita recursent</l>
                <l xml:id="d001l433" n="433">Sponte sua et memorem mentem excitat atque repostas</l>
                <l xml:id="d001l434" n="434">Thesauris depromit opes laetusque laboris</l>
                <l xml:id="d001l435" n="435">Ipse sui parto fruitur. Multa ecce repente</l>
                <l xml:id="d001l436" n="436">Fors inopina aperit cunctanti aliudque putanti.</l>
                <l xml:id="d001l437" n="437">Iamque haec iamque illa attentat, texitque retexitque</l>
                <l xml:id="d001l438" n="438">Et variis indefessus conatibus instat.</l>
                <l xml:id="d001l439" n="439">Saepe etenim occurrunt haud dictu mollia, ubi haeret</l>
                <l xml:id="d001l440" n="440">Cura diu multoque exercita corda labore.</l>
                <l xml:id="d001l441" n="441">Nunc hos nunc illos aditus vestigat et omnia</l>
                <l xml:id="d001l442" n="442">Attentans scopulo longum luctatur iniquo,</l>
                <l xml:id="d001l443" n="443">Dum se qua ostendat facilis via; denique multa</l>
                <l xml:id="d001l444" n="444">Aut vi aut caeli et fortunae munere victor</l>
                <l xml:id="d001l445" n="445">Exultat domitoque animis it ad aethera monstro.</l>
                <l xml:id="d001l446" n="446">Ast ubi nulla viam nec vis nec dextra aperit fors</l>
                <l xml:id="d001l447" n="447">Nec prodest vires fessas renovate nec aptum</l>
                <l xml:id="d001l448" n="448">Nunc hic nunc illic captare ad carmina tempus,</l>
                <l xml:id="d001l449" n="449">Invitus cura absistit tristisque relinquit</l>
                <l xml:id="d001l450" n="450">Coepta infecta, pedem referens; ceu forte viator</l>
                <l xml:id="d001l451" n="451">Siquis tendat iter campis cui se amnis abundans</l>
                <l xml:id="d001l452" n="452">Ecce viae in medio obiciat spumisque fragosos</l>
                <l xml:id="d001l453" n="453">Post imbrem volvens montis de vertice fluctus,</l>
                <l xml:id="d001l454" n="454">Horrescit ripaque moratus obambulat anceps:</l>
                <l xml:id="d001l455" n="455">Tum demum metuens retro redit aeger iterque</l>
                <l xml:id="d001l456" n="456">Aut alia tenet aut cedant dum flumina, differt.</l>
                <l xml:id="d001l457" n="457">Sed neque inexpertus rerum iam texere longas</l>
                <l xml:id="d001l458" n="458">Audeat Iliadas; paulatim assuescat et ante</l>
                <l xml:id="d001l459" n="459">Incipiat graciles pastorum inflare cicutas.</l>
                <l xml:id="d001l460" n="460">Iam poterit culicis numeris feta dicere fata</l>
                <l xml:id="d001l461" n="461">Aut quanta ediderit certamine fulmineus mus</l>
                <l xml:id="d001l462" n="462">Funera in argutas et amantes humida turmas</l>
                <l xml:id="d001l463" n="463">Ordirive dolos et retia tenuis aranei.</l>
                <l xml:id="d001l464" n="464">Consiliis etiam hic nostris vobisque docentes</l>
                <l xml:id="d001l465" n="465">Est monitis opus. Ingeniis nam parcere multa</l>
                <l xml:id="d001l466" n="466">Fas teneris, donec paulatim attollere sese</l>
                <l xml:id="d001l467" n="467">Incipiant animi videantque in carmine labem</l>
                <l xml:id="d001l468" n="468">Per se ipsi et tacito rubeant ultro ora pudore.</l>
                <l xml:id="d001l469" n="469">Nam maculas si forte omnes per carmina monstret</l>
                <l xml:id="d001l470" n="470">Quaesitor ferus, abiciant spem protinus omnem</l>
                <l xml:id="d001l471" n="471">Atque alias animo potius vertantur ad artes.</l>
                <l xml:id="d001l472" n="472">Nostrum igitur si forte adeat puer indole limen</l>
                <l xml:id="d001l473" n="473">Egregia, ut consulta petat parere paratus</l>
                <l xml:id="d001l474" n="474">Quique velit sese arbitrio supponere nostro,</l>
                <l xml:id="d001l475" n="475">Excipiam placidus, nec me iuvenile pigebit</l>
                <l xml:id="d001l476" n="476">Ad caelum vultu simulato extollere carmen</l>
                <l xml:id="d001l477" n="477">Laudibus et stimulos acres sub pectore figam.</l>
                <l xml:id="d001l478" n="478">Post tamen ut multa spe mentem arrexerit ardens,</l>
                <l xml:id="d001l479" n="479">Si quis forte inter veluti de vulnere claudus</l>
                <l xml:id="d001l480" n="480">Tardus eat versus, quem non videt inscius ipse</l>
                <l xml:id="d001l481" n="481">Delususque sonis teneras fallacibus aures,</l>
                <l xml:id="d001l482" n="482">Haud medicas afferre manus aegroque mederi</l>
                <l xml:id="d001l483" n="483">Addubitem et semper meliora ostendere pergam.</l>
                <l xml:id="d001l484" n="484">Quod superest etiam moneo creberque monebo</l>
                <l xml:id="d001l485" n="485">Ne quisquam nisi curarum liberque Iaborum</l>
                <l xml:id="d001l486" n="486">Inchoet egregium quicquam: verum procul urbis</l>
                <l xml:id="d001l487" n="487">Attonitae fugiat strepitus et amoena silentis</l>
                <l xml:id="d001l488" n="488">Accedat Ioca ruris, ubi Dryadesque puellae</l>
                <l xml:id="d001l489" n="489">Panesque Faunique et montivagi silvani.</l>
                <l xml:id="d001l490" n="490">Hic laeti haud magnis opibus, non divite cultu</l>
                <l xml:id="d001l491" n="491">Vitam agitant vates; procul est sceleratus habendi</l>
                <l xml:id="d001l492" n="492">Hinc amor, insanae spes Ionge atque impia vota</l>
                <l xml:id="d001l493" n="493">Et nunquam dirae subeunt ea limina curae,</l>
                <l xml:id="d001l494" n="494">Dulcis et alma quies ac paucis nota voluptas.</l>
                <l xml:id="d001l495" n="495">At nimium trux ille ferisque e cautibus ortus</l>
                <l xml:id="d001l496" n="496">Qui sanctos, genus innocuum populumque deorum</l>
                <l xml:id="d001l497" n="497">Aut armis audet vates aut laedere dictis.</l>
                <l xml:id="d001l498" n="498">Vidi ego qui ad summos Musarum munere honores</l>
                <l xml:id="d001l499" n="499">Evecti, mox ingratos contemnere Musas,</l>
                <l xml:id="d001l500" n="500">Nec vates saltem alloquio dignarier ipsos.</l>
                <l xml:id="d001l501" n="501">Parcite, mortales, sacros vexare poetas,</l>
                <l xml:id="d001l502" n="502">Ultores sperate deos sub numine quorum</l>
                <l xml:id="d001l503" n="503">Semper vita fuit vatum defensa piorum.</l>
                <l xml:id="d001l504" n="504">Illi omnes sibi fortunas posuere volentes</l>
                <l xml:id="d001l505" n="505">Sub pedibus regumque et opes et sceptra superba</l>
                <l xml:id="d001l506" n="506">Ingenti vincunt animo ac mortalia rident.</l>
                <l xml:id="d001l507" n="507">Non illis usquam scelerum mens conscia caecos</l>
                <l xml:id="d001l508" n="508">Horrescit caeli crepitus ignemve coruscum,</l>
                <l xml:id="d001l509" n="509">Cum pater omnipotens praeruptas fulmine turres</l>
                <l xml:id="d001l510" n="510">Ingeminans quatit ac montes diverberat altos.</l>
                <l xml:id="d001l511" n="511">Securi terrorum hilares ad sidera mentes</l>
                <l xml:id="d001l512" n="512">Arrexere deumque agitant sine crimine vitam.</l>
                <l xml:id="d001l513" n="513">Dona deum Musee: vulgus procul este profanum!</l>
                <l xml:id="d001l514" n="514">Has magni natas Iovis olim duxit ab astris</l>
                <l xml:id="d001l515" n="515">Callidus in terras insigni fraude Prometheus,</l>
                <l xml:id="d001l516" n="516">Cum Iiquidos etiam mortalibus attulit ignes.</l>
                <l xml:id="d001l517" n="517">Quippe rudes hominum mentes et pectora dura</l>
                <l xml:id="d001l518" n="518">Ipse sagax animo miseratus, ubi astra per aurea</l>
                <l xml:id="d001l519" n="519">Ire datum ac superum laetis accumbere mensis,</l>
                <l xml:id="d001l520" n="520">Miratus sonitum circumvolventis Olympi</l>
                <l xml:id="d001l521" n="521">Ingentem magnique argutos aetheris orbes,</l>
                <l xml:id="d001l522" n="522">Quos sua quemque cient vario discrimine Musae;</l>
                <l xml:id="d001l523" n="523">Continuo utilius ratus est mortalibus addi</l>
                <l xml:id="d001l524" n="524">Post ignem nil posse animumque ad callida movit</l>
                <l xml:id="d001l525" n="525">Furta vigil. Di mox caelestia dona volentes</l>
                <l xml:id="d001l526" n="526">Concessere, doli licet audentissimus ipse</l>
                <l xml:id="d001l527" n="527">Autor caucaseo saevas det vertice poenas.</l>
                <l xml:id="d001l528" n="528">Quo terrore nisi multo post tempore inertes</l>
                <l xml:id="d001l529" n="529">Non ausi dias homines accersere Musas.</l>
                <l xml:id="d001l530" n="530">Sed ventura prius pandebant carmine soli</l>
                <l xml:id="d001l531" n="531">Caelicolae dubiisque dabant oracula rebus.</l>
                <l xml:id="d001l532" n="532">Ipse pater divum Dodoneae carmina primus</l>
                <l xml:id="d001l533" n="533">Et Libycis cecinit lucis; mox Phocidis antro</l>
                <l xml:id="d001l534" n="534">Insonuit Themis alma; suos quoque pulcher Apollo</l>
                <l xml:id="d001l535" n="535">Responsis monuit Delphos nec defuit olim</l>
                <l xml:id="d001l536" n="536">Antiquis Faunus caneret qui fata Latinis.</l>
                <l xml:id="d001l537" n="537">Tum Solymum prisci vates, tum sacra Sibyllae</l>
                <l xml:id="d001l538" n="538">Nomina divinas caeli in penetralia mentes</l>
                <l xml:id="d001l539" n="539">Arripuere deumque animis hausere furentes.</l>
                <l xml:id="d001l540" n="540">Nec mora, quae primum Fauni vatesque canebant</l>
                <l xml:id="d001l541" n="541">Carmina mortales passim didicere per urbes,</l>
                <l xml:id="d001l542" n="542">Post epulas Iaudes heroum et facta canentes.</l>
                <l xml:id="d001l543" n="543">Quid mirandum homini caelo divinitus usque</l>
                <l xml:id="d001l544" n="544">Concessum? Mortale genus tua numina sentit,</l>
                <l xml:id="d001l545" n="545">Quisquis es ille, deus certe, qui pectora vatum</l>
                <l xml:id="d001l546" n="546">Incolis afflatasque rapis super aethera mentes.</l>
                <l xml:id="d001l547" n="547">Te sine nil nobis laetum nec amabile quicquam.</l>
                <l xml:id="d001l548" n="548">Ipse etiam volucres vario tua numina cantu</l>
                <l xml:id="d001l549" n="549">Testantur; pecudesque ferae mutaeque natantes</l>
                <l xml:id="d001l550" n="550">Ad tua iussa citae properant; tua munera saxa</l>
                <l xml:id="d001l551" n="551">Dura movent silvasque trahunt hinc inde sequentes</l>
                <l xml:id="d001l552" n="552">Te quoque senserunt olim impia Tartara et umbrae</l>
                <l xml:id="d001l553" n="553">Pallentes stupuere; minas tibi ianitor Orci</l>
                <l xml:id="d001l554" n="554">Oblitus saevas posuere et Erinnydes iras.</l>
                <l xml:id="d001l555" n="555">Tu Iovis ambrosiis das nos accumbere mensis,</l>
                <l xml:id="d001l556" n="556">Tu nos dis aequas superis, tu blanda laborum</l>
                <l xml:id="d001l557" n="557">Sufficis et durae praesens solatia vita.</l>
                <l xml:id="d001l558" n="558">Salve, hominum dulcis requies divurnque voluptas.</l>
                <l xml:id="d001l559" n="559">Ipse tuae egregios audax nunc laudis honores</l>
                <l xml:id="d001l560" n="560">Ingredior vates idem superumque sacerdos</l>
                <l xml:id="d001l561" n="561">Sacraque dona fero teneris comitatus alumnis.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Giacomo Della Pietà</bibl>
                </head>
                <l xml:id="d002l1" n="1">Pergite, Pierides, natae Iovis; en mihi totum</l>
                <l xml:id="d002l2" n="2">Nunc fas venturis Helicona recludere seclis;</l>
                <l xml:id="d002l3" n="3">Inspirate animum. Templa ipse in vestra sacerdos</l>
                <l xml:id="d002l4" n="4">Sacra ferens iuvenes florentes mollibus annis</l>
                <l xml:id="d002l5" n="5">Duco audens durum per iter. Vos mollia, divae,</l>
                <l xml:id="d002l6" n="6">Si qua latent, vobis tantum divortia nota</l>
                <l xml:id="d002l7" n="7">Praesentes monstrate novosque ostendite calles</l>
                <l xml:id="d002l8" n="8">Quos teneam. Vos en omnis, vos Itala pubes,</l>
                <l xml:id="d002l9" n="9">Quae iuga sub nostris nunc tendit ad ardua signis,</l>
                <l xml:id="d002l10" n="10">Supplicibus poscit votis facilesque precatur.</l>
                <l xml:id="d002l11" n="11">Nam mihi nunc reperire apta atque reperta docendum</l>
                <l xml:id="d002l12" n="12">Digerere atque suo quaeque ordine rite locare.</l>
                <l xml:id="d002l13" n="13">Durus uterque labor, sed quos deus aspicit aequus,</l>
                <l xml:id="d002l14" n="14">Saepe suis subito invenient accommoda votis.</l>
                <l xml:id="d002l15" n="15">Altera nempe arti tantum est obnoxia cura</l>
                <l xml:id="d002l16" n="16">Unde solent laudem in primis optare poetae.</l>
                <l xml:id="d002l17" n="17">Vestibulum ante ipsum primoque in limine semper</l>
                <l xml:id="d002l18" n="18">Prudentes leviter rerum fastigia summa</l>
                <l xml:id="d002l19" n="19">Iibant et parcis attingunt omnia dictis</l>
                <l xml:id="d002l20" n="20">Quae canere statuere. Simul caelestia divum</l>
                <l xml:id="d002l21" n="21">Auxilia implorant, propriis nil viribus ausi.</l>
                <l xml:id="d002l22" n="22">Quos ores autem non magni denique refert,</l>
                <l xml:id="d002l23" n="23">Dum memor auspiciis cuiusquam cuncta deorum</l>
                <l xml:id="d002l24" n="24">Aggrediare. Iovis neque enim nisi rite vocato</l>
                <l xml:id="d002l25" n="25">Numine fas quicquam ordiri mortalibus altum.</l>
                <l xml:id="d002l26" n="26">Nec sat opem implorare semel Musasque ciere:</l>
                <l xml:id="d002l27" n="27">Sed quoties veluti scopuli durissima dictu</l>
                <l xml:id="d002l28" n="28">Obicient sese tibi non superanda labore</l>
                <l xml:id="d002l29" n="29">Mortali, divos toties orare licebit.</l>
                <l xml:id="d002l30" n="30">Incipiens odium fugito facilesque legentum</l>
                <l xml:id="d002l31" n="31">Nil tumidus demulce animos, nec grandia iam tum</l>
                <l xml:id="d002l32" n="32">Convenit aut nimium cultum ostentantia fari.</l>
                <l xml:id="d002l33" n="33">Omnia sed nudis prope erit fas promere verbis.</l>
                <l xml:id="d002l34" n="34">Ne si magna sones, cum nondum ad proelia ventum</l>
                <l xml:id="d002l35" n="35">Deficias medio irrisus certamine, cum res</l>
                <l xml:id="d002l36" n="36">Postulat ingentes animos viresque valentes,</l>
                <l xml:id="d002l37" n="37">Principiis potius semper maiora sequantur.</l>
                <l xml:id="d002l38" n="38">Protinus illectas succende cupidine mentes</l>
                <l xml:id="d002l39" n="39">Et studium lectorum animis innecte legendi.</l>
                <l xml:id="d002l40" n="40">Iam vero cum rem propones, nomine numquam</l>
                <l xml:id="d002l41" n="41">Prodere conveniet manifesto; semper opertis</l>
                <l xml:id="d002l42" n="42">Indiciis longe et verborum ambage petita</l>
                <l xml:id="d002l43" n="43">Significant umbraque obducunt. lnde tamen ceu</l>
                <l xml:id="d002l44" n="44">Sublustri e nebula rerum tralucet imago</l>
                <l xml:id="d002l45" n="45">Clarius et certis datur omnia cernere signis.</l>
                <l xml:id="d002l46" n="46">Hinc si dura mihi passus dicendus Ulysses,</l>
                <l xml:id="d002l47" n="47">Non illum vero memorabo nomine, sed qui</l>
                <l xml:id="d002l48" n="48">Et mores hominum multorum vidit et urbes</l>
                <l xml:id="d002l49" n="49">Naufragus eversae post saeva incendia Troiae.</l>
                <l xml:id="d002l50" n="50">Addam alia, angustis complectens omnia dictis.</l>
                <l xml:id="d002l51" n="51">Ergo age quae vates servandi cura fatiget</l>
                <l xml:id="d002l52" n="52">Ordinis intentos operi, cum carmine aperto</l>
                <l xml:id="d002l53" n="53">Rem tempus narrare loco ut disposta decenti</l>
                <l xml:id="d002l54" n="54">Omnia sint opere in toto nec meta laborum</l>
                <l xml:id="d002l55" n="55">Usquam dissideat ingressibus ultima primis.</l>
                <l xml:id="d002l56" n="56">Principio invigilant non expectata legenti</l>
                <l xml:id="d002l57" n="57">Promere suspensosque animos novitate tenere</l>
                <l xml:id="d002l58" n="58">Atque per ambages seriem deducere rerum.</l>
                <l xml:id="d002l59" n="59">Nec quacumque viam suadet res gesta sequuntur;</l>
                <l xml:id="d002l60" n="60">Plerumque a mediis arrepto tempore fari</l>
                <l xml:id="d002l61" n="61">Incipiunt, ubi facta vident iam carmine digna.</l>
                <l xml:id="d002l62" n="62">Inde minutatim gestarum ad limina rerum</l>
                <l xml:id="d002l63" n="63">Tendentes prima repetunt ab origine factum.</l>
                <l xml:id="d002l64" n="64">Hoc faciunt operum primo ne in limine lector</l>
                <l xml:id="d002l65" n="65">Haereat ignarusque viae incertusque laborum.</l>
                <l xml:id="d002l66" n="66">Namque ubi eum metam iam tum statuere sub ipsam,</l>
                <l xml:id="d002l67" n="67">Iaetior ingreditur, spe mentem arrectus inani,</l>
                <l xml:id="d002l68" n="68">Dum putat exigui finem prope adesse laboris.</l>
                <l xml:id="d002l69" n="69">Sed portus, quos ante oculos habet usque propinquos</l>
                <l xml:id="d002l70" n="70">Approperans, iam iamque tenet similisque tenenti est,</l>
                <l xml:id="d002l71" n="71">Longa procul longo via dividit invia tractu.</l>
                <l xml:id="d002l72" n="72">Flectendi retro cursus: via plurima eunti</l>
                <l xml:id="d002l73" n="73">Restat adhuc multumque illi maris aequor arandum.</l>
                <l xml:id="d002l74" n="74">Haud sapiens quisquam, annales ceu congerat, ilii</l>
                <l xml:id="d002l75" n="75">Inchoet excidium veteri pastoris ab usque</l>
                <l xml:id="d002l76" n="76">Iudicio, memorans ex ordine singula quicquid</l>
                <l xml:id="d002l77" n="77">Ad Troiam Argolicis cessatum est Hectore duro.</l>
                <l xml:id="d002l78" n="78">Conveniet potius prope finem proelia tanta</l>
                <l xml:id="d002l79" n="79">Ordiri atque graves iras de virgine rapta</l>
                <l xml:id="d002l80" n="80">Aversi Aeciadae praermittere: tum fera bella</l>
                <l xml:id="d002l81" n="81">Consurgunt, tum pleni amnes Danaumque Phrygumque</l>
                <l xml:id="d002l82" n="82">Xanthusque Simoisque et inundant sanguine fossae.</l>
                <l xml:id="d002l83" n="83">Haud tamen interea quae praecessere silendum:</l>
                <l xml:id="d002l84" n="84">Aulide iurantes Danaos vectasque per aequor</l>
                <l xml:id="d002l85" n="85">Mille rates raptusque Helenes et coniugis iras</l>
                <l xml:id="d002l86" n="86">Quaeque novem Troia est annos perpessa priores.</l>
                <l xml:id="d002l87" n="87">Atque etiam in patriam si quis deducere adortus</l>
                <l xml:id="d002l88" n="88">Errantem Laertiaden post Pergama capta,</l>
                <l xml:id="d002l89" n="89">Non illum Idaeo solventem e littore classem</l>
                <l xml:id="d002l90" n="90">Cum sociis primum memoret Ciconesque subactos,</l>
                <l xml:id="d002l91" n="91">Sed iam tum Ogygiam delatum sistat ad alta</l>
                <l xml:id="d002l92" n="92">Virginis, amissis sociis, Atlantidos antra.</l>
                <l xml:id="d002l93" n="93">Exin post varios Pheeacum in regna labores</l>
                <l xml:id="d002l94" n="94">Inferat. Hic positis demum ipse miserrima mensis</l>
                <l xml:id="d002l95" n="95">Erroresque suos narret casusque suorum.</l>
                <l xml:id="d002l96" n="96">Ante tamen si gesta canunt, ab origine causas</l>
                <l xml:id="d002l97" n="97">Expediunt quis dehinc status, aut quae tempora rerum.</l>
                <l xml:id="d002l98" n="98">Primus at ille labor versu tenuisse legentem</l>
                <l xml:id="d002l99" n="99">Suspensum incertumque diu, qui denique rerum</l>
                <l xml:id="d002l100" n="100">Eventus maneant, quo tandem durus Achilles</l>
                <l xml:id="d002l101" n="101">Munere placatus regi rursum induat arma</l>
                <l xml:id="d002l102" n="102">In Teucros cuiusve dei Laertius heros</l>
                <l xml:id="d002l103" n="103">Auxilio, Polypheme, tuis evadat ab antris.</l>
                <l xml:id="d002l104" n="104">Lectores cupidi expectant durantque volentes,</l>
                <l xml:id="d002l105" n="105">Nec perferre negant superest quodcumque laborum,</l>
                <l xml:id="d002l106" n="106">Inde licet fessos somnus gravis avocet artus</l>
                <l xml:id="d002l107" n="107">Aut epulis placanda fames Cererisque libido.</l>
                <l xml:id="d002l108" n="108">Hoc studium, hanc operam sero dimittimus agri.</l>
                <l xml:id="d002l109" n="109">Nonne vides ut saepe aliquis nimis arte superbit</l>
                <l xml:id="d002l110" n="110">Improbus et captis animis illudere gaudet</l>
                <l xml:id="d002l111" n="111">Et nunc huc, deinde huc mentes deducit hiantes</l>
                <l xml:id="d002l112" n="112">Suspenditque diu miseros torquetque legentes?</l>
                <l xml:id="d002l113" n="113">Ille quidem si te magnum certamen Atridae</l>
                <l xml:id="d002l114" n="114">Et Paridis, multo promissum carmine nuper,</l>
                <l xml:id="d002l115" n="115">Exspectare avidum saevaque cupidine captum</l>
                <l xml:id="d002l116" n="116">Senserit, usque moras trahet ultro et differet arma,</l>
                <l xml:id="d002l117" n="117">Dum celsa Priamo patribusque e turre Lacaena</l>
                <l xml:id="d002l118" n="118">Nomine quemque suo reges ostendit Achivos.</l>
                <l xml:id="d002l119" n="119">Ipsa procos etiam ut iussit certare sagittis</l>
                <l xml:id="d002l120" n="120">Penelope, optatas promittens callida tedas</l>
                <l xml:id="d002l121" n="121">Victori, per quanta morae dispendia mentes</l>
                <l xml:id="d002l122" n="122">Suspensas trahet ante viri quam proferet arcum</l>
                <l xml:id="d002l123" n="123">Thesauris clausum antiquis penitusque repostum!</l>
                <l xml:id="d002l124" n="124">Haud tamen omnino incertum metam usque sub ipsam</l>
                <l xml:id="d002l125" n="125">Exactorum operum lectorem in nube relinquunt.</l>
                <l xml:id="d002l126" n="126">Sed rerum eventus nonnullis saepe canendo</l>
                <l xml:id="d002l127" n="127">Indiciis porro ostendunt in luce maligna</l>
                <l xml:id="d002l128" n="128">Sublustrique aliquid dant cernere noctis in umbra.</l>
                <l xml:id="d002l129" n="129">Hinc pater Aeneam multique instantia vates</l>
                <l xml:id="d002l130" n="130">Fata docent Latio bella, horrida bella manere,</l>
                <l xml:id="d002l131" n="131">Atque alium partum Troianis rebus Achillem.</l>
                <l xml:id="d002l132" n="132">Spem tamen incendunt animo firmantque labantem</l>
                <l xml:id="d002l133" n="133">Spondentes meliora et res in fine quietas.</l>
                <l xml:id="d002l134" n="134">Ipse quoque agnovit per se, cum in limine belli</l>
                <l xml:id="d002l135" n="135">Navibus egressus turmas invasit agrestes</l>
                <l xml:id="d002l136" n="136">Atque (omen pugnae) prostravit Marte Latinos</l>
                <l xml:id="d002l137" n="137">Occiso ante alios qui sese obiecerat hoste.</l>
                <l xml:id="d002l138" n="138">Fata Menoetiades etiam praedixerat olim</l>
                <l xml:id="d002l139" n="139">Victori moriens maiori instare sub hoste,</l>
                <l xml:id="d002l140" n="140">Quamvis haud fuerit res credita. Tu quoque, Turne,</l>
                <l xml:id="d002l141" n="141">Praevidisse tuos poteras heu, perdite, casus</l>
                <l xml:id="d002l142" n="142">Longe ante exitium, cum crebro obscoena volucris</l>
                <l xml:id="d002l143" n="143">Per clipeum perque ora volans stridentibus alis</l>
                <l xml:id="d002l144" n="144">Omine turbavit mentem admonuitque futuri.</l>
                <l xml:id="d002l145" n="145">Hinc tibi tempus erit magno cum optaveris emptum</l>
                <l xml:id="d002l146" n="146">Intactum Pallanta et cum spolia aurea baltei</l>
                <l xml:id="d002l147" n="147">Oderis atque tibi haud stabit victoria parvo.</l>
                <l xml:id="d002l148" n="148">Nam iuvat haec ipsos inter praescisse legentes,</l>
                <l xml:id="d002l149" n="149">Quamvis sint et adhuc confusa et nubila porro.</l>
                <l xml:id="d002l150" n="150">Haud aliter longinqua petit qui forte viator</l>
                <l xml:id="d002l151" n="151">Moenia, si positas altis in collibus arces</l>
                <l xml:id="d002l152" n="152">Nunc etiam dubias oculis videt, incipit ultro</l>
                <l xml:id="d002l153" n="153">Laetior ire viam placidumque urgere laborem,</l>
                <l xml:id="d002l154" n="154">Quam cum nusquam ullx cernuntur quas adit arces,</l>
                <l xml:id="d002l155" n="155">Obscurum sed iter tendit convallibus imis.</l>
                <l xml:id="d002l156" n="156">Tuque ideo nisi mente prius, nisi pectore toto</l>
                <l xml:id="d002l157" n="157">Crebra agites quodcumque canis tecumque premendo</l>
                <l xml:id="d002l158" n="158">Totum opus aedifices iterumque iterumque retractes,</l>
                <l xml:id="d002l159" n="159">Laudatum alterius frustra mirabere carrnen.</l>
                <l xml:id="d002l160" n="160">Nec te fors inopina regat casusque labantem.</l>
                <l xml:id="d002l161" n="161">Omnia consiliis provisa animoque volenti</l>
                <l xml:id="d002l162" n="162">Certus age ac semper nutu rationis eant res.</l>
                <l xml:id="d002l163" n="163">Quandoquidem saepe incerti huc illucque vagamur</l>
                <l xml:id="d002l164" n="164">Inque alia ex aliis inviti illabimur orsa,</l>
                <l xml:id="d002l165" n="165">Dum multa ac varians animis sententia surgit.</l>
                <l xml:id="d002l166" n="166">Saepe vides, primis ut quidam longius orsis</l>
                <l xml:id="d002l167" n="167">Digrediuntur et obliti quasi cepta priora</l>
                <l xml:id="d002l168" n="168">Longe aliis haerent nulla sermonibus arte</l>
                <l xml:id="d002l169" n="169">Et longos peragrant tractus aliena canentes.</l>
                <l xml:id="d002l170" n="170">Ac velut in patriam peregrina si quis ab ora</l>
                <l xml:id="d002l171" n="171">Ire cupit post exilium durosque labores,</l>
                <l xml:id="d002l172" n="172">Ille tamen recto non qua via tramite ducit,</l>
                <l xml:id="d002l173" n="173">Carpit iter, sed nunc vagus hac nunc errat et illac,</l>
                <l xml:id="d002l174" n="174">Undique dum studio fontes invisit inani</l>
                <l xml:id="d002l175" n="175">Fontesque fluviosque et amoenos frigore lucos.</l>
                <l xml:id="d002l176" n="176">Nam quid opus gemmis armatos pingere currus</l>
                <l xml:id="d002l177" n="177">Multa superque rotas, super axes multa morari</l>
                <l xml:id="d002l178" n="178">Tunc cum bella manus poscunt atque arma fremit Mars?</l>
                <l xml:id="d002l179" n="179">Nec si quem indecoremque animi pugnasque perosum</l>
                <l xml:id="d002l180" n="180">Egregios inter memoras heroas in armis</l>
                <l xml:id="d002l181" n="181">Castra sequi, cupidi expectant audire, legentes,</l>
                <l xml:id="d002l182" n="182">Qua facie, quibus ille humeris qualive capillo</l>
                <l xml:id="d002l183" n="183">Incedat, captus ne oculo, an pes claudicet alter</l>
                <l xml:id="d002l184" n="184">Aut longo vertex ductu consurgat acutus,</l>
                <l xml:id="d002l185" n="185">Ordine cuncta, aliud quasi nil tibi restet agendum.</l>
                <l xml:id="d002l186" n="186">Aptior Ausonius Drances, cui frigida bello</l>
                <l xml:id="d002l187" n="187">Dextra quidem, sed consiliis non futilis autor,</l>
                <l xml:id="d002l188" n="188">Dives opum, pollens lingua et popularibus auris.</l>
                <l xml:id="d002l189" n="189">Multa tamen Graiae fert indulgentia linguae</l>
                <l xml:id="d002l190" n="190">Quae nostros minus addeceant graviora sequentes.</l>
                <l xml:id="d002l191" n="191">Quid tibi nonnullas artes studiumque minorum</l>
                <l xml:id="d002l192" n="192">Indignum referam? Sunt qui, ut se plurima nosse</l>
                <l xml:id="d002l193" n="193">Ostentent pateatque suarum opulentia rerum,</l>
                <l xml:id="d002l194" n="194">Quicquid opum congesserunt, sine more, sine arte</l>
                <l xml:id="d002l195" n="195">Irrisi effundunt et versibus omnia acervant,</l>
                <l xml:id="d002l196" n="196">Praecipue si quid summotum si quid opertum</l>
                <l xml:id="d002l197" n="197">Atque parum vulgi notum auribus aut radiantis</l>
                <l xml:id="d002l198" n="198">De caeli arcana ratione deumve remota</l>
                <l xml:id="d002l199" n="199">Natura aut animae obscuro impenetrabilis ortu.</l>
                <l xml:id="d002l200" n="200">Saepe etiam accumulant antiqua exempla virorum</l>
                <l xml:id="d002l201" n="201">(Carminis ingratum genus) hinc atque inde petita,</l>
                <l xml:id="d002l202" n="202">Quamvis saepe illis tempusque locusque repugnet.</l>
                <l xml:id="d002l203" n="203">Ne, pueri, ne talem animis inducite morem</l>
                <l xml:id="d002l204" n="204">Nec vos decipiat laudis tam dira cupido.</l>
                <l xml:id="d002l205" n="205">Haud sum animi dubius magnos memorare poetas</l>
                <l xml:id="d002l206" n="206">Interdum Solisque vias Lunaeque labores</l>
                <l xml:id="d002l207" n="207">Astrorumque ortus, qua vi tumida aequora surgant,</l>
                <l xml:id="d002l208" n="208">Unde tremor terris, quamvis illi orsa sequantur</l>
                <l xml:id="d002l209" n="209">Longe alia, aut duri cantantes proelia Martis</l>
                <l xml:id="d002l210" n="210">Aut terrae mores varios cuitusque docentes.</l>
                <l xml:id="d002l211" n="211">At prius invenere locum, dein tempore capto</l>
                <l xml:id="d002l212" n="212">Talia subiciunt parci nec sponte videntur</l>
                <l xml:id="d002l213" n="213">Fari ea. Rem credas hoc ipsam poscere, ita astum</l>
                <l xml:id="d002l214" n="214">Dissimulant aditusque petunt super omnia molles.</l>
                <l xml:id="d002l215" n="215">Cur pater Anchises natum opportuna rogantem</l>
                <l xml:id="d002l216" n="216">Non doceat rursus ne animae semel aethere cassae</l>
                <l xml:id="d002l217" n="217">Ad caelum redeant blandique ad luminis auras?</l>
                <l xml:id="d002l218" n="218">Igneus an ne ollis vigor et caelestis origo</l>
                <l xml:id="d002l219" n="219">Seminibus quantum non noxia corpora tardant?</l>
                <l xml:id="d002l220" n="220">Quandoquidem ut varium sit opus (namque inde voluptas</l>
                <l xml:id="d002l221" n="221">Grata venit) rebus non usque haerebis in isdem.</l>
                <l xml:id="d002l222" n="222">Verum ubi vis animis varius succurrere fessis,</l>
                <l xml:id="d002l223" n="223">Ingrederisque novas facies rerumque figuras,</l>
                <l xml:id="d002l224" n="224">Paulatim capto primis delabere ceptis</l>
                <l xml:id="d002l225" n="225">Tempore, nec positis insit violentia rebus.</l>
                <l xml:id="d002l226" n="226">Omnia sponte sua veniant lateatque vagandi</l>
                <l xml:id="d002l227" n="227">Dulcis amor cunctamque potens labor occulat artem.</l>
                <l xml:id="d002l228" n="228">Sic olim Aeneae, Venturi haud inscius aevi,</l>
                <l xml:id="d002l229" n="229">Res Italum in clipeo Romanorumque triumphos</l>
                <l xml:id="d002l230" n="230">Fecerat ignipotens pugnataque in ordine bella,</l>
                <l xml:id="d002l231" n="231">Stirpis ab Ascanio quondam genus omne futurum.</l>
                <l xml:id="d002l232" n="232">Tum si quis Latio cretus de Sanguine vates</l>
                <l xml:id="d002l233" n="233">Prosequitur varias oras moresque locorum</l>
                <l xml:id="d002l234" n="234">Medosque Ethiopasque et dites arboris Indos,</l>
                <l xml:id="d002l235" n="235">Immemor ille nimis patriae oblitusve suorum,</l>
                <l xml:id="d002l236" n="236">Si non Italiae laudes aequaverit astris,</l>
                <l xml:id="d002l237" n="237">Cui neque Medorum silvae neque Bactra neque Indi</l>
                <l xml:id="d002l238" n="238">Totaque thuriferis Panchaia certet arenis.</l>
                <l xml:id="d002l239" n="239">Quare etiam, egregii vates, ego carmina vestra</l>
                <l xml:id="d002l240" n="240">Haud equidem arguerim, qui pectora fessa legentum</l>
                <l xml:id="d002l241" n="241">Interdum atque aures recreatis carmine dulci.</l>
                <l xml:id="d002l242" n="242">Non ego post Celei crates, post tribula dicta</l>
                <l xml:id="d002l243" n="243">Rastraque plaustraque et inflexo cum vomere aratra</l>
                <l xml:id="d002l244" n="244">Addubitem flere extincti miserabile funus</l>
                <l xml:id="d002l245" n="245">Romani ducis aut ruris laudare quietem</l>
                <l xml:id="d002l246" n="246">Post vites dictas Bacchi et silvestria dona.</l>
                <l xml:id="d002l247" n="247">Vidi etiam qui iam perfecto munere longam</l>
                <l xml:id="d002l248" n="248">Subiecere moram, extremo sub fine vagantes</l>
                <l xml:id="d002l249" n="249">Exactorum operum, vacua dum carmina Musa</l>
                <l xml:id="d002l250" n="250">In longum traherent, cuius dulcedine mira</l>
                <l xml:id="d002l251" n="251">Fessi animi cuperent iterumque iterumque redire.</l>
                <l xml:id="d002l252" n="252">Me nulla iccirco quiret vis sistere, quin post</l>
                <l xml:id="d002l253" n="253">Naturas et apum dictas et liquida mella,</l>
                <l xml:id="d002l254" n="254">Tristis Aristaei questus monitusque parentis</l>
                <l xml:id="d002l255" n="255">Prosequerer dulci sermone et Protea vinctum.</l>
                <l xml:id="d002l256" n="256">Addam Threicii Carmen miserabile vatis,</l>
                <l xml:id="d002l257" n="257">Qualis populea queritur Philomela sub umbra,</l>
                <l xml:id="d002l258" n="258">Ut Rhodope, ut Pangaea fleant, Rhesi ut domus alta</l>
                <l xml:id="d002l259" n="259">Atque Getae atque Hebrus et Actias Orithyia.</l>
                <l xml:id="d002l260" n="260">Non aliam ob causam reges qui in proelia euntes</l>
                <l xml:id="d002l261" n="261">Dinumerant populosque moram traxere canentes</l>
                <l xml:id="d002l262" n="262">Aut Ligurum regi ob casum Phaetontis amati</l>
                <l xml:id="d002l263" n="263">Dum gemit et moestum Musa solatur amorem,</l>
                <l xml:id="d002l264" n="264">In silvis Cano natas in corpore plumas,</l>
                <l xml:id="d002l265" n="265">Aut rursum Hippolytum superas venisse sub auras</l>
                <l xml:id="d002l266" n="266">Poeoniis revocatum herbis et amore Dianae.</l>
                <l xml:id="d002l267" n="267">Nec Vero interea quae cuique insignia, quae arma</l>
                <l xml:id="d002l268" n="268">Praetereunt: pingunt clipeos atque Hercule pulchro</l>
                <l xml:id="d002l269" n="269">Pulcher Aventinus satus olim insigne paternum</l>
                <l xml:id="d002l270" n="270">Centum angues cinctamque gerit serpentibus Hydram.</l>
                <l xml:id="d002l271" n="271">Saepe etiam loca amoena canunt et frigida Tempe.</l>
                <l xml:id="d002l272" n="272">Nunc variis pingunt cum floribus auricomum ver,</l>
                <l xml:id="d002l273" n="273">Nunc virides liquidis inducunt fontibus umbras</l>
                <l xml:id="d002l274" n="274">Crebraque fluviorum in ripis spatiantur opacis</l>
                <l xml:id="d002l275" n="275">Aut Veneti Eridani aut Etoli Acheloi.</l>
                <l xml:id="d002l276" n="276">Addunt et Panas, Faunos Dryadasque puellas</l>
                <l xml:id="d002l277" n="277">Et centum aequoreas Nereo genitore sorores.</l>
                <l xml:id="d002l278" n="278">Saepe tamen memorandum inter ludicra memento</l>
                <l xml:id="d002l279" n="279">Permiscere aliquid, breviter mortalia corda</l>
                <l xml:id="d002l280" n="280">Quod moveat, tangens humanae commoda vitae</l>
                <l xml:id="d002l281" n="281">Quodque olim iubeant natos meminisse parentes.</l>
                <l xml:id="d002l282" n="282">At non exiguis etiam te insistere rebus</l>
                <l xml:id="d002l283" n="283">Abnuerim, si magna voles componere parvis,</l>
                <l xml:id="d002l284" n="284">Aut apibus Tyrios aut Troia ex urbe profectos</l>
                <l xml:id="d002l285" n="285">Formicis, Libycum properant dum linquere litus.</l>
                <l xml:id="d002l286" n="286">Sed non Ausonii recte foedissima musca</l>
                <l xml:id="d002l287" n="287">Militis aequarit numerum, cum plurima mulctram</l>
                <l xml:id="d002l288" n="288">Pervolitat; neque enim in Latio magno ore sonantem</l>
                <l xml:id="d002l289" n="289">Arma ducesque decet tam viles decidere in res.</l>
                <l xml:id="d002l290" n="290">Nec dictis erit ullus honos, si cum actus ab urbe</l>
                <l xml:id="d002l291" n="291">Daunius hostili Teucris urgentibus heros</l>
                <l xml:id="d002l292" n="292">Vix pugna absistit, similis dicetur asello,</l>
                <l xml:id="d002l293" n="293">Quem pueri laeto pascentem pinguia in agro</l>
                <l xml:id="d002l294" n="294">Hordea stipitibus duris detrudere tendunt</l>
                <l xml:id="d002l295" n="295">Instantes quatiuntque sudes per terga, per armos;</l>
                <l xml:id="d002l296" n="296">Ille autem campo vix cedere et inter eundum</l>
                <l xml:id="d002l297" n="297">Saepe hic atque illic avidis insistere malis.</l>
                <l xml:id="d002l298" n="298">Omnia conveniunt rerumque simillima imago est,</l>
                <l xml:id="d002l299" n="299">Credo equidem sed turpe pecus nec Turnus asellum</l>
                <l xml:id="d002l300" n="300">Turnus avis atavisque potens dignabitur heros.</l>
                <l xml:id="d002l301" n="301">Aptius hanc speciem referet leo, quem neque terga</l>
                <l xml:id="d002l302" n="302">Ira dare aut virtus patitur, neque sufficit unus</l>
                <l xml:id="d002l303" n="303">Tendere tot contra telisque obstare sequentum.</l>
                <l xml:id="d002l304" n="304">Hoc quoque non studiis nobis Ievioribus instat</l>
                <l xml:id="d002l305" n="305">Curandum ut quando non semper vera profamur</l>
                <l xml:id="d002l306" n="306">Fingentes, saltem sint illa simillima veris.</l>
                <l xml:id="d002l307" n="307">Vidi aliquos qui cum Glauco medio aequore belli</l>
                <l xml:id="d002l308" n="308">Tydides ferus occurrit, vix credere possunt</l>
                <l xml:id="d002l309" n="309">Tot traxisse moras longis sermonibus usos</l>
                <l xml:id="d002l310" n="310">Inter sese ambos, dum servent omnia caede.</l>
                <l xml:id="d002l311" n="311">Alter enim diri narrat fera fata Lycurgi;</l>
                <l xml:id="d002l312" n="312">Crimine damnati falso alter Bellerophontis</l>
                <l xml:id="d002l313" n="313">Facta refert, magna domitam virtute Chimaeram</l>
                <l xml:id="d002l314" n="314">Et victos pariter Solymos et Amazonas armis.</l>
                <l xml:id="d002l315" n="315">Nam quae multa canunt ficta et non credita vates,</l>
                <l xml:id="d002l316" n="316">Dulcia quo vacuas teneant mendacia mentes,</l>
                <l xml:id="d002l317" n="317">Illis nulla fides quam nec sibi denique aperti</l>
                <l xml:id="d002l318" n="318">Exposcunt nec dissimulant, licet omnia obumbrent</l>
                <l xml:id="d002l319" n="319">Religione deum quae non credenda profantur.</l>
                <l xml:id="d002l320" n="320">Iccirco solis perhibent armenta locuta</l>
                <l xml:id="d002l321" n="321">Mortua et in verubus Vulcano tosta colurnis,</l>
                <l xml:id="d002l322" n="322">Ut minus acris equos itidem miremur Achillis</l>
                <l xml:id="d002l323" n="323">Verbaque veliferas rostris fudisse carinas;</l>
                <l xml:id="d002l324" n="324">Omnia quae porta veniunt insomnia eburna.</l>
                <l xml:id="d002l325" n="325">Disce etiam, pulchri tibi si cura ordinis ulla est,</l>
                <l xml:id="d002l326" n="326">Res tantum semel effari; repetita bis aures</l>
                <l xml:id="d002l327" n="327">Ferre negant, subeunt fessas fastidia mentes.</l>
                <l xml:id="d002l328" n="328">Quamquam etiam hic nostris cernes differre Pelasgos</l>
                <l xml:id="d002l329" n="329">Nam tibi non referent semel illi somnia Atridae,</l>
                <l xml:id="d002l330" n="330">Nec sat erit si rettulerint quid fortis Achilles</l>
                <l xml:id="d002l331" n="331">Mente dolens Danaum sese subduxerit armis,</l>
                <l xml:id="d002l332" n="332">Ipse iterum Aeacides nisi solo in littore ponti</l>
                <l xml:id="d002l333" n="333">Flens eadem aequoreae narraverit omnia matri.</l>
                <l xml:id="d002l334" n="334">Quin etiam reges cum dant mandata ferenda,</l>
                <l xml:id="d002l335" n="335">Cuncta canunt prius ipsi, eadem mox Carmine eodem</l>
                <l xml:id="d002l336" n="336">Missi oratores repetunt nihil ordine verso.</l>
                <l xml:id="d002l337" n="337">Non sic Ausonius Venulus legatus ab Arpis</l>
                <l xml:id="d002l338" n="338">Cum redit Aetoli referens responsa tyranni.</l>
                <l xml:id="d002l339" n="339">Altum aliis assurgat opus: tu nocte dieque</l>
                <l xml:id="d002l340" n="340">Exiguum meditator, ubi sint omnia culta</l>
                <l xml:id="d002l341" n="341">Et visenda novis iterumque iterumque figuris.</l>
                <l xml:id="d002l342" n="342">Quod si longarum cordi magis ampla viarum</l>
                <l xml:id="d002l343" n="343">Sunt spatia, angustis cum res tibi finibus arcta,</l>
                <l xml:id="d002l344" n="344">In Iongum trahito arte; viae tibi mille trahendi,</l>
                <l xml:id="d002l345" n="345">Mille modi. Nam ficta potes multa addere veris</l>
                <l xml:id="d002l346" n="346">Et petere hinc illinc variarum semina rerum.</l>
                <l xml:id="d002l347" n="347">Nonne vides, ut nostra deos in proelia ducant,</l>
                <l xml:id="d002l348" n="348">Hos Teucris, alios Danais socia arma ferentes</l>
                <l xml:id="d002l349" n="349">Certantesque inter se odiis, donec pater ipse</l>
                <l xml:id="d002l350" n="350">Concilium vocet atque ingentes molliat iras?</l>
                <l xml:id="d002l351" n="351">Cum secura tamen penitus natura deorum</l>
                <l xml:id="d002l352" n="352">Degat et aspectu nostro summota quiescat.</l>
                <l xml:id="d002l353" n="353">Addunt infernasque domos regna invia vivis</l>
                <l xml:id="d002l354" n="354">Tartareosque lacus Ditemque et Erinnydas atras.</l>
                <l xml:id="d002l355" n="355">Tum volucrum captant cantus atque omina pennae.</l>
                <l xml:id="d002l356" n="356">Saepe etiam hospitibus convivia laeta receptis</l>
                <l xml:id="d002l357" n="357">Regalesque canunt epulas, ubi multa repostis</l>
                <l xml:id="d002l358" n="358">Narrantur dapibus vario sermone vicissim.</l>
                <l xml:id="d002l359" n="359">Nunc ludos celebrant magnorum ad busta virorum,</l>
                <l xml:id="d002l360" n="360">Annua nunc patriis peragunt dis sacra periclo</l>
                <l xml:id="d002l361" n="361">Servati quondam: laudesque ad sidera tollunt</l>
                <l xml:id="d002l362" n="362">Aut Phoebi, monstro ingenti Pythone perempto,</l>
                <l xml:id="d002l363" n="363">Aut magni Alcidae, Cacum ut videre iacentem.</l>
                <l xml:id="d002l364" n="364">Rege sub Eurystheo tulerit quos ille labores</l>
                <l xml:id="d002l365" n="365">Alterni repetunt cantu, super omnia Caci</l>
                <l xml:id="d002l366" n="366">Speluncam adiciunt spirantemque ignibus ipsum.</l>
                <l xml:id="d002l367" n="367">An memorem, quandoque omnes intendere nervos</l>
                <l xml:id="d002l368" n="368">Cum libuit verbisque ipsam rem aequare canendo,</l>
                <l xml:id="d002l369" n="369">Seu dicenda feri tempestas horrida ponti,</l>
                <l xml:id="d002l370" n="370">Ventorum et rabies fractaeque ad saxa Carinae</l>
                <l xml:id="d002l371" n="371">Aut Siculo angusto aut impacato Euxino?</l>
                <l xml:id="d002l372" n="372">Sive coorta repente Iues, cum multa ferarum</l>
                <l xml:id="d002l373" n="373">Corpora multa hominum leto data, sive Sicana</l>
                <l xml:id="d002l374" n="374">Dicendum quantis terra tonet Aetna ruinis</l>
                <l xml:id="d002l375" n="375">Prorumpens atram caeli usque ad sidera nubem</l>
                <l xml:id="d002l376" n="376">Turbine fumantem piceo et candente favilla.</l>
                <l xml:id="d002l377" n="377">Vidisti cum bella canunt horrentia et arma</l>
                <l xml:id="d002l378" n="378">Arma fremunt miscentque equitum peditumque ruinas.</l>
                <l xml:id="d002l379" n="379">Ante oculos Martis sese offert tristis imago,</l>
                <l xml:id="d002l380" n="380">Non tantum ut dici videantur, sed fieri res;</l>
                <l xml:id="d002l381" n="381">Unde ipsis nomen Grai fecere poetis.</l>
                <l xml:id="d002l382" n="382">Armorum fragor audiri gemitusque cadentum</l>
                <l xml:id="d002l383" n="383">Caedentumque ictus et inania vota precantum.</l>
                <l xml:id="d002l384" n="384">Quis quoque, cum captas evolvunt hostibus urbes,</l>
                <l xml:id="d002l385" n="385">Temperet a lacrimis? Tectorum ad culmina saevas</l>
                <l xml:id="d002l386" n="386">Ire faces passimque domos involvere flammas</l>
                <l xml:id="d002l387" n="387">Cernere erit trepidosque senes puerosque parentes</l>
                <l xml:id="d002l388" n="388">Amplexos flentesque ipsas ad sidera matres</l>
                <l xml:id="d002l389" n="389">Tollentes clamorem hostes interque suosque;</l>
                <l xml:id="d002l390" n="390">Abstractasque nurus adytis arisque deorum</l>
                <l xml:id="d002l391" n="391">Et crinem laniare et pectora tundere palmis;</l>
                <l xml:id="d002l392" n="392">Hos fugere ast illos ingentem abducere praedam.</l>
                <l xml:id="d002l393" n="393">Perque domos perque alta ruunt delubra deorum</l>
                <l xml:id="d002l394" n="394">Atque huc atque illuc tota discurritur urbe.</l>
                <l xml:id="d002l395" n="395">Quid cum animis sacer est furor additus atque potens vis?</l>
                <l xml:id="d002l396" n="396">Nam variant species animorum et pectora nostra</l>
                <l xml:id="d002l397" n="397">Nunc hos nunc illos multo discrimine motus</l>
                <l xml:id="d002l398" n="398">Concipiunt, seu quod caeli mutatur in horas</l>
                <l xml:id="d002l399" n="399">Tempestas hominumque simul quoque pectora mutant:</l>
                <l xml:id="d002l400" n="400">Seu quia non idem respondent saepe labore</l>
                <l xml:id="d002l401" n="401">Sensus effoeti atque animus cum corpore languet:</l>
                <l xml:id="d002l402" n="402">Seu quia curarum interdum vacuique doloris,</l>
                <l xml:id="d002l403" n="403">Interdum tristes caeco intus tundimur aestu.</l>
                <l xml:id="d002l404" n="404">Di potius nostris ardorem hunc mentibus addunt</l>
                <l xml:id="d002l405" n="405">Di potius felixque ideo qui tempora quivit</l>
                <l xml:id="d002l406" n="406">Adventumque dei et sacrum expectare calorem</l>
                <l xml:id="d002l407" n="407">Paulisperque operi posito subducere mentem,</l>
                <l xml:id="d002l408" n="408">Mutati donec redeat clementia caeli.</l>
                <l xml:id="d002l409" n="409">Sponte sua veniet iustum (ne accersite) tempus.</l>
                <l xml:id="d002l410" n="410">Interdum et silvis frondes et fontibus humor</l>
                <l xml:id="d002l411" n="411">Desunt, nec victis semper cava flumina ripis</l>
                <l xml:id="d002l412" n="412">Plena fluunt, nec semper agros ver pingit apricos.</l>
                <l xml:id="d002l413" n="413">Sors eadem incertis contingit saepe poetis.</l>
                <l xml:id="d002l414" n="414">Interdum exhaustae languent ad carmina vires</l>
                <l xml:id="d002l415" n="415">Absumptusque vigor studiorumque immemor est mens.</l>
                <l xml:id="d002l416" n="416">Torpescunt sensus, circum praecordia sanguis</l>
                <l xml:id="d002l417" n="417">Stat gelidus. Credas penitus migrasse Camoenas</l>
                <l xml:id="d002l418" n="418">Notaque numquam ipsum rediturum in pectora Phoebum</l>
                <l xml:id="d002l419" n="419">Nil adeo Musa, nil subvenit autor Apollo.</l>
                <l xml:id="d002l420" n="420">Ah quoties aliquis frustra consueta retentat</l>
                <l xml:id="d002l421" n="421">Munera, nec cernit caelum se tendere contra</l>
                <l xml:id="d002l422" n="422">Adversosque deos atque implacabile numen!</l>
                <l xml:id="d002l423" n="423">Quidam autem inventus qui smpe reduceret auras</l>
                <l xml:id="d002l424" n="424">Optatas veterum cantando carmina vatum</l>
                <l xml:id="d002l425" n="425">Paulatimque animo blandum invitaret amorem,</l>
                <l xml:id="d002l426" n="426">Donec collectae vires animique refecti</l>
                <l xml:id="d002l427" n="427">Et rediit vigor ille, velut post nubila et imbres</l>
                <l xml:id="d002l428" n="428">Sol micat aethereus. Unde haec tam clara repente</l>
                <l xml:id="d002l429" n="429">Tempestas? Deus ecce deus iam corda fatigat,</l>
                <l xml:id="d002l430" n="430">Altius insinuat venis penitusque per artus</l>
                <l xml:id="d002l431" n="431">Diditur atque faces saevas sub pectore versat.</l>
                <l xml:id="d002l432" n="432">Nec se iam capit acer agens calor igneaque intus</l>
                <l xml:id="d002l433" n="433">Vis saevit totoque agitat se corpore numen,</l>
                <l xml:id="d002l434" n="434">Ille autem exultans iactat iam non sua verba</l>
                <l xml:id="d002l435" n="435">Oblitusque hominem, mirum sonat: haud potis ignem</l>
                <l xml:id="d002l436" n="436">Excutere. Invitum miratur se ire rapique</l>
                <l xml:id="d002l437" n="437">Praecipitem te, Phoebe, vocans, te, Phoebe, prementem</l>
                <l xml:id="d002l438" n="438">Vociferans plenusque deo stimulisque subactus</l>
                <l xml:id="d002l439" n="439">Haud placidis; non ille dapum non ille quietis</l>
                <l xml:id="d002l440" n="440">Aut somni memor hanc potis est deponere curam.</l>
                <l xml:id="d002l441" n="441">Saepe etiam in somnis memores Phoebeia versant</l>
                <l xml:id="d002l442" n="442">Munera et inventi quidam qui saepe sopore</l>
                <l xml:id="d002l443" n="443">In medio Musis cecinere et Apolline digna.</l>
                <l xml:id="d002l444" n="444">Tantus amor famae, praesentis tanta dei vis.</l>
                <l xml:id="d002l445" n="445">Ne tamen ah nimium, puer o, ne fide calori.</l>
                <l xml:id="d002l446" n="446">Non te fortuna semper permittimus uti</l>
                <l xml:id="d002l447" n="447">Praesentique aura, saevum dum pectore numen</l>
                <l xml:id="d002l448" n="448">Insidet: at potius ratioque et cura resistat;</l>
                <l xml:id="d002l449" n="449">Freno siste furentem animum et sub signa vocato</l>
                <l xml:id="d002l450" n="450">Et premere et laxas scito dare cautus habenas;</l>
                <l xml:id="d002l451" n="451">Atque ideo semper tunc expectare iubemus,</l>
                <l xml:id="d002l452" n="452">Dum fuerint placati animi compressus et omnis</l>
                <l xml:id="d002l453" n="453">Impetus. Hic recolens sedato corde revise</l>
                <l xml:id="d002l454" n="454">Omnia quae caecus menti subiecerit ardor.</l>
                <l xml:id="d002l455" n="455">Praeterea haud lateat te nil conarier artem,</l>
                <l xml:id="d002l456" n="456">Naturam nisi ut assimulet propiusque sequatur;</l>
                <l xml:id="d002l457" n="457">Hanc unam vates sibi proposuere magistram:</l>
                <l xml:id="d002l458" n="458">Quicquid agunt, huius semper vestigia servant.</l>
                <l xml:id="d002l459" n="459">Hinc varios moresque hominum moresque animantum</l>
                <l xml:id="d002l460" n="460">Aut studia imparibus divisa aetatibus apta</l>
                <l xml:id="d002l461" n="461">Effingunt facie verborum et imagine reddunt</l>
                <l xml:id="d002l462" n="462">Quae tardosque senes deceant iuvenesque virentes</l>
                <l xml:id="d002l463" n="463">Femineumque genus; quantum quoque rura colenti</l>
                <l xml:id="d002l464" n="464">Aut famulo distet regum alto e sanguine cretus.</l>
                <l xml:id="d002l465" n="465">Nam mihi non placeat teneros si sit gravis annos</l>
                <l xml:id="d002l466" n="466">Telemachus supra, senior si Nestor inani</l>
                <l xml:id="d002l467" n="467">Gaudeat et ludo et canibus pictisve pharetris.</l>
                <l xml:id="d002l468" n="468">Et quoniam in nostro multi persaepe loquuntur</l>
                <l xml:id="d002l469" n="469">Carmine, verba illis pro conditione virorum</l>
                <l xml:id="d002l470" n="470">Aut rerum damus et proprii tribuuntur honores,</l>
                <l xml:id="d002l471" n="471">Cuique suus, seu mas seu femina sive deus sit.</l>
                <l xml:id="d002l472" n="472">Semper enim summus divum pater atque hominum rex</l>
                <l xml:id="d002l473" n="473">Ipse in concilio fatur, si forte coorta</l>
                <l xml:id="d002l474" n="474">Seditio, paucis; at non Venus aurea contra</l>
                <l xml:id="d002l475" n="475">Pauca refert, Teucrum indignos miserata labores.</l>
                <l xml:id="d002l476" n="476">Ingreditur furiis atque alta silentia rumpit</l>
                <l xml:id="d002l477" n="477">Acta furore gravi Iuno ac foeta usque querelis.</l>
                <l xml:id="d002l478" n="478">Cumque etiam iuveni gliscat violentia maior,</l>
                <l xml:id="d002l479" n="479">Ardens cui virtus animusque in pectore praesens,</l>
                <l xml:id="d002l480" n="480">Nulla mora in Turno, nec dicta animosa retractat.</l>
                <l xml:id="d002l481" n="481">Stat conferre manum et certamine provocat hostem</l>
                <l xml:id="d002l482" n="482">Desertorem Asiae. Verum quantum ille feroci</l>
                <l xml:id="d002l483" n="483">Virtute exuperat, tanto est impensius aequum</l>
                <l xml:id="d002l484" n="484">Et pietate gravem et sedato corde Latinum</l>
                <l xml:id="d002l485" n="485">Consulere atque omnes metuentem expendere casus.</l>
                <l xml:id="d002l486" n="486">Multum etiam intererit Dido ne irata loquatur,</l>
                <l xml:id="d002l487" n="487">An pacato animo. Libycas si linquere terras</l>
                <l xml:id="d002l488" n="488">Troianus paret et desertum fallere amorem,</l>
                <l xml:id="d002l489" n="489">Saeviet ac tota passim bacchabitur urbe.</l>
                <l xml:id="d002l490" n="490">Mentis inops, immanis, atrox verba aspera rumpet</l>
                <l xml:id="d002l491" n="491">Confusasque dabit voces incertaque et anceps</l>
                <l xml:id="d002l492" n="492">Quae quibus ante ferat. Quantum ah distabit ab illa</l>
                <l xml:id="d002l493" n="493">Didone, excepit Teucros quae nuper egentes</l>
                <l xml:id="d002l494" n="494">Solvere corde metum atque iubens secludere curas</l>
                <l xml:id="d002l495" n="495">Invitansque suis vellent considere regnis!</l>
                <l xml:id="d002l496" n="496">Nec te oratores pigeat artisque magistros</l>
                <l xml:id="d002l497" n="497">Consuluisse, Sinon Phrygios quo fallere possit</l>
                <l xml:id="d002l498" n="498">Arte dolis, quocumque animos impellere doctus;</l>
                <l xml:id="d002l499" n="499">Quove tenere queat Graios fandi autor Ulysses</l>
                <l xml:id="d002l500" n="500">Stante domum Troia tandem discedere certos.</l>
                <l xml:id="d002l501" n="501">Quid tibi nunc dulcem prae cunctis Nestora dicam,</l>
                <l xml:id="d002l502" n="502">Qui toties inter primores Argivorum</l>
                <l xml:id="d002l503" n="503">Ingentes potuit verbis componere lites</l>
                <l xml:id="d002l504" n="504">Et mulcere animos et mollia fingere corda?</l>
                <l xml:id="d002l505" n="505">Artibus his certe Cytherea instructa dolisque</l>
                <l xml:id="d002l506" n="506">Arma rogat nato genitrix et adultera laesum</l>
                <l xml:id="d002l507" n="507">Vulcanum alloquitur dictisque aspirat amorem.</l>
                <l xml:id="d002l508" n="508">Nam causas petit ex alto indeprensa virique</l>
                <l xml:id="d002l509" n="509">Circuit occulta verborum indagine mentem.</l>
                <l xml:id="d002l510" n="510">Discitur hinc etenim sensus mentesque legentum</l>
                <l xml:id="d002l511" n="511">Flectere diversosque animis motus dare, ut illis</l>
                <l xml:id="d002l512" n="512">Imperet arte potens (dictu mirabile!) vates.</l>
                <l xml:id="d002l513" n="513">Nam semper, seu laeta canat seu tristia moerens,</l>
                <l xml:id="d002l514" n="514">Affectas implet tacita dulcedine mentes.</l>
                <l xml:id="d002l515" n="515">Quem non Threicii quondam sors aspera vatis</l>
                <l xml:id="d002l516" n="516">Molliat, amissam dum solo in littore secum,</l>
                <l xml:id="d002l517" n="517">Eurydice, solans aegrum testudine amorem,</l>
                <l xml:id="d002l518" n="518">Te veniente die, te decedente vocaret?</l>
                <l xml:id="d002l519" n="519">Quid puer Euryalus cum pulchros volvitur artus,</l>
                <l xml:id="d002l520" n="520">Ah dolor! inque humeros lapsa cervice recumbens</l>
                <l xml:id="d002l521" n="521">Languescit moriens, ceu flos succisus aratro?</l>
                <l xml:id="d002l522" n="522">Ardet adire animus lectori et currere in ipsum</l>
                <l xml:id="d002l523" n="523">Volscentem puerique manum supponere mento</l>
                <l xml:id="d002l524" n="524">Labenti ac Iargum frustra prohibere cruorem</l>
                <l xml:id="d002l525" n="525">Purpureo niveum signantem flumine pectus.</l>
                <l xml:id="d002l526" n="526">Postremo tibi si qua instant dicenda ruborem</l>
                <l xml:id="d002l527" n="527">Quae tenerum incuterent Musis adaperta chorisque</l>
                <l xml:id="d002l528" n="528">Virgineis, molli vel praeterlabere tactu</l>
                <l xml:id="d002l529" n="529">Dissimulans, vel verte alio et rem suffice fictam.</l>
                <l xml:id="d002l530" n="530">Si pater omnipotens tonitru caelum omne ciebit,</l>
                <l xml:id="d002l531" n="531">Speluncam Dido dux et Troianus eandem</l>
                <l xml:id="d002l532" n="532">Deveniant, pudor ulterius nihil addere curet.</l>
                <l xml:id="d002l533" n="533">Nam sat erit tellus quod prima et conscius aether</l>
                <l xml:id="d002l534" n="534">Connubii dent signum ululentque in vertice Nymphae.</l>
                <l xml:id="d002l535" n="535">Neve aliis impar nimium ne Troilus armis,</l>
                <l xml:id="d002l536" n="536">Ah puer infelix, facito concurrat Achilli,</l>
                <l xml:id="d002l537" n="537">Quam quibus in Libyco conspexit littore pictum</l>
                <l xml:id="d002l538" n="538">Illum Anchisiades heros, dum victus anhelis</l>
                <l xml:id="d002l539" n="539">Fertur equis curruque haeret resupinus inani.</l>
                <l xml:id="d002l540" n="540">Nec pueri veros congressus dicere cures.</l>
                <l xml:id="d002l541" n="541">Quid deceat, quid non, tibi nostri ostendere possunt.</l>
                <l xml:id="d002l542" n="542">Inventa ex aliis disce et te plurima Achivos</l>
                <l xml:id="d002l543" n="543">Consulere hortamur veteres Argivaque regna</l>
                <l xml:id="d002l544" n="544">Explorare oculis et opimam avertere gazam</l>
                <l xml:id="d002l545" n="545">In Latium atque domum laetum spolia ampla referre.</l>
                <l xml:id="d002l546" n="546">Haud minor est adeo virtus si te audit Apollo</l>
                <l xml:id="d002l547" n="547">Inventa Argivum in patriam convertere vocem,</l>
                <l xml:id="d002l548" n="548">Quam si tute aliquid intactum inveneris ante.</l>
                <l xml:id="d002l549" n="549">Aspice ut insignis peregrino incedat in auro</l>
                <l xml:id="d002l550" n="550">Fatidicae Mantus et Minci filius amnis,</l>
                <l xml:id="d002l551" n="551">Fulgeat ut magni exuvias indutus Homeri,</l>
                <l xml:id="d002l552" n="552">Nec pudet. Egregias artes ostenderit esto</l>
                <l xml:id="d002l553" n="553">Graecia, tradiderit Latio praeclara reperta,</l>
                <l xml:id="d002l554" n="554">Dum post in melius aliunde accepta Latini</l>
                <l xml:id="d002l555" n="555">Omnia rettulerint, dum longe maxima Roma</l>
                <l xml:id="d002l556" n="556">Ut belli studiis ita doctis artibus omnes,</l>
                <l xml:id="d002l557" n="557">Quod Sol cumque videt terrarum anteiverit urbes.</l>
                <l xml:id="d002l558" n="558">Di Romae indigetes, Troiae tuque auctor Apollo,</l>
                <l xml:id="d002l559" n="559">Unde genus nostrum caeli se tollit ad astra,</l>
                <l xml:id="d002l560" n="560">Hanc saltem auferri laudem prohibete Latinis.</l>
                <l xml:id="d002l561" n="561">Artibus emineat semper studiisque Minervae</l>
                <l xml:id="d002l562" n="562">Italia et gentes doceat pulcherrima Roma,</l>
                <l xml:id="d002l563" n="563">Quandoquidem armorum penitus fortuna recessit,</l>
                <l xml:id="d002l564" n="564">Tanta Italos inter crevit discordia reges:</l>
                <l xml:id="d002l565" n="565">Ipsi nos inter saevos distringimus enses,</l>
                <l xml:id="d002l566" n="566">Nec patriam pudet externis aperire tyrannis.</l>
                <l xml:id="d002l567" n="567">Spes tamen Italiae prostratae affulserat ingens</l>
                <l xml:id="d002l568" n="568">Nuper et egregiis animos erexerat ausis,</l>
                <l xml:id="d002l569" n="569">Heu frustra: invidit laudi fors laeva Latinae,</l>
                <l xml:id="d002l570" n="570">Nec dum fata malis Italum exaturata quierunt.</l>
                <l xml:id="d002l571" n="571">Iam gentes Ionge positae trepidare ducesque</l>
                <l xml:id="d002l572" n="572">Externi, iam dives Arabs, iam Nilus et Indus</l>
                <l xml:id="d002l573" n="573">Audierant longe Tusci decora alta Leonis,</l>
                <l xml:id="d002l574" n="574">Audierant Medycumque genus stirpemque deorum.</l>
                <l xml:id="d002l575" n="575">Iam tum ille egregias curas accinxerat ardens</l>
                <l xml:id="d002l576" n="576">Pro patriae decore, pro libertate sepulta</l>
                <l xml:id="d002l577" n="577">Antiquae Ausoniae germano fretus Iulo,</l>
                <l xml:id="d002l578" n="578">Quicum partitus curarum ingentia semper</l>
                <l xml:id="d002l579" n="579">Pondera, commissas rerum tractabat habenas</l>
                <l xml:id="d002l580" n="580">Idem regnatorque hominum divumque sacerdos.</l>
                <l xml:id="d002l581" n="581">Iamque illum Europae reges gensque omnis in unum</l>
                <l xml:id="d002l582" n="582">Conversique oculos conversique ora tenebant;</l>
                <l xml:id="d002l583" n="583">Iamque duces animis illum concordibus omnes</l>
                <l xml:id="d002l584" n="584">Velle sequi trepidos in Turcas arma parantem.</l>
                <l xml:id="d002l585" n="585">Illum quadriiugo invectum per moenia curru,</l>
                <l xml:id="d002l586" n="586">Roma, triumphato vidisses protinus orbe.</l>
                <l xml:id="d002l587" n="587">Illum, Thybri pater, laetantis spumeus alveo</l>
                <l xml:id="d002l588" n="588">Exciperes Tuscum veheresque per undas</l>
                <l xml:id="d002l589" n="589">Miratus habitusque novos hominumque figuras.</l>
                <l xml:id="d002l590" n="590">Issent post currunt capti longo ordine reges</l>
                <l xml:id="d002l591" n="591">Oblitusque minas minor iret barbarus hostis,</l>
                <l xml:id="d002l592" n="592">Qui, victis Solymis nunc atque Oriente subacto</l>
                <l xml:id="d002l593" n="593">Exultat fidens orbisque affectat habenas</l>
                <l xml:id="d002l594" n="594">Efferus atque Italae iam iam (scelus!) imminet orae.</l>
                <l xml:id="d002l595" n="595">Visendi studio passim Romana iuventus</l>
                <l xml:id="d002l596" n="596">Per fora perque vias festa discurreret urbe.</l>
                <l xml:id="d002l597" n="597">Ipse suos solio fulgens pater aureus alto</l>
                <l xml:id="d002l598" n="598">Aspiceret cives longo post tempore visos</l>
                <l xml:id="d002l599" n="599">Barbaricumque aurum praedaeque iuberet acervos</l>
                <l xml:id="d002l600" n="600">Sacratis adytis penitusque alta arce reponi.</l>
                <l xml:id="d002l601" n="601">Verum heu (di, vestrum crimen!) spes tanta repente</l>
                <l xml:id="d002l602" n="602">Italiae absumpta ac penitus fiducia cessit:</l>
                <l xml:id="d002l603" n="603">Egregius moriens heros secum omnia vertit.</l>
                <lb/>
                <lb/>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Giacomo Della Pietà</bibl>
                </head>
                <l xml:id="d003l1" n="1">Nunc autem linguae studium moremque loquendi,</l>
                <l xml:id="d003l2" n="2">Quem vates Musaeque probent atque autor Apollo</l>
                <l xml:id="d003l3" n="3">Expediam, curam extremam finemque laborum.</l>
                <l xml:id="d003l4" n="4">Discendum indicia et verborum lumina quae sint</l>
                <l xml:id="d003l5" n="5">Munere Pieridum lustrandis addita rebus.</l>
                <l xml:id="d003l6" n="6">Ne te opere incepto deterreat ardua meta,</l>
                <l xml:id="d003l7" n="7">Audendum, puer, atque invicto pectore agendum.</l>
                <l xml:id="d003l8" n="8">Iam te Pierides summa en de rupe propinquum</l>
                <l xml:id="d003l9" n="9">Voce vocant viridique ostentant fronde coronam</l>
                <l xml:id="d003l10" n="10">Victori atque animo stimulos hortatibus addunt.</l>
                <l xml:id="d003l11" n="11">Iamque rosas calathis spargunt per nubila plenis</l>
                <l xml:id="d003l12" n="12">Desuper et florum placido te plurima nimbo</l>
                <l xml:id="d003l13" n="13">Tempestas operit gratumque effusus odorem</l>
                <l xml:id="d003l14" n="14">Ambrosi liquor aspirat divina voluptas.</l>
                <l xml:id="d003l15" n="15">Verborum in primis tenebras fuge nubilaque atra.</l>
                <l xml:id="d003l16" n="16">Nam neque (si tantum fas credere) defuit olim</l>
                <l xml:id="d003l17" n="17">Qui lumen iucundum ultro lucemque perosus</l>
                <l xml:id="d003l18" n="18">Obscuro nebulae se circumfudit amictu,</l>
                <l xml:id="d003l19" n="19">Tantus amor noctis, latebrae tam dira cupido.</l>
                <l xml:id="d003l20" n="20">Ille ego sim cui Pierides dent carmina Musa</l>
                <l xml:id="d003l21" n="21">Lumine clara suo, externa nihil indiga lucis.</l>
                <l xml:id="d003l22" n="22">Nec tamen id votis optandum denique magnis.</l>
                <l xml:id="d003l23" n="23">Ipse volens per te poteris; vis daedala fandi</l>
                <l xml:id="d003l24" n="24">Tot se adeo in facies, tot se convertit in ora,</l>
                <l xml:id="d003l25" n="25">Mille trahens varia secum ratione colores.</l>
                <l xml:id="d003l26" n="26">Mille modis aperire datur mentisque latebras</l>
                <l xml:id="d003l27" n="27">Quique latent tacito arcani sub pectore motus.</l>
                <l xml:id="d003l28" n="28">Si tibi, dum trepidas, non has successerit et lux</l>
                <l xml:id="d003l29" n="29">Non datur hinc, te verte alio lumenque require</l>
                <l xml:id="d003l30" n="30">Nunc hac nunc illac, donec diffulserit ultro</l>
                <l xml:id="d003l31" n="31">Claraque tempestas caelo radiarit aperto.</l>
                <l xml:id="d003l32" n="32">Quin etiam angustis si non urgebere rebus,</l>
                <l xml:id="d003l33" n="33">Cum fandi tibi mille viae, tibi mille figurae</l>
                <l xml:id="d003l34" n="34">Occurrent, tu mille vias, tu mille figuras</l>
                <l xml:id="d003l35" n="35">Nunc hanc nunc aliam ingredere et mutare memento</l>
                <l xml:id="d003l36" n="36">Iamque hos iamque alios haud segnis sumere vultus</l>
                <l xml:id="d003l37" n="37">Nempe inde illectas aures immensa voluptas</l>
                <l xml:id="d003l38" n="38">Detinet et dulci pertentat pectora motu.</l>
                <l xml:id="d003l39" n="39">Ergo omnem curam impendunt ut cernere nusquam</l>
                <l xml:id="d003l40" n="40">Sit formas similes, naturae exempla sequuti,</l>
                <l xml:id="d003l41" n="41">Dissimili quod sint facie quaecumque sub astris</l>
                <l xml:id="d003l42" n="42">Vitales carpunt auras, genus omne ferarum</l>
                <l xml:id="d003l43" n="43">Atque hominum, pictae volucres mutaeque natantes.</l>
                <l xml:id="d003l44" n="44">Nonne vides, verbis ut veris saepe relictis</l>
                <l xml:id="d003l45" n="45">Accersant simulata aliundeque nomina porro</l>
                <l xml:id="d003l46" n="46">Transportent aptentque aliis ea rebus ut ipsae</l>
                <l xml:id="d003l47" n="47">Exuviasque novas res insolitosque colores</l>
                <l xml:id="d003l48" n="48">Indutae, saepe externi mirentur amictus</l>
                <l xml:id="d003l49" n="49">Unde illi laetaeque aliena luce fruantur</l>
                <l xml:id="d003l50" n="50">Mutatoque habitu, nec iam sua nomina mallent?</l>
                <l xml:id="d003l51" n="51">Saepe ideo cum bella canunt, incendia credas</l>
                <l xml:id="d003l52" n="52">Cernere diluviumque ingens surgentibus undis.</l>
                <l xml:id="d003l53" n="53">Contra etiam Martis pugnas imitabitur ignis,</l>
                <l xml:id="d003l54" n="54">Cum furit accensis acies vulcania campis.</l>
                <l xml:id="d003l55" n="55">Nec turbato oritur quondam minor aequore pugna</l>
                <l xml:id="d003l56" n="56">Confligunt animosi Euri certamine vasto</l>
                <l xml:id="d003l57" n="57">Inter se pugnantque adversis molibus undae.</l>
                <l xml:id="d003l58" n="58">Usque adeo passim sua res insignia laetae</l>
                <l xml:id="d003l59" n="59">Permutantque iuvantque vicissim et mutua sese</l>
                <l xml:id="d003l60" n="60">Altera in alterius transformat protinus ora.</l>
                <l xml:id="d003l61" n="61">Tum specie capti gaudent spectare legentes.</l>
                <l xml:id="d003l62" n="62">Nam diversa simul datur e re cernere eadem</l>
                <l xml:id="d003l63" n="63">Multarum simulacra animo subeuntia rerum.</l>
                <l xml:id="d003l64" n="64">Ceu cum forte olim placidi liquidissima ponti</l>
                <l xml:id="d003l65" n="65">Aequora vicina spectat de rupe viator,</l>
                <l xml:id="d003l66" n="66">Tantum illi subiecta oculis est mobilis unda;</l>
                <l xml:id="d003l67" n="67">Ille tamen silvas interque virentia prata</l>
                <l xml:id="d003l68" n="68">Inspiciens miratur aqua quae purior humor</l>
                <l xml:id="d003l69" n="69">Cuncta refert captosque eludit imagine visus.</l>
                <l xml:id="d003l70" n="70">Non aliter vates nunc huc traducere mentes</l>
                <l xml:id="d003l71" n="71">Nunc illuc animisque legentum apponere gaudet</l>
                <l xml:id="d003l72" n="72">Diversas rerum species, dum taedia vitat.</l>
                <l xml:id="d003l73" n="73">Res humiles ille interea non secius effert</l>
                <l xml:id="d003l74" n="74">Splendore illustrans alieno et lumine vestit</l>
                <l xml:id="d003l75" n="75">Verborumque simul vitat dispendia parcus.</l>
                <l xml:id="d003l76" n="76">Hunc fandi morem (si vera audivimus) ipsi</l>
                <l xml:id="d003l77" n="77">Caelicolae exercent caeli in penetralibus altis,</l>
                <l xml:id="d003l78" n="78">Pieridum chorus in terras quem detulit olim</l>
                <l xml:id="d003l79" n="79">Atque homines docuere deum praeclara reperta.</l>
                <l xml:id="d003l80" n="80">Illae etenim Iovis aetherea dicuntur in aula</l>
                <l xml:id="d003l81" n="81">Immixtae superis festas agitare choreas</l>
                <l xml:id="d003l82" n="82">Et semper canere alternae Phoebique fruuntur</l>
                <l xml:id="d003l83" n="83">Colloquio vatumque inspirant pectora ab alto.</l>
                <l xml:id="d003l84" n="84">Nec tamen haud solis fugit haec me nota poetis,</l>
                <l xml:id="d003l85" n="85">Verum etiam autores alii experiuntur et audent,</l>
                <l xml:id="d003l86" n="86">Praecipue orantes causas fandique magistri,</l>
                <l xml:id="d003l87" n="87">Seu sontes tendant legum compescere habenis,</l>
                <l xml:id="d003l88" n="88">Seu caros cupiant atris e mortis amicos</l>
                <l xml:id="d003l89" n="89">Faucibus eripere et defletos reddere luci.</l>
                <l xml:id="d003l90" n="90">Quin etiam agricolas ea fandi nota voluptas</l>
                <l xml:id="d003l91" n="91">Exercet, dum lata seges, dum trudere gemmas</l>
                <l xml:id="d003l92" n="92">Incipiunt vites sitientiaque aeheris imbrem</l>
                <l xml:id="d003l93" n="93">Prata bibunt ridentque satis surgentibus agri.</l>
                <l xml:id="d003l94" n="94">Hanc vulgo speciem propriae penuria vocis</l>
                <l xml:id="d003l95" n="95">Intulit indictisque urgens in rebus egestas.</l>
                <l xml:id="d003l96" n="96">Quippe ubi se vera ostendebant nomina nusquam,</l>
                <l xml:id="d003l97" n="97">Fas erat hinc atque hinc transferre simillima veris.</l>
                <l xml:id="d003l98" n="98">Paulatim accrevere artes hominumque libido</l>
                <l xml:id="d003l99" n="99">Quodque olim usus inops reperit nunc ipsa voluptas</l>
                <l xml:id="d003l100" n="100">Postulat, hunc addens verborum rebus honorem.</l>
                <l xml:id="d003l101" n="101">Sic homines primum venti vis aspera adegit</l>
                <l xml:id="d003l102" n="102">Vitandique imbres stipulis horrentia tecta</l>
                <l xml:id="d003l103" n="103">Ponere et informi sedem arctam claudere limo.</l>
                <l xml:id="d003l104" n="104">Nunc altae aeratis trabibus pariisque columnis</l>
                <l xml:id="d003l105" n="105">Regifico surgunt aedes ad sidera luxu.</l>
                <l xml:id="d003l106" n="106">Parcius ista tamen delibant et minus audent</l>
                <l xml:id="d003l107" n="107">Artifices alii, nec tanta licentia fandi</l>
                <l xml:id="d003l108" n="108">Cuique datur, solis vulgo concessa poetis.</l>
                <l xml:id="d003l109" n="109">Nempe pedum hi duris cohibentur legibus et se</l>
                <l xml:id="d003l110" n="110">Sponte sua spatiis angusti temporis arctant;</l>
                <l xml:id="d003l111" n="111">Liberius fas campum aliis decurrere apertum.</l>
                <l xml:id="d003l112" n="112">Sacri igitur vates facta atque infecta canentes</l>
                <l xml:id="d003l113" n="113">Libertate palam gaudent maiore loquendi</l>
                <l xml:id="d003l114" n="114">Quaesitique decent cultus magis atque colores</l>
                <l xml:id="d003l115" n="115">Insoliti, nec erit tanto ars deprensa pudori.</l>
                <l xml:id="d003l116" n="116">Crebrius hi fando gaudent super aethera miris</l>
                <l xml:id="d003l117" n="117">Tollere res (nec sit fas tantum credere) dictis.</l>
                <l xml:id="d003l118" n="118">It caelo clamor, tremit omnis murmure Olympus.</l>
                <l xml:id="d003l119" n="119">Nec mora, bis vocem ingeminant urbisque ruinas</l>
                <l xml:id="d003l120" n="120">Fataque proeliaque et sortem execrantur iniquam,</l>
                <l xml:id="d003l121" n="121">"O pater, o patria, o Priami domus inclita quondam"</l>
                <l xml:id="d003l122" n="122">Clamantes "cecidit, pro Iuppiter!, Ilion ingens".</l>
                <l xml:id="d003l123" n="123">Quid cum Neptunum dicunt mare, vina Lyaeum</l>
                <l xml:id="d003l124" n="124">Et Cererem frumenta patrumque e nomine natos</l>
                <l xml:id="d003l125" n="125">Significant memorantque urbes pro civibus ipsis?</l>
                <l xml:id="d003l126" n="126">Atque ideo timor attonitos cum invaserit Afros,</l>
                <l xml:id="d003l127" n="127">Africa terribili tremet horrida terra tumultu.</l>
                <l xml:id="d003l128" n="128">Nec deerit, tibi pro fluviis proque omnibus undis,</l>
                <l xml:id="d003l129" n="129">Pocula qui pressis Acheloia misceat uvis.</l>
                <l xml:id="d003l130" n="130">Ecce autem subitis conversi vocibus ultro</l>
                <l xml:id="d003l131" n="131">Saepe aliquem longe absentem desertaque et antra</l>
                <l xml:id="d003l132" n="132">Et solos montes affantur; saepe salutant</l>
                <l xml:id="d003l133" n="133">Silvasque fluviosque et agros sensuque carentes</l>
                <l xml:id="d003l134" n="134">Speluncas, velut haec sint responsura vocata</l>
                <l xml:id="d003l135" n="135">Et vos, o vacui, compellant nomine, saltus.</l>
                <l xml:id="d003l136" n="136">Praeterea verbis inimicos addere sensus</l>
                <l xml:id="d003l137" n="137">Oppositis, dum dissimulant aliudque videbis</l>
                <l xml:id="d003l138" n="138">Saepe loqui atque aliud simulata condere mente.</l>
                <l xml:id="d003l139" n="139">Egregia interea coniux ita nocte suprema</l>
                <l xml:id="d003l140" n="140">Deiphobo fidum capiti subduxerat ensem;</l>
                <l xml:id="d003l141" n="141">Nec minus insignis Drances, cum stragis acervos</l>
                <l xml:id="d003l142" n="142">Tot dedit et claris insigniit arva trophaeis.</l>
                <l xml:id="d003l143" n="143">Quid sequar ulterius, quanta dulcedine captas</l>
                <l xml:id="d003l144" n="144">Detineant aures, vocem cum rursus eandem</l>
                <l xml:id="d003l145" n="145">Ingeminant, modo non verborum cogat egestas?</l>
                <l xml:id="d003l146" n="146">Pan etiam Arcadia neget hoc si iudice praesens,</l>
                <l xml:id="d003l147" n="147">Pan, etiam Arcadia dicam te iudice vanum.</l>
                <l xml:id="d003l148" n="148">Haec adeo cum sint, cum fas audere poetis</l>
                <l xml:id="d003l149" n="149">Multa modis multis, tamen observare memento</l>
                <l xml:id="d003l150" n="150">Si quando haud propriis rem mavis dicere verbis</l>
                <l xml:id="d003l151" n="151">Translatisque aliunde notis longeque petitis,</l>
                <l xml:id="d003l152" n="152">Ne nimiam ostendas quaerendo talia curam.</l>
                <l xml:id="d003l153" n="153">Namque aliqui exercent vim duram et rebus iniquis</l>
                <l xml:id="d003l154" n="154">Nativam eripiunt formam indignantibus ipsis</l>
                <l xml:id="d003l155" n="155">Invitasque iubent alienos sumere vultus.</l>
                <l xml:id="d003l156" n="156">Haud magis imprudens mihi erit et luminis expers</l>
                <l xml:id="d003l157" n="157">Qui puero ingentes habitus det ferre gigantis,</l>
                <l xml:id="d003l158" n="158">Quam si quis stabula alta 'lares' appellet 'equinos',</l>
                <l xml:id="d003l159" n="159">Aut 'crines magnae genitricis' gramina dicat.</l>
                <l xml:id="d003l160" n="160">Praestiterit vero faciem, spolia et sua cuique</l>
                <l xml:id="d003l161" n="161">Linquere et interdum propriis rem prodere verbis</l>
                <l xml:id="d003l162" n="162">Indiciisque suis, ea sim: modo digna Camoenis.</l>
                <l xml:id="d003l163" n="163">Res etiam poteris rebus conferre vicissim</l>
                <l xml:id="d003l164" n="164">Nominibusque ambas verisque suisque vocare,</l>
                <l xml:id="d003l165" n="165">Quod faciens, fuge verborum dispendia paucisque</l>
                <l xml:id="d003l166" n="166">Includas numeris unde illa simillima imago</l>
                <l xml:id="d003l167" n="167">Ducitur et breviter confer, ne forte priorum</l>
                <l xml:id="d003l168" n="168">Oblitus sermonum alio traducere mentem</l>
                <l xml:id="d003l169" n="169">Inque alia ex aliis videare exordia labi.</l>
                <l xml:id="d003l170" n="170">Iamque age verborum qui sit delectus habendus,</l>
                <l xml:id="d003l171" n="171">Qua ratio; nam nec sunt omnia versibus apta,</l>
                <l xml:id="d003l172" n="172">Omnia nec pariter tibi sunt uno ordine habenda.</l>
                <l xml:id="d003l173" n="173">Versibus ipsa etiam divisa et carmina quantum</l>
                <l xml:id="d003l174" n="174">Carminibus distant, tantum distantia verba</l>
                <l xml:id="d003l175" n="175">Sunt etiam inter se, quamvis communia multa</l>
                <l xml:id="d003l176" n="176">Interdum invenies versus diffusa per omnes.</l>
                <l xml:id="d003l177" n="177">Multa decent scenam quae sunt fugienda canenti</l>
                <l xml:id="d003l178" n="178">Aut divum laudes aut heroum inclita facta.</l>
                <l xml:id="d003l179" n="179">Ergo alte vestiga oculis aciemque voluta</l>
                <l xml:id="d003l180" n="180">Verborum silva in magna, tum accommoda Musis</l>
                <l xml:id="d003l181" n="181">Selige et insignes vocum depascere honores,</l>
                <l xml:id="d003l182" n="182">Ut nitidus puro versus tibi fulgeat auro.</l>
                <l xml:id="d003l183" n="183">Reice degenerem turbam nil lucis habentem</l>
                <l xml:id="d003l184" n="184">Indecoresque notas, ne sit non digna supellex.</l>
                <l xml:id="d003l185" n="185">Quo fieri id possit veterum te semita vatum</l>
                <l xml:id="d003l186" n="186">Observata docebit; adi monimenta priorum</l>
                <l xml:id="d003l187" n="187">Crebra oculis animoque legens et multa voluta.</l>
                <l xml:id="d003l188" n="188">Tum quamvis, longe si quis supereminet omnes,</l>
                <l xml:id="d003l189" n="189">Virtutem ex illo ac rationem discere fandi</l>
                <l xml:id="d003l190" n="190">Te iubeam, cui contendas te reddere semper</l>
                <l xml:id="d003l191" n="191">Assimilem atque habitus gressusque effingere euntis,</l>
                <l xml:id="d003l192" n="192">Quantum fata sinunt et non aversus Apollo;</l>
                <l xml:id="d003l193" n="193">Haud tamen interea reliquum explorare labores</l>
                <l xml:id="d003l194" n="194">Abstiteris vatum moneo suspectaque dicta</l>
                <l xml:id="d003l195" n="195">Sublegere et variam ex cunctis abducere gazam.</l>
                <l xml:id="d003l196" n="196">Nec dubitem versus hirsuti saepe poetae</l>
                <l xml:id="d003l197" n="197">Suspensus lustrare et vestigare legendo,</l>
                <l xml:id="d003l198" n="198">Sicubi se qumdam forte inter commoda versu</l>
                <l xml:id="d003l199" n="199">Dicta meo ostendant, quae mox melioribus ipse</l>
                <l xml:id="d003l200" n="200">Auspiciis proprios possim mihi vertere in usus</l>
                <l xml:id="d003l201" n="201">Detersa prorsus prisca rubigine scabra.</l>
                <l xml:id="d003l202" n="202">Flumina saepe vides immundo turbida limo;</l>
                <l xml:id="d003l203" n="203">Haurit aquam tamen inde frequens concursus et altis</l>
                <l xml:id="d003l204" n="204">Important puteis ad pocula; desuper illa</l>
                <l xml:id="d003l205" n="205">Occultis diffusa canalibus influit omnemque</l>
                <l xml:id="d003l206" n="206">Illabens bibulas labem exuit inter arenas.</l>
                <l xml:id="d003l207" n="207">Nil adeo incultum quod non splendescere possit,</l>
                <l xml:id="d003l208" n="208">Praecipue si cura vigil non desit et usque</l>
                <l xml:id="d003l209" n="209">Mente premas multumque animo tecum ipse volutes.</l>
                <l xml:id="d003l210" n="210">Atque ideo ex priscis semper quo more loquamur</l>
                <l xml:id="d003l211" n="211">Discendum, quorum depascimur aurea dicta</l>
                <l xml:id="d003l212" n="212">Praecipuumque avidi rerum populamus honorem.</l>
                <l xml:id="d003l213" n="213">Aspice ut exuvias veterumque insignia nobis</l>
                <l xml:id="d003l214" n="214">Aptemus: rerum accipimus nunc clara reperta,</l>
                <l xml:id="d003l215" n="215">Nunc seriem atque animum verborum verba quoque ipsa,</l>
                <l xml:id="d003l216" n="216">Nec pudet interdum alterius nos ore loquutos.</l>
                <l xml:id="d003l217" n="217">Cum vero cultis moliris furta poetis,</l>
                <l xml:id="d003l218" n="218">Cautius ingredere et raptus memor occule versis</l>
                <l xml:id="d003l219" n="219">Verborum indiciis atque ordine falle legentes</l>
                <l xml:id="d003l220" n="220">Mutato; nova sit facies, nova prorsus imago.</l>
                <l xml:id="d003l221" n="221">Munere (nec longum tempus) vix ipse peracto</l>
                <l xml:id="d003l222" n="222">Dicta recognosces veteris mutata poetae.</l>
                <l xml:id="d003l223" n="223">Saepe palam quidam rapiunt cupiuntque videri</l>
                <l xml:id="d003l224" n="224">Omnibus intrepidi ac furto Iaetantur in ipso</l>
                <l xml:id="d003l225" n="225">Deprensi, seu cum dictis nihil ordine verso</l>
                <l xml:id="d003l226" n="226">Longe alios iisdem sensus mira arte dedere</l>
                <l xml:id="d003l227" n="227">Exueruntque animos verborum impune priores,</l>
                <l xml:id="d003l228" n="228">Seu cum certandi priscis succensa libido</l>
                <l xml:id="d003l229" n="229">Et possessa diu sed enim male condita victis</l>
                <l xml:id="d003l230" n="230">Extorquere manu iuvat in meliusque referre:</l>
                <l xml:id="d003l231" n="231">Ceu sata mutatoque solo felicius olim</l>
                <l xml:id="d003l232" n="232">Cernimus ad caelum translatas surgere plantas.</l>
                <l xml:id="d003l233" n="233">Poma quoque utilius succos oblita priores</l>
                <l xml:id="d003l234" n="234">Proveniunt; sic regna Asiae Troiaeque penates</l>
                <l xml:id="d003l235" n="235">Transtulit auspiciis Phrygius melioribus heros</l>
                <l xml:id="d003l236" n="236">In Latium, quamvis (nam divum fata vocabant)</l>
                <l xml:id="d003l237" n="237">Invitus, Phoenissa, tuo de littore cessit;</l>
                <l xml:id="d003l238" n="238">Nec connubia iusta nec incepti Hymenaei</l>
                <l xml:id="d003l239" n="239">Flexerunt immitem animum. Tu victa dolore</l>
                <l xml:id="d003l240" n="240">Occidis et curae vix ipsa in morte relinquunt.</l>
                <l xml:id="d003l241" n="241">Nunquam, o Dardaniae, tetigissent vestra carinae</l>
                <l xml:id="d003l242" n="242">Littora. Fors nulli poteras succumbere culpae.</l>
                <l xml:id="d003l243" n="243">Ergo agite o mecum securi accingite furtis</l>
                <l xml:id="d003l244" n="244">Una omnes, pueri, passimque avertite praedam.</l>
                <l xml:id="d003l245" n="245">Infelix autem (quidam nam saepe reperti)</l>
                <l xml:id="d003l246" n="246">Viribus ipse suis temere qui fisus et arti,</l>
                <l xml:id="d003l247" n="247">Externae quasi opis nihil indigus, abnegat audax</l>
                <l xml:id="d003l248" n="248">Fida sequi veterum vestigia, dum sibi praeda</l>
                <l xml:id="d003l249" n="249">Temperat heu nimium! Atque alienis parcere crevit</l>
                <l xml:id="d003l250" n="250">Vana superstitio, Phoebi sine numine cura.</l>
                <l xml:id="d003l251" n="251">Haud longum tales ideo laetantur et ipsi</l>
                <l xml:id="d003l252" n="252">Saepe suis superant monimentis illaudatique</l>
                <l xml:id="d003l253" n="253">Extremum ante diem foetus flevere caducos</l>
                <l xml:id="d003l254" n="254">Viventesque suae viderunt funera famae.</l>
                <l xml:id="d003l255" n="255">Quam cuperent vano potius caruisse labore</l>
                <l xml:id="d003l256" n="256">Eque suis alias didicisse parentibus artes!</l>
                <l xml:id="d003l257" n="257">Saepe mihi placet antiquis alludere dictis</l>
                <l xml:id="d003l258" n="258">Atque aliud longe verbis proferre sub isdem.</l>
                <l xml:id="d003l259" n="259">Nec mea tam sapiens per sese prodita quisquam</l>
                <l xml:id="d003l260" n="260">Furta redarguerit quae mox manifesta probabunt</l>
                <l xml:id="d003l261" n="261">Et nati natorum et qui nascentur ab illis.</l>
                <l xml:id="d003l262" n="262">Tantum absit poenae metuens infamis ut ipse</l>
                <l xml:id="d003l263" n="263">Furta velim tegere atque meas celare rapinas.</l>
                <l xml:id="d003l264" n="264">Non tamen omnia te priscis fas fidere, qui non</l>
                <l xml:id="d003l265" n="265">Omnia sufficient. Quaerenti pauca labore</l>
                <l xml:id="d003l266" n="266">Attentanda tuo, nondum ulli audita, supersunt.</l>
                <l xml:id="d003l267" n="267">Nos etiam quaedam iccirco nova condere nulla</l>
                <l xml:id="d003l268" n="268">Relligio vetat indictasque effundere voces.</l>
                <l xml:id="d003l269" n="269">Ne vero haec penitus fuerint ignota suumque</l>
                <l xml:id="d003l270" n="270">Agnoscant genus et cognatam ostendere gentem</l>
                <l xml:id="d003l271" n="271">Possint ac stirpis nitantur origine certae.</l>
                <l xml:id="d003l272" n="272">Usque adeo patriae tibi si paenuria vocis</l>
                <l xml:id="d003l273" n="273">Obstabit, fas Graiugenum felicibus oris</l>
                <l xml:id="d003l274" n="274">Devehere informem massam, quam incude Latina</l>
                <l xml:id="d003l275" n="275">Informans patrium iubeas dediscere morem.</l>
                <l xml:id="d003l276" n="276">Sic quondam Ausoniae succrevit copia linguae,</l>
                <l xml:id="d003l277" n="277">Sic auctum Latium, quo plurima transtulit Argis</l>
                <l xml:id="d003l278" n="278">Usus et exhaustis Itali potiuntur Athenis.</l>
                <l xml:id="d003l279" n="279">Nonne vides, mediis ut multa erepta Mycenis</l>
                <l xml:id="d003l280" n="280">Graia genus fulgent nostris immixta, nec ullum</l>
                <l xml:id="d003l281" n="281">Apparet discrimen? Eunt insignibus aequis</l>
                <l xml:id="d003l282" n="282">Undique per Latios et civis et advena tractus:</l>
                <l xml:id="d003l283" n="283">Iandudum nostri cessit sermonis egestas.</l>
                <l xml:id="d003l284" n="284">Raro uber patriae, tibi raro opulentia deerit.</l>
                <l xml:id="d003l285" n="285">Ipse suis Cicero thesauris omnia promet</l>
                <l xml:id="d003l286" n="286">Autoresque alii nati felicibus annis</l>
                <l xml:id="d003l287" n="287">Omnia sufficient, nec solis crede poetis.</l>
                <l xml:id="d003l288" n="288">Saepe etiam vidi veterum inter carmina vatum</l>
                <l xml:id="d003l289" n="289">Barbarico versus cultu gazaque superbos:</l>
                <l xml:id="d003l290" n="290">Belgicaque immisit trans alpes esseda Gallus</l>
                <l xml:id="d003l291" n="291">In Latium et longae Macedum venere sarissae.</l>
                <l xml:id="d003l292" n="292">Et metuam ne deficiat me larga supellex</l>
                <l xml:id="d003l293" n="293">Verborum angustique premat sermonis egestas?</l>
                <l xml:id="d003l294" n="294">Quin et victa situ, si me paenuria adassit,</l>
                <l xml:id="d003l295" n="295">Verba licet renovate: licet tua, sancta vetustas,</l>
                <l xml:id="d003l296" n="296">Vatibus indugredi sacraria. Saepius olli</l>
                <l xml:id="d003l297" n="297">Aetatis gaudent insignibus antiquai</l>
                <l xml:id="d003l298" n="298">Et veterum ornatus incluti incedere avorum.</l>
                <l xml:id="d003l299" n="299">Non tamen ille vetus squalor fuat undique et ater</l>
                <l xml:id="d003l300" n="300">Verborum situs; his modus adsit denique, quando</l>
                <l xml:id="d003l301" n="301">Copia non defit quorum nunc pervius usus.</l>
                <l xml:id="d003l302" n="302">Tum quoque si deerunt rebus sua nomina certa,</l>
                <l xml:id="d003l303" n="303">Fas illas apta verborum ambire corona</l>
                <l xml:id="d003l304" n="304">Et late circumfusis comprendere dictis.</l>
                <l xml:id="d003l305" n="305">Verba etiam tum bina iuvat coniungere in unum</l>
                <l xml:id="d003l306" n="306">Molliter inter se vinclo sociata iugali.</l>
                <l xml:id="d003l307" n="307">Verum plura nefas vulgo congesta coire</l>
                <l xml:id="d003l308" n="308">Ipsaque quadrifidis subniti carmina membris;</l>
                <l xml:id="d003l309" n="309">Itala nec passim fert monstra tricorpora tellus.</l>
                <l xml:id="d003l310" n="310">Horresco diros sonitus ac levia fundo</l>
                <l xml:id="d003l311" n="311">Invitus perterricrepas per carmina voces.</l>
                <l xml:id="d003l312" n="312">Argolici, quos ista decet concessa libido,</l>
                <l xml:id="d003l313" n="313">Talia connubia et tales celebrent Hymenaeos,</l>
                <l xml:id="d003l314" n="314">Tergeminas immane struant ad sidera moles</l>
                <l xml:id="d003l315" n="315">Pelion addentes Ossae et Pelio Olympum.</l>
                <l xml:id="d003l316" n="316">At verbis etiam partes ingentia in ambas</l>
                <l xml:id="d003l317" n="317">Verba interpositis proscindere seque parare;</l>
                <l xml:id="d003l318" n="318">Deterere interdum licet atque abstraxe secando</l>
                <l xml:id="d003l319" n="319">Exiguam partem et strinxisse fluentia membra.</l>
                <l xml:id="d003l320" n="320">Iccirco si quando ducum referenda virumque</l>
                <l xml:id="d003l321" n="321">Nomina dura nimis dictu atque asperrima cultu,</l>
                <l xml:id="d003l322" n="322">Illa aliqui, nunc addentes nunc inde putantes</l>
                <l xml:id="d003l323" n="323">Pauca minutatim, levant ac mollia reddunt,</l>
                <l xml:id="d003l324" n="324">Sicheumque vocant mutata parte Sicarbam.</l>
                <l xml:id="d003l325" n="325">Hinc mihi Titanum pugnas et seva gigantum</l>
                <l xml:id="d003l326" n="326">Bella magis libeat canere Enceladique tumultus,</l>
                <l xml:id="d003l327" n="327">Quam populos Itala quondam virtute subactos</l>
                <l xml:id="d003l328" n="328">Atque triumphatas diverso a littore gentes.</l>
                <l xml:id="d003l329" n="329">Sed neque verborum causa vis ulla canentem,</l>
                <l xml:id="d003l330" n="330">Consilium praeter, cogat res addere inanes,</l>
                <l xml:id="d003l331" n="331">Nomina sed rebus semper servire iubeto,</l>
                <l xml:id="d003l332" n="332">Omnia perpendens versus resonantia membra.</l>
                <l xml:id="d003l333" n="333">Verba etenim quaedam ignarum te fallere possunt</l>
                <l xml:id="d003l334" n="334">Ni vigiles, mandatum et munus obire recusent</l>
                <l xml:id="d003l335" n="335">Furenturque operi clam sese et inertia cessent,</l>
                <l xml:id="d003l336" n="336">Caetera dum labor exercet Concordia iussus</l>
                <l xml:id="d003l337" n="337">Qumque suus; tantum illa dabunt numerumque sonumque</l>
                <l xml:id="d003l338" n="338">Atque ideo quid ferre queant, quid quaeque recusent</l>
                <l xml:id="d003l339" n="339">Explorare prius labor esto et munera iusta</l>
                <l xml:id="d003l340" n="340">Mandato ac proprium cunctis partire laborem.</l>
                <l xml:id="d003l341" n="341">Obscuros aliter crepitus et murmura vana</l>
                <l xml:id="d003l342" n="342">Miscebis ludesque sonis fallacibus aures.</l>
                <l xml:id="d003l343" n="343">Nec tamen interdum vacuas animoque carentes</l>
                <l xml:id="d003l344" n="344">Addubitem ipse volens incassum fundere voces</l>
                <l xml:id="d003l345" n="345">Verbaque quae nullo fungantur munere sensus,</l>
                <l xml:id="d003l346" n="346">Dives ut egregio tantum et conspectus amictu</l>
                <l xml:id="d003l347" n="347">Versus eat dulcique sono demulceat aures.</l>
                <l xml:id="d003l348" n="348">Atque adeo quae sint ne vero quaere profecto</l>
                <l xml:id="d003l349" n="349">Illa: tibi se sponte dabunt per se obvia passim.</l>
                <l xml:id="d003l350" n="350">Saepe autem ruptis vinclis exempta volutes</l>
                <l xml:id="d003l351" n="351">Membra et compactum quaesitor disice versum,</l>
                <l xml:id="d003l352" n="352">Post iterum refice et partes in pristina redde</l>
                <l xml:id="d003l353" n="353">Partibus avulsas. Nunquam te libera vinclis</l>
                <l xml:id="d003l354" n="354">Incautum fallent resoluto carmine verba.</l>
                <l xml:id="d003l355" n="355">Huc ades. Hic penitus tibi totum Helicona recludam</l>
                <l xml:id="d003l356" n="356">Te Musae, puer, hic faciles penetralibus imis</l>
                <l xml:id="d003l357" n="357">Admittunt sacrisque adytis invitat Apollo.</l>
                <l xml:id="d003l358" n="358">Principio quoniam magni commercia caeli</l>
                <l xml:id="d003l359" n="359">Numina concessere homini, cui carmina curae</l>
                <l xml:id="d003l360" n="360">Ipse deum genitor divinam noluit artem</l>
                <l xml:id="d003l361" n="361">Omnibus expositam vulgo immeritisque patere.</l>
                <l xml:id="d003l362" n="362">Atque ideo turbam quo longe arceret inertem,</l>
                <l xml:id="d003l363" n="363">Angustam esse viam voluit paucisque licere.</l>
                <l xml:id="d003l364" n="364">Multa adeo incumbunt doctis vigilanda poetis;</l>
                <l xml:id="d003l365" n="365">Haud satis est illis utcumque claudere versum</l>
                <l xml:id="d003l366" n="366">Et res verborum propria vi reddere claras:</l>
                <l xml:id="d003l367" n="367">Omnia sed numeris vocum concordibus aptant</l>
                <l xml:id="d003l368" n="368">Atque sono quaecunque canunt imitantur et apta</l>
                <l xml:id="d003l369" n="369">Verborum facie et quaesito carminis ore.</l>
                <l xml:id="d003l370" n="370">Nam diversa opus est veluti dare versibus ora</l>
                <l xml:id="d003l371" n="371">Diversosque habitus, ne qualis primus et alter,</l>
                <l xml:id="d003l372" n="372">Talis et inde alter vultuque incedat eodem.</l>
                <l xml:id="d003l373" n="373">Hic melior motuque pedum et pernicibus alis</l>
                <l xml:id="d003l374" n="374">Molle viam tacito lapsu per levia radit;</l>
                <l xml:id="d003l375" n="375">Ille autem membris ac mole ignavius ingens</l>
                <l xml:id="d003l376" n="376">Incedit tardo molimine subsidendo.</l>
                <l xml:id="d003l377" n="377">Ecce aliquis subit egregio pulcherrimus ore,</l>
                <l xml:id="d003l378" n="378">Cui laetum membris Venus omnibus afflat honorem;</l>
                <l xml:id="d003l379" n="379">Contra alius rudis informes ostendit et artus</l>
                <l xml:id="d003l380" n="380">Hirsutumque supercilium ac caudam sinuosam</l>
                <l xml:id="d003l381" n="381">Ingratus visu, sonitu illaetabilis ipso.</l>
                <l xml:id="d003l382" n="382">Nec vero hae sine lege datae, sine mente figurae,</l>
                <l xml:id="d003l383" n="383">Sed facies sua pro meritis habitusque sonusque</l>
                <l xml:id="d003l384" n="384">Cunctis cuique suus, vocum discrimine certo.</l>
                <l xml:id="d003l385" n="385">Ergo ubi iam nautae spumas salis aere ruentes</l>
                <l xml:id="d003l386" n="386">Incubuere mari, videas spumare reductis</l>
                <l xml:id="d003l387" n="387">Convulsum remis rostrisque tridentibus aequor.</l>
                <l xml:id="d003l388" n="388">Tunc longe sale saxa sonant, tunc et freta ventis</l>
                <l xml:id="d003l389" n="389">Incipiunt agitata tumescere; littore fluctus</l>
                <l xml:id="d003l390" n="390">Illidunt rauco atque refracta remurmurat unda</l>
                <l xml:id="d003l391" n="391">Ad scopulos, cumulo insequitur praeruptus aquae mons.</l>
                <l xml:id="d003l392" n="392">Nec mora, Trinacriam cernas procul intremere omnem</l>
                <l xml:id="d003l393" n="393">Funditus et montes concurrere montibus altos.</l>
                <l xml:id="d003l394" n="394">Cum vero ex alto speculatus caerula Nereus</l>
                <l xml:id="d003l395" n="395">Leniit in morem stagni placidaeque paludis,</l>
                <l xml:id="d003l396" n="396">Labitur uncta vadis abies, natat uncta carina.</l>
                <l xml:id="d003l397" n="397">Hinc etiam solers mirabere saepe legendo;</l>
                <l xml:id="d003l398" n="398">Sicubi Vulcanus silvis incendia misit</l>
                <l xml:id="d003l399" n="399">Aut agro, stipulas flamma crepitante cremari.</l>
                <l xml:id="d003l400" n="400">Nec minus exultant latices cum teda sonore</l>
                <l xml:id="d003l401" n="401">Virgea suggeritur costis undantis aheni.</l>
                <l xml:id="d003l402" n="402">Carmine nec levi dicenda est 'scabra crepido'.</l>
                <l xml:id="d003l403" n="403">Tum, si laeta canunt, hilari quoque carmina vultu</l>
                <l xml:id="d003l404" n="404">Incedunt laetumque sonant haud segnia verba,</l>
                <l xml:id="d003l405" n="405">Seu cum vere novo rident prata humida, seu cum</l>
                <l xml:id="d003l406" n="406">Panditur interea domus omnipotentis Olympi.</l>
                <l xml:id="d003l407" n="407">Contra autem sese tristes inamabile carmen</l>
                <l xml:id="d003l408" n="408">Induit in vultus, si forte invisa volucris</l>
                <l xml:id="d003l409" n="409">Nocte sedens serum canit importuna per umbras,</l>
                <l xml:id="d003l410" n="410">Ut quondam in bustis aut culminibus desertis.</l>
                <l xml:id="d003l411" n="411">Verba etiam res exiguas angusta sequuntur</l>
                <l xml:id="d003l412" n="412">Ingentesque iuvant ingentia. Cuncta gigantem</l>
                <l xml:id="d003l413" n="413">Vasta decent, vultus immanes, pectora lata</l>
                <l xml:id="d003l414" n="414">Et magni membrorum artus, magna ossa lacertique.</l>
                <l xml:id="d003l415" n="415">Atque ideo, si quid geritur molimine magno,</l>
                <l xml:id="d003l416" n="416">Adde moram et pariter tecum quoque verba laborent</l>
                <l xml:id="d003l417" n="417">Segnia, seu quando vi multa gleba coactis</l>
                <l xml:id="d003l418" n="418">Aeternum frangenda bidentibus, aequore seu cum</l>
                <l xml:id="d003l419" n="419">Cornua velatarum obvertimus antemnarum.</l>
                <l xml:id="d003l420" n="420">At mora si fuerit damno, properare iubebo.</l>
                <l xml:id="d003l421" n="421">Si se forte cava extulerit mala vipera terra,</l>
                <l xml:id="d003l422" n="422">Tolle moras, cape saxa manu, cape robora, pastor.</l>
                <l xml:id="d003l423" n="423">Ferte citi flammas, date tela, repellite pestem.</l>
                <l xml:id="d003l424" n="424">Ipse etiam versus ruat in praecepsque feratur,</l>
                <l xml:id="d003l425" n="425">Immenso cum praecipitans ruit Oceano nox,</l>
                <l xml:id="d003l426" n="426">Aut cum perculsus graviter procumbit humi bos.</l>
                <l xml:id="d003l427" n="427">Cumque etiam requies rebus datur, ipsa quoque ultro</l>
                <l xml:id="d003l428" n="428">Carmina paulisper cursu cessare videbis</l>
                <l xml:id="d003l429" n="429">In medio interrupta. Quierunt cum freta ponti,</l>
                <l xml:id="d003l430" n="430">Postquam aura: posuere, quiescere protinus ipsum</l>
                <l xml:id="d003l431" n="431">Cernere erit mediisque inceptis sistere versum.</l>
                <l xml:id="d003l432" n="432">Quid dicam, senior cum telum imbelle sine ictu</l>
                <l xml:id="d003l433" n="433">Invalidus iacit et defectis viribus aeger?</l>
                <l xml:id="d003l434" n="434">Nam quoque tum versus segni pariter pede languet.</l>
                <l xml:id="d003l435" n="435">Sanguis hebet, frigent effoetae in corpore vires.</l>
                <l xml:id="d003l436" n="436">Fortem autem iuvenem deceat prorumpere in aer</l>
                <l xml:id="d003l437" n="437">Evertisse domos praefractaque quadrupedantum</l>
                <l xml:id="d003l438" n="438">Pectora pectoribus perrumpere, sternere turres</l>
                <l xml:id="d003l439" n="439">Ingentes totoque ferum dare funera campo.</l>
                <l xml:id="d003l440" n="440">Nulla adeo vatum maior prudentia quam se</l>
                <l xml:id="d003l441" n="441">Aut premere aut rerum pro maiestate canendo</l>
                <l xml:id="d003l442" n="442">Tollere. Nunc illos animum summittere cernas</l>
                <l xml:id="d003l443" n="443">Verborum parcos humilique obrepere gressu</l>
                <l xml:id="d003l444" n="444">Textaque vix gracili deducere carmina filo,</l>
                <l xml:id="d003l445" n="445">Nunc illos verbis opulentos, divite vena</l>
                <l xml:id="d003l446" n="446">Cernere erit fluere ac laxis decurrere habenis</l>
                <l xml:id="d003l447" n="447">Fluxosque ingentesque. Redundat copia laeta</l>
                <l xml:id="d003l448" n="448">Ubere felici verborumque ingruit agmen</l>
                <l xml:id="d003l449" n="449">Hibernarum instar nivium, cum Iuppiter alpes</l>
                <l xml:id="d003l450" n="450">Frigidus aereas atque alta cacumina vestit.</l>
                <l xml:id="d003l451" n="451">Lnterdum vero cohibent undantia lora,</l>
                <l xml:id="d003l452" n="452">Non humiles non sublimes media inter utrumque</l>
                <l xml:id="d003l453" n="453">Littus arant veluti spatia et confinia radunt.</l>
                <l xml:id="d003l454" n="454">Sic demum portu laeti conduntur in alto.</l>
                <l xml:id="d003l455" n="455">Quod superest quae postremo peragenda poetae</l>
                <l xml:id="d003l456" n="456">Expediam. Postquam casus evaserit omnes</l>
                <l xml:id="d003l457" n="457">Signaque perpetuum deduxit ad ultima carmen,</l>
                <l xml:id="d003l458" n="458">Exultans ammo victor laetusque laborum</l>
                <l xml:id="d003l459" n="459">Non totam subito praeceps secura per urbem</l>
                <l xml:id="d003l460" n="460">Carmina vulgabit. Ah ne sit gloria tanti</l>
                <l xml:id="d003l461" n="461">Et dulcis famae quondam malesuada cupido!</l>
                <l xml:id="d003l462" n="462">At patiens operum semper metuensque pericli</l>
                <l xml:id="d003l463" n="463">Expectet, donec sedata mente calorem</l>
                <l xml:id="d003l464" n="464">Paulatim exuerit foetusque abolerit amorem</l>
                <l xml:id="d003l465" n="465">Ipse sui curamque alio traduxerit omnem.</l>
                <l xml:id="d003l466" n="466">Interea fidos adit haud securus amicos</l>
                <l xml:id="d003l467" n="467">Utque velint inimicum animum frontisque severae</l>
                <l xml:id="d003l468" n="468">Dura supercilia induere et non parcere culpae</l>
                <l xml:id="d003l469" n="469">Hos iterum atque iterum rogat admonitusque latentis</l>
                <l xml:id="d003l470" n="470">Grates laetus agit vitii et peccata fatetur</l>
                <l xml:id="d003l471" n="471">Sponte sua, quamvis etiam damnetur iniquo</l>
                <l xml:id="d003l472" n="472">Iudicio et falsum queat ore refellere crimen.</l>
                <l xml:id="d003l473" n="473">Tum demum redit et post longa oblivia per se</l>
                <l xml:id="d003l474" n="474">Incipit hic illic veterem explorare laborem.</l>
                <l xml:id="d003l475" n="475">Ecce autem ante oculos nova se fert undique imago,</l>
                <l xml:id="d003l476" n="476">Longe alia heu facies rerum mutataque ab illis</l>
                <l xml:id="d003l477" n="477">Carmina quae tantum ante recens confecta placebant.</l>
                <l xml:id="d003l478" n="478">Miratur tacitus, nec se cognoscit in illis</l>
                <l xml:id="d003l479" n="479">Immemor atque operum piget ac sese increpat ultro</l>
                <l xml:id="d003l480" n="480">Tum retractat opus, commissa piacula doctae</l>
                <l xml:id="d003l481" n="481">Palladis arte luens; nunc haec nunc reicit illa,</l>
                <l xml:id="d003l482" n="482">Omnia tuta timens melioraque sufficit illis</l>
                <l xml:id="d003l483" n="483">Attondetque comas stringens silvamque fluentem</l>
                <l xml:id="d003l484" n="484">Iuxuriernque minutatim depascit inanem</l>
                <l xml:id="d003l485" n="485">Exercens durum imperium, dum funditus omnem</l>
                <l xml:id="d003l486" n="486">Nocturnis instans operis operisque diurnis</l>
                <l xml:id="d003l487" n="487">Versibus eluerit labem e commissa piarit.</l>
                <l xml:id="d003l488" n="488">Arduus hic labor; hic autem durate, poetae,</l>
                <l xml:id="d003l489" n="489">Gloria quos movet aeternse pulcherrima famae.</l>
                <l xml:id="d003l490" n="490">Tum si qua est etiam pars imperfecta relicta,</l>
                <l xml:id="d003l491" n="491">Olim dum properat furor ingeniique morari</l>
                <l xml:id="d003l492" n="492">Tempestas renuit, suppletque et versibus affert</l>
                <l xml:id="d003l493" n="493">Invalidis miseratus opem claudisque medetur.</l>
                <l xml:id="d003l494" n="494">Nec semel attrectare satis, verum omne quotannis</l>
                <l xml:id="d003l495" n="495">Terque quaterque opus evolvendum verbaque versis</l>
                <l xml:id="d003l496" n="496">Aeternum immutanda coloribus; omne frequenti</l>
                <l xml:id="d003l497" n="497">Nempe revisendum studio per singula carmen.</l>
                <l xml:id="d003l498" n="498">Quod non, una dies fors afferet altera et ultro</l>
                <l xml:id="d003l499" n="499">Nullo olim studio, nulla olim in carmine cura</l>
                <l xml:id="d003l500" n="500">Deprensae per se prodentur tempore culpae</l>
                <l xml:id="d003l501" n="501">Quaeque latent variae densa inter nubila pestes.</l>
                <l xml:id="d003l502" n="502">Quin etiam doctum multum iuvet ille laborem</l>
                <l xml:id="d003l503" n="503">Qui varias ceali creber mutaverit oras.</l>
                <l xml:id="d003l504" n="504">Namque etiam mutant animi genioque locorum</l>
                <l xml:id="d003l505" n="505">Diversas species, diversos pectora motus</l>
                <l xml:id="d003l506" n="506">Concipiunt nostrisque novae se mentibus offert</l>
                <l xml:id="d003l507" n="507">Ultro aliquid semper lucis tenebraeque recedunt:</l>
                <l xml:id="d003l508" n="508">Atque novos operi semper fas addere flores.</l>
                <l xml:id="d003l509" n="509">Verum esto hic etiam modus. Huic imponere curae</l>
                <l xml:id="d003l510" n="510">Nescivere aliqui finem medicasque secandis</l>
                <l xml:id="d003l511" n="511">Morbis abstinuisse manus et parcere tandem</l>
                <l xml:id="d003l512" n="512">Immites, donec macie confectus et aeger</l>
                <l xml:id="d003l513" n="513">Aruit exausto velut omnis sanguine foetus</l>
                <l xml:id="d003l514" n="514">Nativumque decus posuit, dum plurima ubique</l>
                <l xml:id="d003l515" n="515">Deformat sectos artus inhonesta cicatrix.</l>
                <l xml:id="d003l516" n="516">Tuque ideo vitae usque memor brevioris, ubi annos</l>
                <l xml:id="d003l517" n="517">Post aliquot (neque enim numerum neque tempora pono</l>
                <l xml:id="d003l518" n="518">Certa tibi) addideris decoris satis atque nitoris,</l>
                <l xml:id="d003l519" n="519">Rumpe moras, opus ingentem dimitte per orbem;</l>
                <l xml:id="d003l520" n="520">Perque manus perque ora virum permitte vagari.</l>
                <l xml:id="d003l521" n="521">Continuo laeto te dulces undique amici</l>
                <l xml:id="d003l522" n="522">Gratantes plausu excipient, tua gloria caelo</l>
                <l xml:id="d003l523" n="523">Succedet nomenque tuum sinus ultimus orbis</l>
                <l xml:id="d003l524" n="524">Audiet ac nullo diffusum abolebitur aevo.</l>
                <l xml:id="d003l525" n="525">Et dubitamus opes animo contemnere avari,</l>
                <l xml:id="d003l526" n="526">Nec potius sequimur dulces ante omnia Musas.</l>
                <l xml:id="d003l527" n="527">O fortunati, quibus olim haec numina dextra</l>
                <l xml:id="d003l528" n="528">Annuerint pracepta sequi quaeve ipse canendo</l>
                <l xml:id="d003l529" n="529">Iussa dedi plenus Phoebo attonitusque furore!</l>
                <l xml:id="d003l530" n="530">Quando non artes satis ulla hominumque Iabores</l>
                <l xml:id="d003l531" n="531">Et mea dicta parum prosint, ni desuper adsit</l>
                <l xml:id="d003l532" n="532">Auxilium ac praesens favor omnipotentis Olympi.</l>
                <l xml:id="d003l533" n="533">Ipse viam tantum potui docuisse repertam</l>
                <l xml:id="d003l534" n="534">Aonas ad montes Iongeque ostendere Musas</l>
                <l xml:id="d003l535" n="535">Plaudentes celsae choreas in vertice rupis,</l>
                <l xml:id="d003l536" n="536">Quo me haud ire sinunt unquam fata invida et usque</l>
                <l xml:id="d003l537" n="537">Absterrentque arcentque procul, nec summa iugi unquam</l>
                <l xml:id="d003l538" n="538">Fas prensare manu fastigia. Sat mihi si quem</l>
                <l xml:id="d003l539" n="539">Si quem olim longe aspiciam mea fida sequutum</l>
                <l xml:id="d003l540" n="540">Indicia, exuperasse viam summoque receptum</l>
                <l xml:id="d003l541" n="541">Vertice et haerentes socios iuga ad alta vocantem.</l>
                <l xml:id="d003l542" n="542">Sed nonnulla tamen nostri quoque gratia facti</l>
                <l xml:id="d003l543" n="543">Forsan erit: me fida olim praecepta canentem</l>
                <l xml:id="d003l544" n="544">Stipabunt iuvenes denso circum agmine fusi</l>
                <l xml:id="d003l545" n="545">Et vocem excipient intenti sensibus omnes.</l>
                <l xml:id="d003l546" n="546">Tum vitae si iusta meae procedere lustra</l>
                <l xml:id="d003l547" n="547">Fata sinent, nec me viridi succiderit aevo</l>
                <l xml:id="d003l548" n="548">Impia mors, oili gelida tardante senecta</l>
                <l xml:id="d003l549" n="549">Languentem et sera defessum aetate magistrum</l>
                <l xml:id="d003l550" n="550">Certatim prensa super alta cacumina dextra</l>
                <l xml:id="d003l551" n="551">Saepe trahent ultroque ferent per amoena locorum</l>
                <l xml:id="d003l552" n="552">Et summi invalidum sistent ad limina Phoebi</l>
                <l xml:id="d003l553" n="553">Cantantem Musas vatumque inventa piorum.</l>
                <l xml:id="d003l554" n="554">Virgilii ante omnes laeti hic super astra feremus</l>
                <l xml:id="d003l555" n="555">Carminibus patriis laudes decus unde Latinum,</l>
                <l xml:id="d003l556" n="556">Unde mihi vires, animus mihi ducitur unde.</l>
                <l xml:id="d003l557" n="557">Primus ut Aoniis Musas deduxerit oris</l>
                <l xml:id="d003l558" n="558">Argolicum resonans Romana per oppida carmen:</l>
                <l xml:id="d003l559" n="559">Ut iuvenis Siculas silvis inflarit avenas</l>
                <l xml:id="d003l560" n="560">Utque idem, Ausonios animi miseratus agrestes,</l>
                <l xml:id="d003l561" n="561">Extulerit sacros ruris super aethera honores</l>
                <l xml:id="d003l562" n="562">Triptolemi invectus volucri per sidera curru.</l>
                <l xml:id="d003l563" n="563">Res demum ingressus Romana laudis, ad arma</l>
                <l xml:id="d003l564" n="564">Excierit Latium omne Phrygumque instruxerit alas</l>
                <l xml:id="d003l565" n="565">Verba deo similis. Decus a te, principe, nostrum</l>
                <l xml:id="d003l566" n="566">Omne, pater; tibi Graiugenum de gente trophaea</l>
                <l xml:id="d003l567" n="567">Suspendunt Itali vates tua signa sequuti;</l>
                <l xml:id="d003l568" n="568">Omnis in Elysiis unum te Graecia campis</l>
                <l xml:id="d003l569" n="569">Miraturque auditque ultro assurgitque canenti.</l>
                <l xml:id="d003l570" n="570">Te sine nil nobis pulchrum; omnes ora Latini</l>
                <l xml:id="d003l571" n="571">In te oculosque ferunt versi; tua maxima virtus</l>
                <l xml:id="d003l572" n="572">Omnibus auxilio est; tua libant carmina passim</l>
                <l xml:id="d003l573" n="573">Assidui, primis et te venerantur ab annis.</l>
                <l xml:id="d003l574" n="574">Ne tibi quis vatum certaverit; omnia cedant</l>
                <l xml:id="d003l575" n="575">Secla, nec invideant primos tibi laudis honores.</l>
                <l xml:id="d003l576" n="576">Fortunate operum! Tua praestans gloria fama</l>
                <l xml:id="d003l577" n="577">Quo quenquam aspirare nefas sese extulit alis.</l>
                <l xml:id="d003l578" n="578">Nil adeo mortale sonas; tibi captus amore</l>
                <l xml:id="d003l579" n="579">Ipse suos animos, sua munera laetus Apollo</l>
                <l xml:id="d003l580" n="580">Addidit ac multa praestantem insigniit arte.</l>
                <l xml:id="d003l581" n="581">Quodcumque hoc opis atque artis nostrique reperti</l>
                <l xml:id="d003l582" n="582">Uni grata tibi clebet praeclara iuventus</l>
                <l xml:id="d003l583" n="583">Quam docui et rupis sacrae super ardua duxi,</l>
                <l xml:id="d003l584" n="584">Dum tua fida lego vestigia: te sequor unum,</l>
                <l xml:id="d003l585" n="585">O decus Italiae, lux o clarissima vatum.</l>
                <l xml:id="d003l586" n="586">Te colimus: tibi serta damus, tibi tura, tibi aras</l>
                <l xml:id="d003l587" n="587">Et tibi rite sacrum emper dicemus honorem</l>
                <l xml:id="d003l588" n="588">Carminibus memores. Salve, sanctissime vates.</l>
                <l xml:id="d003l589" n="589">Laudibus augeri tua gloria nil potis ultra</l>
                <l xml:id="d003l590" n="590">Et nostrae nil vocis eget. Nos aspice praesens</l>
                <l xml:id="d003l591" n="591">Pectoribusque tuos castis infunde calores</l>
                <l xml:id="d003l592" n="592">Adveniens, pater, atque animis te te insere nostris.</l>
                <lb/>
                <lb/>
                <lb/>
            </div1>
        </body>
    </text>
</TEI>
