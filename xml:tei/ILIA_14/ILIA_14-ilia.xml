<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="ILIA_14-ilia">
                    <title>Iliados liber XIV Latine redditus</title>
                    <title type="short">Iliados liber XIV Latine redditus</title>
                    <abbr></abbr>
                    <bibl>Renata Fabbri, 1981</bibl>
                </title>
                <author xml:id="ILIA_14" n="230.000">
                    <name></name>
                    <date></date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName></persName>
                    <abbr>ILIAD. XIV</abbr>
                </author>
                <respStmt>
                    <resp>Reference basis text</resp>
                    <name>Renata Fabbri, 1981</name>
                </respStmt>
            </titleStmt>
            <extent>
                <measure unit="words" quantity="3887">3887</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Renata Fabbri, 1981</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Stefano Di Brazzano</bibl>
                </head>
                <l xml:id="d001l1" n="1">Nestora non latuit, quamquam discumberet, ingens</l>
                <l xml:id="d001l2" n="2">Rixa. Asclepiaden, secum tum forte epulantem,</l>
                <l xml:id="d001l3" n="3">Talibus aggreditur dictis: "Age, dive Machaon,</l>
                <l xml:id="d001l4" n="4">Fare quid iste velit tantus sub classe tumultus:</l>
                <l xml:id="d001l5" n="5">Nam magis atque magis clamor iuvenilis ad aures</l>
                <l xml:id="d001l6" n="6">Crebrescit. Tu perge sedens discumbere, donec</l>
                <l xml:id="d001l7" n="7">Calfaciat latices Ecamida et caede cruentum</l>
                <l xml:id="d001l8" n="8">Te lavet; ascendo, rediens modo, summa locorum".</l>
                <l xml:id="d001l9" n="9">Sic fatus, nitidum ferro multisque relictum</l>
                <l xml:id="d001l10" n="10">Perfossumque locis clipeum, quem ferre solebat</l>
                <l xml:id="d001l11" n="11">Thrasimedes (alium gnatus genitoris habebat),</l>
                <l xml:id="d001l12" n="12">Cuspide mox dextra praefixum hastile recepit.</l>
                <l xml:id="d001l13" n="13">Fervere Martis opus iuxta tentoria longe</l>
                <l xml:id="d001l14" n="14">Magnanimos Troas, Danaosque sub hoste ruentes</l>
                <l xml:id="d001l15" n="15">Disiectosque procul muros et castra videbat.</l>
                <l xml:id="d001l16" n="16">Amplivagum veluti pelagus, si quando futuras</l>
                <l xml:id="d001l17" n="17">Praesagit ventorum acies, turgescit ab imo,</l>
                <l xml:id="d001l18" n="18">Nondum agitat fluctus, necdum tolluntur harenae</l>
                <l xml:id="d001l19" n="19">(Nutat enim donec ventorum a sede procella</l>
                <l xml:id="d001l20" n="20">Missa Iovis iussu cursum det euntibus undis),</l>
                <l xml:id="d001l21" n="21">Sic animus vario curarum Nestoris aestu</l>
                <l xml:id="d001l22" n="22">Fluctuat, ambiguus cuneos penetraret Achivum,</l>
                <l xml:id="d001l23" n="23">Offendatne ducem populorum Agamemnona Atriden.</l>
                <l xml:id="d001l24" n="24">Atriden, visa est potior sententia menti.</l>
                <l xml:id="d001l25" n="25">Interea pugnare acies et mutua ferre</l>
                <l xml:id="d001l26" n="26">Vulnera. Procumbunt pariter, dant scuta cavaeque</l>
                <l xml:id="d001l27" n="27">Conflictu sonitum galeae, ferit ensis et hasta,</l>
                <l xml:id="d001l28" n="28">Ictibus alternis reboant thoraces et arma.</l>
                <l xml:id="d001l29" n="29">Tres tum forte duces (nam quisque recessit ab armis</l>
                <l xml:id="d001l30" n="30">Saucius), Atrides Agamemnon et acer Ulixes</l>
                <l xml:id="d001l31" n="31">Tydidesque simul, gradientem Nestora longe</l>
                <l xml:id="d001l32" n="32">Conspexere, rates egressi ut bella viderent.</l>
                <l xml:id="d001l33" n="33">Plurima tum pelagi seducta crepidine puppis</l>
                <l xml:id="d001l34" n="34">Et procul a pugna sicca tellure iacebat.</l>
                <l xml:id="d001l35" n="35">Ut primas traxere, gradatim cetera classis</l>
                <l xml:id="d001l36" n="36">Pone subit: quamquam spatiosum, litus Achivae</l>
                <l xml:id="d001l37" n="37">Non erat usque capax classis, nec continet omnes</l>
                <l xml:id="d001l38" n="38">Ambitus populos, haerent angustius; illic</l>
                <l xml:id="d001l39" n="39">Impositae basibus complerant litora prorae,</l>
                <l xml:id="d001l40" n="40">Extremos aditus facili quo turba meatu</l>
                <l xml:id="d001l41" n="41">Pergeret; iniectae replerunt aggere terrae.</l>
                <l xml:id="d001l42" n="42">Ut pugnam aspicerent, connixi hastilibus, illic</l>
                <l xml:id="d001l43" n="43">Convenere duces: clamor percusserat ingens</l>
                <l xml:id="d001l44" n="44">Corda virum; viso mox Nestore, tristior omnes</l>
                <l xml:id="d001l45" n="45">Cura subit, dolor usque animos angebat Achivum.</l>
                <l xml:id="d001l46" n="46">Hunc tum vociferans affatur rex Agamemnon:</l>
                <l xml:id="d001l47" n="47">"Niliade, o ingens Argivum gloria, Nestor,</l>
                <l xml:id="d001l48" n="48">Huc veniens bellum cur exitiale relinquis?</l>
                <l xml:id="d001l49" n="49">Quam vereor ne nunc sermonem Martius Hector</l>
                <l xml:id="d001l50" n="50">Perficiat, Teucros inter quem saepe minatus:</l>
                <l xml:id="d001l51" n="51">A ratibus sacrum non Ilion ante reverti</l>
                <l xml:id="d001l52" n="52">Quam iactis classem flammis exureret omnem</l>
                <l xml:id="d001l53" n="53">Et perimat Danaos. Belli dum munus obivit</l>
                <l xml:id="d001l54" n="54">Paene potens voti fuit. O miseranda regentis</l>
                <l xml:id="d001l55" n="55">Condicio! Infensi Danai velut acer Achilles</l>
                <l xml:id="d001l56" n="56">Indignantur et in Teucros pugnare recusant</l>
                <l xml:id="d001l57" n="57">Pro ratibus". Nestor reddit tum Martius illi:</l>
                <l xml:id="d001l58" n="58">"Vera quidem memoras et sunt ita: protinus ipse !</l>
                <l xml:id="d001l59" n="59">Iuppiter altitonans fatalem iniecit Achivis</l>
                <l xml:id="d001l60" n="60">Perniciem: murus tutandae in robore classis</l>
                <l xml:id="d001l61" n="61">Editus ingenti traxit cum mole ruinam,</l>
                <l xml:id="d001l62" n="62">Posse rui non ante rati; statione sub ipsa</l>
                <l xml:id="d001l63" n="63">Credidimus populos naves et castra tueri.</l>
                <l xml:id="d001l64" n="64">Sub ratibus pugnant acies densaeque sub armis</l>
                <l xml:id="d001l65" n="65">Stant utrimque pares, necubi vestigia flectunt.</l>
                <l xml:id="d001l66" n="66">Contemplare licet quantum, labor urgeat utram</l>
                <l xml:id="d001l67" n="67">In partem ignores; populo Mars aequus utrique;</l>
                <l xml:id="d001l68" n="68">Impliciti nullo variant vestigia passu:</l>
                <l xml:id="d001l69" n="69">Saevit amor ferri diraeque insania caedis,</l>
                <l xml:id="d001l70" n="70">Intereunt pariter, indefessique laborant.</l>
                <l xml:id="d001l71" n="71">Dicam equidem nostris quod nunc erit utile rebus,</l>
                <l xml:id="d001l72" n="72">Consilii si quicquam habeo: modo rursus obire</l>
                <l xml:id="d001l73" n="73">Non opus est Martem, gravibus cum saucius armis</l>
                <l xml:id="d001l74" n="74">Deficeret: nec tale quidem manet utile robur".</l>
                <l xml:id="d001l75" n="75">Talia dicenti ductor sic reddit Atrides:</l>
                <l xml:id="d001l76" n="76">"Nestor, ut in proris certant navalibus hostes,</l>
                <l xml:id="d001l77" n="77">Non murus nec fossa valent, ubi, plurima passi</l>
                <l xml:id="d001l78" n="78">Anxia, fidebant tanti se mole laboris</l>
                <l xml:id="d001l79" n="79">Argivi naves populos et castra tueri.</l>
                <l xml:id="d001l80" n="80">Auspiciis sunt ista Iovis: si quando secundus</l>
                <l xml:id="d001l81" n="81">Ille fuit nobis, nunc est propensior hosti</l>
                <l xml:id="d001l82" n="82">Omnibus auxilio cum dis augetque vigorem</l>
                <l xml:id="d001l83" n="83">Et Danais vires animumque enervat in armis.</l>
                <l xml:id="d001l84" n="84">Consilio, ut referam, cuncti parebitis ergo:</l>
                <l xml:id="d001l85" n="85">In sicco puppes seductae litore quot sunt</l>
                <l xml:id="d001l86" n="86">Reddamus pelago, passim quas ancora sistat</l>
                <l xml:id="d001l87" n="87">Dum nox diva diem nigranti obduxerit umbra</l>
                <l xml:id="d001l88" n="88">Et pugna Troes cedent: mox cetera classem</l>
                <l xml:id="d001l89" n="89">Turba salo retrahat; tenebrosae tempore noctis</l>
                <l xml:id="d001l90" n="90">Non fuga turpis erit: quod dedecet usque latebit.</l>
                <l xml:id="d001l91" n="91">Perniciem satius fugere est, quam extrema subire</l>
                <l xml:id="d001l92" n="92">Excidia". Ingenii conspectus acumine multo,</l>
                <l xml:id="d001l93" n="93">Intorquens oculos, illi sic reddit Ulixes:</l>
                <l xml:id="d001l94" n="94">"Quale tuo, Atride, scelus excidit ore loquendo?</l>
                <l xml:id="d001l95" n="95">Numquam animum imbueres talem, qui dignior esses</l>
                <l xml:id="d001l96" n="96">Vilis et alterius ductor quam gentis Achivae.</l>
                <l xml:id="d001l97" n="97">Iuppiter exhibuit tibi rex iuvenilibus annis</l>
                <l xml:id="d001l98" n="98">Imperium nostri, munus quo Martis obires</l>
                <l xml:id="d001l99" n="99">Et senior populos regeres graviore futurus</l>
                <l xml:id="d001l100" n="100">Consilio, interea belli succederet idem</l>
                <l xml:id="d001l101" n="101">Omnibus eventus: unum et commune periclum,</l>
                <l xml:id="d001l102" n="102">Auxilioque pares animos gereremus in armis.</l>
                <l xml:id="d001l103" n="103">Obsidionem animo moliris linquere Troiae,</l>
                <l xml:id="d001l104" n="104">Milia tot cuius passi toleravimus ergo</l>
                <l xml:id="d001l105" n="105">Exitia: infandum retice modo, ne quis Achivum</l>
                <l xml:id="d001l106" n="106">Audiat, et facinus volitetur in ora virorum,</l>
                <l xml:id="d001l107" n="107">In vulgus ne forte aliquis mox sceptriger Argi</l>
                <l xml:id="d001l108" n="108">Ambiguum referat, vel quis dominare rebelles</l>
                <l xml:id="d001l109" n="109">Imperio alterius tibi sint parere volentes.</l>
                <l xml:id="d001l110" n="110">O nimium infelix! Non te modo quisque tuorum</l>
                <l xml:id="d001l111" n="111">Arguet, in pelagus solidas traducere puppes</l>
                <l xml:id="d001l112" n="112">Qui iubeas, acies medio dum Marte laborant.</l>
                <l xml:id="d001l113" n="113">Quid Troes cupiunt? Nos obsidione repelli,</l>
                <l xml:id="d001l114" n="114">Scilicet, et victis ample dominarier Argis,</l>
                <l xml:id="d001l115" n="115">Unde gravis nobis iactura, et dedecus ingens.</l>
                <l xml:id="d001l116" n="116">Praeterea licet imperites: haud cetera pubes</l>
                <l xml:id="d001l117" n="117">Ista feret, quae nunc in aperta pericula vitam</l>
                <l xml:id="d001l118" n="118">Exponunt, retrahi naves si prorsus in altum</l>
                <l xml:id="d001l119" n="119">Respicient. Fugere ex acie tum quemque videbis</l>
                <l xml:id="d001l120" n="120">Consilio tali; quanta est haec gloria belli!</l>
                <l xml:id="d001l121" n="121">Protinus a Danais ipsos referetur ad hostes".</l>
                <l xml:id="d001l122" n="122">Olli tum contra princeps sic reddit Atrides:</l>
                <l xml:id="d001l123" n="123">"O mihi nunc animum dictis confundis, Ulixe.</l>
                <l xml:id="d001l124" n="124">Non ego iussa dedi nolentibus ad mare puppes</l>
                <l xml:id="d001l125" n="125">Reddere: si melior menti sententia cuique est,</l>
                <l xml:id="d001l126" n="126">In medium referat, iuvenis seu grandior aevo:</l>
                <l xml:id="d001l127" n="127">Pace mea dicturus erit, iamque ipse silebo".</l>
                <l xml:id="d001l128" n="128">His tum magnanimus Diomedes vocibus orsus:</l>
                <l xml:id="d001l129" n="129">"Parendum non vana reor, sed recta loquenti.</l>
                <l xml:id="d001l130" n="130">Iam referam, modo nulla mihi ducis ira vel atrox</l>
                <l xml:id="d001l131" n="131">Invidia obstiterit: dictis parere necesse est,</l>
                <l xml:id="d001l132" n="132">Et meliora sequi; quamquam minor omnibus aevo,</l>
                <l xml:id="d001l133" n="133">Sum genus illustris ceu vos et glorior esse.</l>
                <l xml:id="d001l134" n="134">Me genuit Tydeus, sepelit quem Martia Thebe:</l>
                <l xml:id="d001l135" n="135">Magnanimus natos Porthus tris edidit heros,</l>
                <l xml:id="d001l136" n="136">Pleuronem et celsam pariter Calydona tenebant</l>
                <l xml:id="d001l137" n="137">Agrius atque Melas et tertius armiger Oeneus.</l>
                <l xml:id="d001l138" n="138">Hic, minor, armorum virtute ingentior, omnes</l>
                <l xml:id="d001l139" n="139">Praestabat: genitorque mei fuit ille parentis.</l>
                <l xml:id="d001l140" n="140">Incoluit patrias aedes; meus inde recessit</l>
                <l xml:id="d001l141" n="141">-Iuppiter et superi sic nam voluere -profectus</l>
                <l xml:id="d001l142" n="142">Agron, in uxorem ditis sortitus Adrasti</l>
                <l xml:id="d001l143" n="143">Progeniem. Satis ille quidem telluris habebat</l>
                <l xml:id="d001l144" n="144">Frugiferae vel quae plantis vestita virebat,</l>
                <l xml:id="d001l145" n="145">Multorumque greges pecorum; quin fortior omnes</l>
                <l xml:id="d001l146" n="146">Armorum virtute duces vincebat Achivos.</l>
                <l xml:id="d001l147" n="147">Haec ut certa quidem vos non audisse pigebit:</l>
                <l xml:id="d001l148" n="148">Natales referens ortus, non degenerem me</l>
                <l xml:id="d001l149" n="149">Crediderim, vani veluti contemnerer auctor</l>
                <l xml:id="d001l150" n="150">Consilii, quin et sensus iuvenilibus annis</l>
                <l xml:id="d001l151" n="151">Saepe viget: si fando aliquid bene fatus honorem</l>
                <l xml:id="d001l152" n="152">Et pretium mereor, nec quis mea dicta refellet.</l>
                <l xml:id="d001l153" n="153">Ibimus in pugnam, confecti vulnere quamquam,</l>
                <l xml:id="d001l154" n="154">Ibimus: urget opus. Extra certaminis ictus</l>
                <l xml:id="d001l155" n="155">Stabimus usque adeo, ne nos feriamur ab hoste</l>
                <l xml:id="d001l156" n="156">Vulneribusque super crudescant vulnera rursus.</l>
                <l xml:id="d001l157" n="157">Hortaturi alios praesentes comminus armis</l>
                <l xml:id="d001l158" n="158">Ut redeant pugnae quos ira laborque retraxit".</l>
                <l xml:id="d001l159" n="159">Sic fatus. Cuncti simul assensere volentes;</l>
                <l xml:id="d001l160" n="160">Incedunt pariter, ductor praecessit Atrides.</l>
                <l xml:id="d001l161" n="161">At, vigil Argivum, faciem Neptunus anilem</l>
                <l xml:id="d001l162" n="162">Induit, Atridae dextramque accepit euntis</l>
                <l xml:id="d001l163" n="163">Par iter accelerans, fuditque volantia verba:</l>
                <l xml:id="d001l164" n="164">"Atride, quantum ex animo sit laetus Achilles,</l>
                <l xml:id="d001l165" n="165">Palantes si quando metu vel caede ruentes</l>
                <l xml:id="d001l166" n="166">Respicit. Argivos, classem quem nulla tueri</l>
                <l xml:id="d001l167" n="167">Cura subit. Satiet quantumlibet anxius irae,</l>
                <l xml:id="d001l168" n="168">Per gentes ierit bellique inglorius omnes;</l>
                <l xml:id="d001l169" n="169">Indecores obitus statuit nam Iuppiter illi.</l>
                <l xml:id="d001l170" n="170">Non immortales adeo te odere beati:</l>
                <l xml:id="d001l171" n="171">Ductores Teucrum et populos dare terga videbis,</l>
                <l xml:id="d001l172" n="172">Pulvereamque fuga nubem volitare per auras,</l>
                <l xml:id="d001l173" n="173">Perculsique metu naves et castra relinquent,</l>
                <l xml:id="d001l174" n="174">Troianam rapidis contendent cursibus urbem".</l>
                <l xml:id="d001l175" n="175">Dixerat. Incedens per campum concitat omnes,</l>
                <l xml:id="d001l176" n="176">Clamorem horrendum tollit super agmina. Quantum</l>
                <l xml:id="d001l177" n="177">Milia vix novies hominum vel milia dena</l>
                <l xml:id="d001l178" n="178">Pugnantum inter se conserto Marte dedissent,</l>
                <l xml:id="d001l179" n="179">Pectoris eduxit tantum Neptunus ab imo</l>
                <l xml:id="d001l180" n="180">Clamorem, quo longe animos incendit Achivis.</l>
                <l xml:id="d001l181" n="181">Aurea tum rediens solio radiantis Olympi</l>
                <l xml:id="d001l182" n="182">Aspexit Iuno fratrem sub imagine ficta</l>
                <l xml:id="d001l183" n="183">Cognatumque simul: talem vidisse iuvabat</l>
                <l xml:id="d001l184" n="184">Hortantem Danaos pugnae viresque foventem;</l>
                <l xml:id="d001l185" n="185">Contra autem commota Iovi, quem forte sedentem</l>
                <l xml:id="d001l186" n="186">Multarum extremo nebularum culminis Idae</l>
                <l xml:id="d001l187" n="187">Viderat, etsi odio graviter succensa fuisset,</l>
                <l xml:id="d001l188" n="188">Arte sagax molita Iovem qua fallere possit,</l>
                <l xml:id="d001l189" n="189">Consilium intendit secum simul omnia volvens.</l>
                <l xml:id="d001l190" n="190">Haec illi tandem potior sententia visa est.</l>
                <l xml:id="d001l191" n="191">Comere se, mox compta Iovem super ardua montis</l>
                <l xml:id="d001l192" n="192">Quaerere constituit, formae si captus amore</l>
                <l xml:id="d001l193" n="193">Optatos petat amplexus, placidumque soporem</l>
                <l xml:id="d001l194" n="194">Ardentem totis inspiret sensibus ignem.</l>
                <l xml:id="d001l195" n="195">Ingreditur thalamum, carus quem filius olim</l>
                <l xml:id="d001l196" n="196">Ediderat Vulcanus ei, fulgentibus auro</l>
                <l xml:id="d001l197" n="197">Liminibus valido firmarat cardine postes</l>
                <l xml:id="d001l198" n="198">Portarumque aditus mira perfecerat arte,</l>
                <l xml:id="d001l199" n="199">Occultus quo nemo deum recludere posset.</l>
                <l xml:id="d001l200" n="200">Has ingressa fores clausit mox Iuno nitentis.</l>
                <l xml:id="d001l201" n="201">Tum primum sordes divino a corpore purgat.</l>
                <l xml:id="d001l202" n="202">Ambrosiae se mox olei pinguentis odore</l>
                <l xml:id="d001l203" n="203">Perfudit (thimiama vocant), id roris eburna</l>
                <l xml:id="d001l204" n="204">Pisside confectum tales servabat in usus.</l>
                <l xml:id="d001l205" n="205">In Iovis auratas tantum redoleverat aedes,</l>
                <l xml:id="d001l206" n="206">Ut respersa polum replerit odoribus aura.</l>
                <l xml:id="d001l207" n="207">Ut nitidos artus tali perfusa liquore</l>
                <l xml:id="d001l208" n="208">Pexuit et certo distinxit in ordine crines,</l>
                <l xml:id="d001l209" n="209">Ambrosiaeque super divinum instillat odorem,</l>
                <l xml:id="d001l210" n="210">Induit ambrosio tenerum mox corpus amictu,</l>
                <l xml:id="d001l211" n="211">Quem Pallas mira textum variaverat arte,</l>
                <l xml:id="d001l212" n="212">Insignem gemmis auroque et imagine multa,</l>
                <l xml:id="d001l213" n="213">Aurea sub tereti nectit quem fibula collo,</l>
                <l xml:id="d001l214" n="214">Cingula mox recipit centum radiantia bullis,</l>
                <l xml:id="d001l215" n="215">Et gremium cinxit late refluentis amictus</l>
                <l xml:id="d001l216" n="216">Aureaque ornabant defixa ricinia pectus,</l>
                <l xml:id="d001l217" n="217">Transpunctis duplices suspendit et auribus ormos.</l>
                <l xml:id="d001l218" n="218">Divino quanta radiabat ab ore venustas!</l>
                <l xml:id="d001l219" n="219">Reticulo frontem velavit diva dearum</l>
                <l xml:id="d001l220" n="220">Candenti et nitido solis fulgoribus instar,</l>
                <l xml:id="d001l221" n="221">Mox pedibus crepidas splendentes indidit auro.</l>
                <l xml:id="d001l222" n="222">Ornatu postquam sese decoravit honoro,</l>
                <l xml:id="d001l223" n="223">Prosilit a thalamo, Venerem petitura Dionem,</l>
                <l xml:id="d001l224" n="224">A coetuque procul sic est affata deorum:</l>
                <l xml:id="d001l225" n="225">"O mihi, cara Venus, morem gere, cara, roganti</l>
                <l xml:id="d001l226" n="226">Etsi non animo sequeris mea vota lubenti,</l>
                <l xml:id="d001l227" n="227">Quando ego sum Danais, contra tu sedula Teucris</l>
                <l xml:id="d001l228" n="228">Auxilio; neque enim, cum postulo digna, negabis".</l>
                <l xml:id="d001l229" n="229">Olli nata Iovis reddit Venus aurea contra:</l>
                <l xml:id="d001l230" n="230">"Saturni Iuno soboles, regina dearum,</l>
                <l xml:id="d001l231" n="231">Fare age, posce: mihi tua iussa capessere mens est,</l>
                <l xml:id="d001l232" n="232">Si fuerint vires et rerum certa facultas.</l>
                <l xml:id="d001l233" n="233">Perficere est animus quantum mihi posse licebit".</l>
                <l xml:id="d001l234" n="234">Comparat illa dolos et ficta mente locuta est:</l>
                <l xml:id="d001l235" n="235">"Cede immortales cunctos quo vincis amorem</l>
                <l xml:id="d001l236" n="236">Mortalesque simul, viresque cupidinis omnes.</l>
                <l xml:id="d001l237" n="237">Nutricis rerum vado confinia terrae,</l>
                <l xml:id="d001l238" n="238">Oceanum visura, dei genus unde sequuntur,</l>
                <l xml:id="d001l239" n="239">Et Thetim genitricem.. Olim me sedibus ambo</l>
                <l xml:id="d001l240" n="240">Suscepere suis ac erudiere iuventam</l>
                <l xml:id="d001l241" n="241">A Rhea, quando Saturnum magnivocus Zeus</l>
                <l xml:id="d001l242" n="242">Sub maria et terras superis detrusit ab oris.</l>
                <l xml:id="d001l243" n="243">Difficiles horum componam proxima lites:</l>
                <l xml:id="d001l244" n="244">Namque diu quisque alterutro desivit amore,</l>
                <l xml:id="d001l245" n="245">Indignatus uterque animis odia aspera servat</l>
                <l xml:id="d001l246" n="246">Absistuntque toro; quod si mihi gesseris ipsa</l>
                <l xml:id="d001l247" n="247">Officium, verbis suadere ego sedula nitar</l>
                <l xml:id="d001l248" n="248">Utque in amicitiam redeant lectumque iugalem.</l>
                <l xml:id="d001l249" n="249">Id si perficiam, memores me muneris ambo</l>
                <l xml:id="d001l250" n="250">I semper honoratam, celebrem me semper habebunt".</l>
                <l xml:id="d001l251" n="251">Olli subridens iterum Venus aurea reddit:</l>
                <l xml:id="d001l252" n="252">"Non ausim, nec fas, istuc modo, Iuno, quod optas</l>
                <l xml:id="d001l253" n="253">Abnuere, amplexu quando Iovis una recumbis</l>
                <l xml:id="d001l254" n="254">Altisoni". Sic fata, suo de pectore ceston,</l>
                <l xml:id="d001l255" n="255">Cingula dissolvit distincta coloribus: illic</l>
                <l xml:id="d001l256" n="256">Omnis amor latitare omnesque cupidinis artes,</l>
                <l xml:id="d001l257" n="257">Quodque voluptatis sibi comparat ardor amantum,</l>
                <l xml:id="d001l258" n="258">Blanditiae lususque, sales quibus illa virorum</l>
                <l xml:id="d001l259" n="259">Furaturque deum mentes: non ulla valet vis,</l>
                <l xml:id="d001l260" n="260">Nullaque mortalis quanta est sapientia sensus.</l>
                <l xml:id="d001l261" n="261">Hunc ubi Iunonis manibus Venus aurea ceston</l>
                <l xml:id="d001l262" n="262">Tradidit: "Haec -inquit- genitrix, cape cingula, Iuno,</l>
                <l xml:id="d001l263" n="263">Inque tuos compone sinus. Opera omnia amoris,</l>
                <l xml:id="d001l264" n="264">Hic artes resident omnes. Mihi crede, sequentur</l>
                <l xml:id="d001l265" n="265">Optatus tua vota suos". Saturnia risit,</l>
                <l xml:id="d001l266" n="266">Occuluit gremio ceston laetata receptum.</l>
                <l xml:id="d001l267" n="267">Inde Iovis solium magni Venus alma recessit.</l>
                <l xml:id="d001l268" n="268">Iuno volans convexa poli per inania venit</l>
                <l xml:id="d001l269" n="269">Pieriam, quam mox celeri transgressa volatu</l>
                <l xml:id="d001l270" n="270">Emathiam transit, domitores Thraces equorum</l>
                <l xml:id="d001l271" n="271">Praeterit et summos nebulosa cacumina montes;</l>
                <l xml:id="d001l272" n="272">Nec pedibus terram quicquam nec calcat in auras:</l>
                <l xml:id="d001l273" n="273">Fluctivagum Athoo pelagus penetravit et urbem</l>
                <l xml:id="d001l274" n="274">Lemnon adit, divi sedes ubi nota Thoantis.</l>
                <l xml:id="d001l275" n="275">Convenit hic Somnum, mortis qui frater et instar,</l>
                <l xml:id="d001l276" n="276">Et dextra prensum sic ore affata verendo est:</l>
                <l xml:id="d001l277" n="277">"Cunctorum rex, Somne, hominum pariterque deorum,</l>
                <l xml:id="d001l278" n="278">Si quando audisti me, nunc audire necesse est</l>
                <l xml:id="d001l279" n="279">Et mea vota sequi; totos tibi grata per annos</l>
                <l xml:id="d001l280" n="280">Noctes atque dies adero non immemor umquam,</l>
                <l xml:id="d001l281" n="281">Officiis cumulata. Iovis modo, Somne, soporem</l>
                <l xml:id="d001l282" n="282">Mitte superciliis, ut secum amplexa recumbam:</l>
                <l xml:id="d001l283" n="283">In gremio alterutrum fusi potiamur amore.</l>
                <l xml:id="d001l284" n="284">Dona dabo solium ex auro solidumque perenne:</l>
                <l xml:id="d001l285" n="285">Id meus eximia perfecit Mulciber arte</l>
                <l xml:id="d001l286" n="286">Supposuitque gradum, pingues quo saepe recumbens</l>
                <l xml:id="d001l287" n="287">Sustentare pedes valeas epulatus et artus".</l>
                <l xml:id="d001l288" n="288">Olli tum Somnus: "Saturni filia Iuno</l>
                <l xml:id="d001l289" n="289">Et superum regina, immittere fortius ausim</l>
                <l xml:id="d001l290" n="290">Alterius quemvis divum per membra soporem</l>
                <l xml:id="d001l291" n="291">Et reflui melius sopitas aequoris undas</l>
                <l xml:id="d001l292" n="292">Oceani faciam, genus unde et origo deorum est.</l>
                <l xml:id="d001l293" n="293">Nec quicquam Saturni ausim contingere natum</l>
                <l xml:id="d001l294" n="294">Nec sopire Iovem, sua ni mihi certa voluntas.</l>
                <l xml:id="d001l295" n="295">Namque suos alia docuit non temnere iussus,</l>
                <l xml:id="d001l296" n="296">Ex quo magnanimus rediens Iove natus ab alma</l>
                <l xml:id="d001l297" n="297">Ilio et egregias Teucrum populaverat aedes,</l>
                <l xml:id="d001l298" n="298">Tempore cum primum percussit puppibus aequor.</l>
                <l xml:id="d001l299" n="299">Complexus tum membra Iovis blandoque sopore</l>
                <l xml:id="d001l300" n="300">Eripui mentem: facti dux, Iuno, fuisti</l>
                <l xml:id="d001l301" n="301">Inventrixque doli; totos cum serperet artus</l>
                <l xml:id="d001l302" n="302">Dulcis et alta quies, ventorum a sede procellas</l>
                <l xml:id="d001l303" n="303">Excisti magno volventes turbine fluctus.</l>
                <l xml:id="d001l304" n="304">Sic illum, quem tu penitus disperdere nixa es,</l>
                <l xml:id="d001l305" n="305">Fluctibus a coetu comitum procul omnibus egit</l>
                <l xml:id="d001l306" n="306">Tempestas, Coon donec vagus appulit urbem.</l>
                <l xml:id="d001l307" n="307">Haec ubi rescivit genitor deus arsit in iram,</l>
                <l xml:id="d001l308" n="308">Excitus somno, caelique per atria divos</l>
                <l xml:id="d001l309" n="309">Praecipitabat atrox, et me furialibus unum</l>
                <l xml:id="d001l310" n="310">Vestigare minis; caeli de culmine summo</l>
                <l xml:id="d001l311" n="311">Praecipitem in medio pelagi per inane rotasset,</l>
                <l xml:id="d001l312" n="312">Ni mi Nox, hominum domitrix divumque, fuisset</l>
                <l xml:id="d001l313" n="313">Praesidio; fugiens iram Iovis usque petivi</l>
                <l xml:id="d001l314" n="314">Noctis opem: quamquam ulcisci foret anxius, iram</l>
                <l xml:id="d001l315" n="315">Continuit, veritus tenebrosae numina Noctis,</l>
                <l xml:id="d001l316" n="316">Ne gravius saevire deum contingeret aequo.</l>
                <l xml:id="d001l317" n="317">Deteriora modo tentare pericula suades?"</l>
                <l xml:id="d001l318" n="318">Olli tum Iuno reddit, veneranda boopis:</l>
                <l xml:id="d001l319" n="319">"Somne, quid hoc animum modo sollicitudinis urges?</l>
                <l xml:id="d001l320" n="320">Inquis, enim, altitonans veluti si Iuppiter idem</l>
                <l xml:id="d001l321" n="321">Alcide genito et Teucris pariterque tueri</l>
                <l xml:id="d001l322" n="322">Invigilet studium similique effrendeat ira.</l>
                <l xml:id="d001l323" n="323">Vade age, Somne, tibi Charitum de gentibus unam</l>
                <l xml:id="d001l324" n="324">Coniugio iungam stabili propriamque dicabo,</l>
                <l xml:id="d001l325" n="325">Pasitheam iuniorem aliis, quam semper amasti,</l>
                <l xml:id="d001l326" n="326">Omnes ut tecum, meritis pro talibus, annos</l>
                <l xml:id="d001l327" n="327">Exigat, et pulchra faciat te prole parentem".</l>
                <l xml:id="d001l328" n="328">Dixerat. Oblato laetatus munere Somnus:</l>
                <l xml:id="d001l329" n="329">"Eia, age, per Stygios, numquam violabile numen,</l>
                <l xml:id="d001l330" n="330">Iurato latices -inquit- rerumque parentem</l>
                <l xml:id="d001l331" n="331">Tellurem dextra, pelagus continge sinistra</l>
                <l xml:id="d001l332" n="332">Caeruleum; testes adsint quaecumque sub Orco</l>
                <l xml:id="d001l333" n="333">Numina Saturni complectitur ultima proles,</l>
                <l xml:id="d001l334" n="334">Te mihi, quae Charitum iunior, dare scilicet unam</l>
                <l xml:id="d001l335" n="335">Pasitheam, miro quam semper amore cupivi,</l>
                <l xml:id="d001l336" n="336">Omnes ut mecum feliciter exigat annos".</l>
                <l xml:id="d001l337" n="337">Sic fatus; dictis candens dea brachia Iuno</l>
                <l xml:id="d001l338" n="338">Annuit ore; deos tum nomine quemque ciebat</l>
                <l xml:id="d001l339" n="339">Titanesque Erebi cunctos testata silentis</l>
                <l xml:id="d001l340" n="340">Iuravit. Verbis res est ut adacta vicissim</l>
                <l xml:id="d001l341" n="341">Conceptis, humentem Imbron Lemnumque relinquunt,</l>
                <l xml:id="d001l342" n="342">Aerea saepti nebula vada caerula tranant.</l>
                <l xml:id="d001l343" n="343">Egressi quam, mox Idam petiere ferarum</l>
                <l xml:id="d001l344" n="344">Et nemorum genitricem, adeunt et Lecton. Ad illos</l>
                <l xml:id="d001l345" n="345">Frondosae incessus tremuere cacumina silvae.</l>
                <l xml:id="d001l346" n="346">Hic Iovis ante oculos abies procera sub auras</l>
                <l xml:id="d001l347" n="347">Alta comam ramosque diu non tacta virebat.</l>
                <l xml:id="d001l348" n="348">Hanc super ascendit Somnus, mox frondibus atris</l>
                <l xml:id="d001l349" n="349">Abditur , in morem volucris quae saepe canoros</l>
                <l xml:id="d001l350" n="350">In lucem numeros orditur (chalcida divi,</l>
                <l xml:id="d001l351" n="351">Mortales illam soliti vocare cymindim).</l>
                <l xml:id="d001l352" n="352">Extremum Iuno conscendit Gargaron Idae</l>
                <l xml:id="d001l353" n="353">Conspicienda procul. Nebularum Iuppiter actor</l>
                <l xml:id="d001l354" n="354">Aspiciens, solito magis arsit, ad usque medullas</l>
                <l xml:id="d001l355" n="355">Intravit calor, et labefacta per ossa cucurrit,</l>
                <l xml:id="d001l356" n="356">Infecitque animum et totos in pectore sensus.</l>
                <l xml:id="d001l357" n="357">Non minus exarsit quam cum petiere vicissim</l>
                <l xml:id="d001l358" n="358">Concubitus primos et praeposuere iugales</l>
                <l xml:id="d001l359" n="359">Immemores patrii taedas votumque decoris.</l>
                <l xml:id="d001l360" n="360">Tum prior assurgens illi sic Iuppiter orsus:</l>
                <l xml:id="d001l361" n="361">"Quo properas, mea Iuno? Refer: cur linquis Olympum?</l>
                <l xml:id="d001l362" n="362">Nec tibi sunt currus qui te libet usque tulissent".</l>
                <l xml:id="d001l363" n="363">Agnovit flammas Iuno et simulata profatur:</l>
                <l xml:id="d001l364" n="364">"Extremas propero terrae omnipotentis ad oras,</l>
                <l xml:id="d001l365" n="365">Oceanum visura, dei genus unde sequuntur,</l>
                <l xml:id="d001l366" n="366">Et Thetim genitricem. Olim me sedibus ambo</l>
                <l xml:id="d001l367" n="367">Suscepere suis ac erudiere iuventam.</l>
                <l xml:id="d001l368" n="368">Difficiles horum componam proxima lites:</l>
                <l xml:id="d001l369" n="369">Namque diu alteruter solito desivit amore,</l>
                <l xml:id="d001l370" n="370">Irati inter sese animis odia aspera servant,</l>
                <l xml:id="d001l371" n="371">Absistuntque toro, postquam semel ira diremit.</l>
                <l xml:id="d001l372" n="372">Montosae pascuntur equi per prata vagantes</l>
                <l xml:id="d001l373" n="373">Radices Idae, qui me sive aequora supra</l>
                <l xml:id="d001l374" n="374">Seu terram rapido sublimem flamine ferrent.</l>
                <l xml:id="d001l375" n="375">Ad te nunc venio caeli devecta per auras,</l>
                <l xml:id="d001l376" n="376">Ne quicquam posthac animum tibi concitet ira</l>
                <l xml:id="d001l377" n="377">Quod tua nunc coniunx venia sine forte profecta</l>
                <l xml:id="d001l378" n="378">Iverit Oceani late refluentis ad aedes".</l>
                <l xml:id="d001l379" n="379">Illi tum reddit nubis collector aquosae:</l>
                <l xml:id="d001l380" n="380">"Illuc ire tibi dabitur post. Iuno, facultas:</l>
                <l xml:id="d001l381" n="381">Nunc age, dum volupe est. pariter coeamus; amori</l>
                <l xml:id="d001l382" n="382">Indulgere iuvat: numquam mihi tanta medullas</l>
                <l xml:id="d001l383" n="383">Flamma subit domuitque animum tam dira libido,</l>
                <l xml:id="d001l384" n="384">Sive deam quamvis rapui labefactus amore,</l>
                <l xml:id="d001l385" n="385">Seu mortalem aliquam, non quando Ixionis arsi</l>
                <l xml:id="d001l386" n="386">Consortem. peperit mihi quae caelestibus aequum</l>
                <l xml:id="d001l387" n="387">Perithoon, pulchram vel Damnen Acrisionis,</l>
                <l xml:id="d001l388" n="388">Qua genui heroa illustrem praeque omnibus unum</l>
                <l xml:id="d001l389" n="389">Persea, Phoenicis rapuive Europan alumnam,</l>
                <l xml:id="d001l390" n="390">Minoa quae peperit &lt;atque&gt; antitheum Radamanthum.</l>
                <l xml:id="d001l391" n="391">Non me adeo Semeles. nec me Thebana volentem</l>
                <l xml:id="d001l392" n="392">Alcmena implicuit, quarum dedit altera Bacchum</l>
                <l xml:id="d001l393" n="393">Delicias hominum, genitrix fuit altera magni</l>
                <l xml:id="d001l394" n="394">Herculis, auricomae tantum nec regia forma</l>
                <l xml:id="d001l395" n="395">Flammavit. Cereris, nec me Latona furentem,</l>
                <l xml:id="d001l396" n="396">Nec tu, cum primum coniunx geniale cubile</l>
                <l xml:id="d001l397" n="397">Pacta subis: hausi numquam violentius ignem,</l>
                <l xml:id="d001l398" n="398">Iuno, tui". Sensit victi Saturnia flammas</l>
                <l xml:id="d001l399" n="399">Coniugis. Ardenti simulat causata pudorem:</l>
                <l xml:id="d001l400" n="400">"Quale tuo verbum modo, Iuppiter -inquit- ab ore</l>
                <l xml:id="d001l401" n="401">Excidit? In nudis Troianae montibus Idae</l>
                <l xml:id="d001l402" n="402">Concubitus gliscis. Sunt haec pudibunda patentque</l>
                <l xml:id="d001l403" n="403">Dedecora. Insipiens, quid si nos forte cubantes</l>
                <l xml:id="d001l404" n="404">Quis superum aspiciat, caelique per atria divos</l>
                <l xml:id="d001l405" n="405">Conveniens referat, volitetque haec fama per omnes?</l>
                <l xml:id="d001l406" n="406">Me miseram! Peteremne tuas, rex Iuppiter, aedes</l>
                <l xml:id="d001l407" n="407">Concubitu surgens, rursus reditura fuissem</l>
                <l xml:id="d001l408" n="408">Ad superos? Cupis haec dis aspicientibus, heu, heu!</l>
                <l xml:id="d001l409" n="409">Quod si adeo volupe est, tantaque libidine flagras,</l>
                <l xml:id="d001l410" n="410">Est thalamus mira nobis quem Mulciber arte</l>
                <l xml:id="d001l411" n="411">Edidit et solido communiit obice postes:</l>
                <l xml:id="d001l412" n="412">Ibimus huc cubitum, dabiturque explere quod optas".</l>
                <l xml:id="d001l413" n="413">Iuppiter ast illi, qui cogit in aethere nubes:</l>
                <l xml:id="d001l414" n="414">"Non est, Iuno, oculos modo quod vereare deorum</l>
                <l xml:id="d001l415" n="415">Aut hominum: ex auro nebulam super usque tegentem</l>
                <l xml:id="d001l416" n="416">Effundam quo nemo deum, nec lumineus sol,</l>
                <l xml:id="d001l417" n="417">Perspicuum quamquam et late penetrabile sidus,</l>
                <l xml:id="d001l418" n="418">Aspiciet". Mox Iunonem complexibus ambit,</l>
                <l xml:id="d001l419" n="419">Tum molles herbas et flores subter odoros</l>
                <l xml:id="d001l420" n="420">Alma tulit tellus, interque virentia densat</l>
                <l xml:id="d001l421" n="421">Gramina purpureum loton roseumque hyacinthon</l>
                <l xml:id="d001l422" n="422">Et crocon; herba torum viridis librabat in auras</l>
                <l xml:id="d001l423" n="423">Floribus immistis, nec amantum pondere curva</l>
                <l xml:id="d001l424" n="424">Sustinet amplexus suavesque inspirat odores.</l>
                <l xml:id="d001l425" n="425">Alterum in alterius gremio super aurea nubes</l>
                <l xml:id="d001l426" n="426">Obnubit; liquidi stillabant undique rores,</l>
                <l xml:id="d001l427" n="427">Dum super extremum sopitus Gargaron Idae</l>
                <l xml:id="d001l428" n="428">Coniugis infusus gremio victusque iaceret</l>
                <l xml:id="d001l429" n="429">Iuppiter. Ad naves celerans it Somnus Achivum</l>
                <l xml:id="d001l430" n="430">Omnia Neptuno, terram qui verberat undis,</l>
                <l xml:id="d001l431" n="431">Laturus. Iuxta mox verba volantia fudit:</l>
                <l xml:id="d001l432" n="432">"&lt;Tu&gt;, Iovis absque metu, Danais impende quod ultro</l>
                <l xml:id="d001l433" n="433">Auxilium optabas: belli modo gloria certa est</l>
                <l xml:id="d001l434" n="434">Cui largire velis: placido decepit amore</l>
                <l xml:id="d001l435" n="435">Iuno Iovem: molli strato super ille recumbit</l>
                <l xml:id="d001l436" n="436">Coniugis in gremio, sopitum lumina liqui".</l>
                <l xml:id="d001l437" n="437">Sic dicens alios mortales Somnus adivit;</l>
                <l xml:id="d001l438" n="438">Auxilio Danais Neptunum in castra reliquit.</l>
                <l xml:id="d001l439" n="439">Tum magis insultans primores excit in armis:</l>
                <l xml:id="d001l440" n="440">"Linquitis en iterum belli victoriam, Achivi,</l>
                <l xml:id="d001l441" n="441">Hectori Priamidae: naves expugnet et omnis</l>
                <l xml:id="d001l442" n="442">Sit sua quantalibet (sinitis sic) gloria belli;</l>
                <l xml:id="d001l443" n="443">Laetetur, iactetque diu quod saevus Achilles</l>
                <l xml:id="d001l444" n="444">Puppibus insideat mediis, nec temperet iram</l>
                <l xml:id="d001l445" n="445">Illius auxilium: pro classe morabimur. Ergo</l>
                <l xml:id="d001l446" n="446">Pelide nobis non est opus, omnibus omnes</l>
                <l xml:id="d001l447" n="447">Praesidio alterutri pariter si simus in hostes.</l>
                <l xml:id="d001l448" n="448">Verum, agite et dictis cuncti parete volentes.</l>
                <l xml:id="d001l449" n="449">Viribus e nobis praestantes fortibus omnes</l>
                <l xml:id="d001l450" n="450">In clipeos mutent maiores scuta, nitentes</l>
                <l xml:id="d001l451" n="451">Et capiti galeas varient. hastilia dextrae</l>
                <l xml:id="d001l452" n="452">Ingentes capiant hastas. longissima quaeque</l>
                <l xml:id="d001l453" n="453">Tela gerant. Alacres. duce me, celeremus in hostes.</l>
                <l xml:id="d001l454" n="454">Non reor, armorum quamquam virtute superbit,</l>
                <l xml:id="d001l455" n="455">Hectora Priamiden totum modo robur Achivum</l>
                <l xml:id="d001l456" n="456">Expectare. Quidem mutent breviora ferentes</l>
                <l xml:id="d001l457" n="457">In clipeos scuta atque armis maioribus intret</l>
                <l xml:id="d001l458" n="458">Egregius bello. Paret tum quisque loquenti.</l>
                <l xml:id="d001l459" n="459">Ductores primi Diomedes, divus Ulixes</l>
                <l xml:id="d001l460" n="460">Atridesque Agamemnon, quamquam viribus hausti</l>
                <l xml:id="d001l461" n="461">Vulneribus, totas cogunt in proelia vires</l>
                <l xml:id="d001l462" n="462">Disponuntque acies, clipeos atque arma per omnes</l>
                <l xml:id="d001l463" n="463">Partiti, maiora capit qui fortius audet.</l>
                <l xml:id="d001l464" n="464">Deteriora minus pugnax: sic arma vicissim</l>
                <l xml:id="d001l465" n="465">Distribuere duces. Postquam nitet omnis in aere.</l>
                <l xml:id="d001l466" n="466">Accelerant; praeit horrisonans Neptunus in hostes:</l>
                <l xml:id="d001l467" n="467">Alte sublatum dextra nudaverat ensem.</l>
                <l xml:id="d001l468" n="468">Mortales non est tali fas sternere ferro,</l>
                <l xml:id="d001l469" n="469">Pugnantes medio formidine Marte coercet.</l>
                <l xml:id="d001l470" n="470">Ex alio Teucros instruxit Martius Hector,</l>
                <l xml:id="d001l471" n="471">Praesentis belli cunctos succendit amore.</l>
                <l xml:id="d001l472" n="472">Auxilio Teucris hic, ille incendit Achivis;</l>
                <l xml:id="d001l473" n="473">Complerant medium tentoria quicquid et altum</l>
                <l xml:id="d001l474" n="474">Inter erat puppesque. Simul collecta iuventus</l>
                <l xml:id="d001l475" n="475">Contremit omne solum seseque hortantur in armis,</l>
                <l xml:id="d001l476" n="476">Exultant alacresque ruunt, boat undique clamor.</l>
                <l xml:id="d001l477" n="477">Hinc Neptunus agit turmas, hi&lt;n&gt;c splen&lt;di&gt;dus Hector.</l>
                <l xml:id="d001l478" n="478">Non secus ac longo fluctus super aequora tractu</l>
                <l xml:id="d001l479" n="479">Flatibus ad litus resonant borealibus acti,</l>
                <l xml:id="d001l480" n="480">Vel cum flamma rapax nemoroso in monte fragorem</l>
                <l xml:id="d001l481" n="481">Per silvas agitata dedit, vel turbine quando</l>
                <l xml:id="d001l482" n="482">Alticomas quercus inter violentior Eurus</l>
                <l xml:id="d001l483" n="483">Perfurit ac multo diverberat agmine ramos,</l>
                <l xml:id="d001l484" n="484">Sic acies inter Troum Danaumque tumultus</l>
                <l xml:id="d001l485" n="485">Tollitur, et vasto sese clamore lacessunt.</l>
                <l xml:id="d001l486" n="486">Aiacem primum percussit Martius Hector;</l>
                <l xml:id="d001l487" n="487">Hasta subit velox frustra, sed pertulit ictum</l>
                <l xml:id="d001l488" n="488">Nam Telamoniadae steterant duo pectore baltei:</l>
                <l xml:id="d001l489" n="489">Horum alter clipeum, mucronem sustinet alter;</l>
                <l xml:id="d001l490" n="490">Argenti circum decorabant vincula bullae,</l>
                <l xml:id="d001l491" n="491">Ambo per obliquum stringebant pectus ab alto</l>
                <l xml:id="d001l492" n="492">Pendentes humero: bullis stetit ictus in ipsis,</l>
                <l xml:id="d001l493" n="493">Perstrinxit nequicquam. Animae turbatus in iram,</l>
                <l xml:id="d001l494" n="494">Quod frustra telum contra detorserit hostem,</l>
                <l xml:id="d001l495" n="495">Ad socios fugiens Hector se fata retraxit.</l>
                <l xml:id="d001l496" n="496">Insurgens heros contra Telamonius Aiax</l>
                <l xml:id="d001l497" n="497">Saxum immane manu sublatum torquet euntem,</l>
                <l xml:id="d001l498" n="498">Qualia multa rates inter revoluta iacebant</l>
                <l xml:id="d001l499" n="499">Pugnantum ante pedes, quo pectus et Hectoris inter</l>
                <l xml:id="d001l500" n="500">Percussit iugulum, violenti turbinis instar</l>
                <l xml:id="d001l501" n="501">Quem strombon dicunt. Concusso corpore terrae,</l>
                <l xml:id="d001l502" n="502">Excusso dextra iaculo clipeoque sinistra</l>
                <l xml:id="d001l503" n="503">Ingenti super armorum galeaeque fragore</l>
                <l xml:id="d001l504" n="504">Corruit. Ut quercus violenti fulminis icta</l>
                <l xml:id="d001l505" n="505">Vi ruit, evulsis radicibus usque ruina</l>
                <l xml:id="d001l506" n="506">Implicat et tristis redolet grave sulphuris auram,</l>
                <l xml:id="d001l507" n="507">Hectoris haud aliter terrae vis concidit. Ingens</l>
                <l xml:id="d001l508" n="508">Fit strepitus, pubesque omnis concurrit Achivum;</l>
                <l xml:id="d001l509" n="509">Invadunt ac tela procul iaculantur et instant:</l>
                <l xml:id="d001l510" n="510">Sperabantque virum capere et perducere captum.</l>
                <l xml:id="d001l511" n="511">Id vis nulla ducum valuit nec stringere ferro.</l>
                <l xml:id="d001l512" n="512">Subveniunt illi Troum fortissima quaeque</l>
                <l xml:id="d001l513" n="513">Pectora, Polydamas ingens et divus Agenor,</l>
                <l xml:id="d001l514" n="514">Aeneas et dux Lycium Sa&lt;r&gt;pedon et acer</l>
                <l xml:id="d001l515" n="515">Glaucus; in extrema nemo tibi sorte recessit,</l>
                <l xml:id="d001l516" n="516">Hector, ab auxilio; lapsum tellure coronant</l>
                <l xml:id="d001l517" n="517">Scutati comites, sublatum in brachia, donec</l>
                <l xml:id="d001l518" n="518">Et medio de Marte ad equos traxere iugales.</l>
                <l xml:id="d001l519" n="519">Tela manusque inter belli post terga tenebat</l>
                <l xml:id="d001l520" n="520">Quadrupedes auriga citos currusque rotantes.</l>
                <l xml:id="d001l521" n="521">His super impositum graviter suspiria flantem</l>
                <l xml:id="d001l522" n="522">Ad Troiam vexere. Vadum Xanthique fluenta</l>
                <l xml:id="d001l523" n="523">Ut ventum est, genuit rerum quem Iuppiter auctor,</l>
                <l xml:id="d001l524" n="524">Deponunt curru et faciem sparsere liquore.</l>
                <l xml:id="d001l525" n="525">Hic primum graviter suspirans aspicit auras</l>
                <l xml:id="d001l526" n="526">In genibus surgens, nigrum vomit ore cruorem;</l>
                <l xml:id="d001l527" n="527">Exanimi similis recidit lucemque reliquit:</l>
                <l xml:id="d001l528" n="528">Sic animum dolor et saxi labefecerat ictus.</l>
                <l xml:id="d001l529" n="529">Ut procul exactum viderunt Hectora pugnae,</l>
                <l xml:id="d001l530" n="530">Argivi, memores virtutis, fortius hostem</l>
                <l xml:id="d001l531" n="531">Urgebant. Primus Aiax heros Oileus</l>
                <l xml:id="d001l532" n="532">Satnion aggrediens iaculo percussit acuto</l>
                <l xml:id="d001l533" n="533">Enopiden, Nais peperit quem nimpha; vocabant</l>
                <l xml:id="d001l534" n="534">Sic illum quoniam prope litora Satniontes</l>
                <l xml:id="d001l535" n="535">Enopeo pascente boves enixa resolvit.</l>
                <l xml:id="d001l536" n="536">Hunc Aiax iuxta venientem intercipit hasta:</l>
                <l xml:id="d001l537" n="537">Ilia pertransit vulnus, revolutus in armis</l>
                <l xml:id="d001l538" n="538">Corruit. Hunc circum Troes Danaique iacentem</l>
                <l xml:id="d001l539" n="539">Agglomerant totum Polydamas hastile coruscans</l>
                <l xml:id="d001l540" n="540">Panthoides fuit auxilio, Prothenora divum</l>
                <l xml:id="d001l541" n="541">Nactus Ario&lt;lo&gt;co genitum transverberat hasta</l>
                <l xml:id="d001l542" n="542">Per dextrum porrecta humerum, tum brachia tendens</l>
                <l xml:id="d001l543" n="543">Tellurem amplexus vitae spiramina liquit.</l>
                <l xml:id="d001l544" n="544">Has hic Polydamas voces iaculatur in auras:</l>
                <l xml:id="d001l545" n="545">"Non reor incassum forti torsisse lacerto</l>
                <l xml:id="d001l546" n="546">Panthoidem iaculum: Ditis detrusit ad aedes</l>
                <l xml:id="d001l547" n="547">Porro aliquem". Dictis contristat talibus Argos.</l>
                <l xml:id="d001l548" n="548">Tum dolor exacuit stimulos, et fortior ira</l>
                <l xml:id="d001l549" n="549">Ante alios Telamoniadae, qui viribus hastam</l>
                <l xml:id="d001l550" n="550">Ingentem validis abeuntem torquet in hostem.</l>
                <l xml:id="d001l551" n="551">Polydamas iaculum veniens letale per auras</l>
                <l xml:id="d001l552" n="552">Declinat; lateri velox Antenoris hasta</l>
                <l xml:id="d001l553" n="553">Vulnerat Archelochon natum: di talibus illum</l>
                <l xml:id="d001l554" n="554">Sacrarant telis. Traiecto gutture nervos</l>
                <l xml:id="d001l555" n="555">Cervicis penetrat geminos letalis harundo.</l>
                <l xml:id="d001l556" n="556">Corruit ora, caput naresque illisus harenae.</l>
                <l xml:id="d001l557" n="557">Magnanimo inclamat tunc Aiax Polydamanti:</l>
                <l xml:id="d001l558" n="558">"Fare, age, Polydama, verum: quem misimus Orco</l>
                <l xml:id="d001l559" n="559">Dignus erit vir pro Prothenore? Nam mihi visus</l>
                <l xml:id="d001l560" n="560">Indolis egregiae, gnatus vel frater ut esset.</l>
                <l xml:id="d001l561" n="561">Sic redolet prolem generosi Antenoris, illi</l>
                <l xml:id="d001l562" n="562">Persimilis". Dixit. Tristis tum pectora Troum</l>
                <l xml:id="d001l563" n="563">Maestities subit. Audita mox fratris acerba</l>
                <l xml:id="d001l564" n="564">Morte, Acamas Promachon nactus tum forte Biotum</l>
                <l xml:id="d001l565" n="565">Egregium bello, splendenti perforat hasta;</l>
                <l xml:id="d001l566" n="566">Nam pede susceptum raptaverat ille cadaver.</l>
                <l xml:id="d001l567" n="567">Hic tales Acamas iaculatur in aethera voces:</l>
                <l xml:id="d001l568" n="568">"Marte minus Danai quam voce minisque furentes,</l>
                <l xml:id="d001l569" n="569">Non dolor hic Troas et tantum luctus acerbat, ,</l>
                <l xml:id="d001l570" n="570">Sed vos tela simul perimunt bellator et iste,</l>
                <l xml:id="d001l571" n="571">Qualis humi egregius nudae, spectate, quiescit</l>
                <l xml:id="d001l572" n="572">Confossus iaculo; germani funus inultum</l>
                <l xml:id="d001l573" n="573">Non erit aut inhonora diu stetit ultio mortis</l>
                <l xml:id="d001l574" n="574">Ultoremque domi frater non liquit acerbae".</l>
                <l xml:id="d001l575" n="575">Dixerat. Hic animos turbavit luctus Achivum.</l>
                <l xml:id="d001l576" n="576">Talibus exarsit dictis violentia magni</l>
                <l xml:id="d001l577" n="577">Peneleos: motus furiis Acamanta petebat.</l>
                <l xml:id="d001l578" n="578">Sustinuit non ille moram: tum vulnerat acrem</l>
                <l xml:id="d001l579" n="579">Ilionea satum magno Phorbante, colebat</l>
                <l xml:id="d001l580" n="580">Dardanides quem Mercurius praequam omnibus unum,</l>
                <l xml:id="d001l581" n="581">Auxerat et multis opibus; namque unica proles</l>
                <l xml:id="d001l582" n="582">Matris erat. Dextri percussit luminis orbem</l>
                <l xml:id="d001l583" n="583">Sub cilio: nacta est tenuem levis hasta papillam,</l>
                <l xml:id="d001l584" n="584">Transiluit nervos, cuspis post colla reluxit.</l>
                <l xml:id="d001l585" n="585">Tum genibus flexis duplices tendebat in hostem</l>
                <l xml:id="d001l586" n="586">Infelix palmas: rigidum mox eripit ensem</l>
                <l xml:id="d001l587" n="587">Peneleus. Secat inde caput. Quod comminus ipsa</l>
                <l xml:id="d001l588" n="588">Capside cum cecidit, fixoque in lumine telo,</l>
                <l xml:id="d001l589" n="589">Tum iaculum erectum veluti tellure papaver</l>
                <l xml:id="d001l590" n="590">Et caput ostentans fixum super eminus inquit:</l>
                <l xml:id="d001l591" n="591">"O Troes, si quando patrem vidisse licebit</l>
                <l xml:id="d001l592" n="592">Et Promachi uxorem cara cum matre perempti</l>
                <l xml:id="d001l593" n="593">Lugentes tum forte domi, cecidisse sub ista</l>
                <l xml:id="d001l594" n="594">Ilionea feram dextra: nec mortis acerbae</l>
                <l xml:id="d001l595" n="595">Ultorem quaerant alibi". Tum luctus et ater</l>
                <l xml:id="d001l596" n="596">Invasit Teucros metus, exitiumque verentes</l>
                <l xml:id="d001l597" n="597">Qua sibi quisque via fugerent prospexit ad urbem.</l>
                <l xml:id="d001l598" n="598">Pandite, quae sacras aedes habitatis Olympi,</l>
                <l xml:id="d001l599" n="599">Quis, divae, primum vita spoliarit et armis,</l>
                <l xml:id="d001l600" n="600">Hostiles cuneos postquam Neptunus honorem</l>
                <l xml:id="d001l601" n="601">Largiri voluit Danais. Telamonius Aiax</l>
                <l xml:id="d001l602" n="602">Gertiaden comitem Musarum obtruncat et armis</l>
                <l xml:id="d001l603" n="603">Hyrtion, egregium Phalcen et Mermeron acer</l>
                <l xml:id="d001l604" n="604">Antilochus, Moryn ac Hippotiona peremit</l>
                <l xml:id="d001l605" n="605">Miriones, Teucer Protheona Periphitenque,</l>
                <l xml:id="d001l606" n="606">Ductorem populorum Hyperenora divus Atrides</l>
                <l xml:id="d001l607" n="607">Ilia transabiit, rigidum perque intima ferrum</l>
                <l xml:id="d001l608" n="608">Vitalis fugiens patulum per vulnus abivit</l>
                <l xml:id="d001l609" n="609">Sanguis, et obscurae lucem clausere tenebrae.</l>
                <l xml:id="d001l610" n="610">Quot populis animas Aiax Oileus ademit,</l>
                <l xml:id="d001l611" n="611">Acrior ante alios pedibus, qui terga virorum,</l>
                <l xml:id="d001l612" n="612">Dum fugiunt, atrum mittit si quando timorem</l>
                <l xml:id="d001l613" n="613">Iuppiter, insequitur longeque et comminus hasta!</l>
            </div1>
        </body>
    </text>
</TEI>
