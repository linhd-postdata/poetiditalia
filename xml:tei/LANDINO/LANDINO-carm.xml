<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="LANDINO-carm">
                    <title>carmina varia</title>
                    <title type="short">carmina varia</title>
                    <abbr>carm.</abbr>
                    <bibl>A. Perosa, 1939</bibl>
                </title>
                <author xml:id="LANDINO" n="153.000">
                    <name>Landino, Cristoforo</name>
                    <date>Firenze, 1424 - 1498</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Cristoforo Landino</persName>
                    <abbr>LANDINO</abbr>
                </author>
                <respStmt>
                    <resp>Reference basis text</resp>
                    <name>A. Perosa, 1939</name>
                </respStmt>
            </titleStmt>
            <extent>
                <measure unit="words" quantity="4097">4097</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Perosa, 1939</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>3.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Stefano Di Brazzano</bibl>
                </head>
                <div2 xml:id="001c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. &lt;in obitu Lisae&gt;</p>
                    <l xml:id="d001l2" n="1">Ergo sic nostro, saevissima pestis, amico</l>
                    <l xml:id="d001l3" n="2">Non puduit dominam surripuisse suam:</l>
                    <l xml:id="d001l4" n="3">Tum Lisae nitidos ausa es extinguere ocellos,</l>
                    <l xml:id="d001l5" n="4">Qui poterant Veneris exuperare iubar.</l>
                    <l xml:id="d001l6" n="5">Et nunc umbra recens primo illa in limine Ditis</l>
                    <l xml:id="d001l7" n="6">Iam sedet obscurum mox subitura nemus;</l>
                    <l xml:id="d001l8" n="7">Iamque iter ingreditur tenebrosum, unde impia nullum</l>
                    <l xml:id="d001l9" n="8">Non prece non auro fata redire sinunt;</l>
                    <l xml:id="d001l10" n="9">Iam nigra cenosi vada gurgitis insilit et iam</l>
                    <l xml:id="d001l11" n="10">Aspicit inferni guttura terna canis:</l>
                    <l xml:id="d001l12" n="11">Lisa meo quondam tantum dilecta sodali,</l>
                    <l xml:id="d001l13" n="12">Quantum nunc oculos non amat ipse suos!</l>
                    <l xml:id="d001l14" n="13">Quid tibi nunc prodest mores coluisse pudicos,</l>
                    <l xml:id="d001l15" n="14">Quidve pia sanctos relligione deos,</l>
                    <l xml:id="d001l16" n="15">Dulcia quid nervis Phoebo instituente sonoris</l>
                    <l xml:id="d001l17" n="16">Carmina tam doctis composuisse modis,</l>
                    <l xml:id="d001l18" n="17">Talibus indigna quando te exsolvere peste,</l>
                    <l xml:id="d001l19" n="18">Nec potes extremum, Lisa, cavere malum?</l>
                    <l xml:id="d001l20" n="19">Heu, heu quam surdas aures quamve impia tristi</l>
                    <l xml:id="d001l21" n="20">Inferni geritis pectora corde dei!</l>
                    <l xml:id="d001l22" n="21">Nam quid vos flectet, quos nec pia verba puellae,</l>
                    <l xml:id="d001l23" n="22">Nec flectunt miris carmina dicta modis?</l>
                    <l xml:id="d001l24" n="23">Hoc meruit pietas, immo hoc pietate nefandum</l>
                    <l xml:id="d001l25" n="24">Exitium exoritur? Sic nocet esse piam?</l>
                    <l xml:id="d001l26" n="25">Nam dum vicinam miseranda in sorte salutas,</l>
                    <l xml:id="d001l27" n="26">Non potes inde tuam, Lisa, redire domum.</l>
                    <l xml:id="d001l28" n="27">Heu, quam te saevi subito invasere dolores,</l>
                    <l xml:id="d001l29" n="28">Quantus et in totis ossibus ardor erat!</l>
                    <l xml:id="d001l30" n="29">Tum facies olim Punico perfusa rubore</l>
                    <l xml:id="d001l31" n="30">Et niveus toto languit ore nitor;</l>
                    <l xml:id="d001l32" n="31">Non aliter quam quae trunco decussa virenti</l>
                    <l xml:id="d001l33" n="32">Liquit in aestivo lilia sole puer,</l>
                    <l xml:id="d001l34" n="33">Vel quae, iam sacris superant ubi forte peractis,</l>
                    <l xml:id="d001l35" n="34">Paulatim siccis serta cadunt foliis.</l>
                    <l xml:id="d001l36" n="35">Iam teneram sacer laeva de parte papillam</l>
                    <l xml:id="d001l37" n="36">Ulceris impulerat morbus habere caput,</l>
                    <l xml:id="d001l38" n="37">Siccaque rigebant torrenti guttura febri,</l>
                    <l xml:id="d001l39" n="38">Letalique arebat lingua perusta siti.</l>
                    <l xml:id="d001l40" n="39">Illa tamen, nimio quamvis iam victa dolore</l>
                    <l xml:id="d001l41" n="40">Vix posset cubito nixa levare caput,</l>
                    <l xml:id="d001l42" n="41">Plorantes siccis comites suspexit ocellis,</l>
                    <l xml:id="d001l43" n="42">Et dedit hinc placido talia verba sono:</l>
                    <l xml:id="d001l44" n="43">"Di, quorum imperiis primo nunc flore iuventae</l>
                    <l xml:id="d001l45" n="44">Ante diem Stygios cogor adire lacus,</l>
                    <l xml:id="d001l46" n="45">Vos mihi, vos testes nil me admisisse nefandum,</l>
                    <l xml:id="d001l47" n="46">Quo tam crudeli morte premenda forem!</l>
                    <l xml:id="d001l48" n="47">Namque ego maternum servavi casta pudorem,</l>
                    <l xml:id="d001l49" n="48">Nullaque de nobis fabula turpis erit.</l>
                    <l xml:id="d001l50" n="49">Ergo libens, quamquam nimis immatura, sub imos</l>
                    <l xml:id="d001l51" n="50">Descendam Manes et data fata sequar.</l>
                    <l xml:id="d001l52" n="51">Alter erit tanti nostra quem sorte dolores</l>
                    <l xml:id="d001l53" n="52">Vexent, ut sine me nil sibi dulce putet;</l>
                    <l xml:id="d001l54" n="53">At vos, quae trahitis fatalia pensa sorores,</l>
                    <l xml:id="d001l55" n="54">Hic facite ut videat saecula bina senex,</l>
                    <l xml:id="d001l56" n="55">Et quantum demptum est nostro de stamine vitae</l>
                    <l xml:id="d001l57" n="56">Omne id vos annis accumulate suis."</l>
                    <l xml:id="d001l58" n="57">Haec atque alia iis adnectere plura volentem</l>
                    <l xml:id="d001l59" n="58">Deseruit sicco vocis in ore sonus,</l>
                    <l xml:id="d001l60" n="59">Et simul e gelido prolapsa est sanguine vita</l>
                    <l xml:id="d001l61" n="60">Et iacuit frigido corpus inane toro.</l>
                    <l xml:id="d001l62" n="61">Exitus hic Lisae est, qua, si modo Xandra remota,</l>
                    <l xml:id="d001l63" n="62">Etrusca fuerat pulchrius urbe nihil.</l>
                    <l xml:id="d001l64" n="63">Non tamen in prima sic, Lisa, extincta iuventa</l>
                    <l xml:id="d001l65" n="64">Paeniteat mores excoluisse probos:</l>
                    <l xml:id="d001l66" n="65">Impia nam fugies sic Tartara nec tibi saevas</l>
                    <l xml:id="d001l67" n="66">Incutiet poenas de tribus ulla soror;</l>
                    <l xml:id="d001l68" n="67">Non te Dictaei terrebunt iura tyranni,</l>
                    <l xml:id="d001l69" n="68">Iura umbris nunquam diffugienda piis;</l>
                    <l xml:id="d001l70" n="69">Non rimosa nigris implenda paludibus urna,</l>
                    <l xml:id="d001l71" n="70">Non erit inter aquas dira timenda sitis.</l>
                    <l xml:id="d001l72" n="71">Horrescant aliae falcatos vulturis ungues,</l>
                    <l xml:id="d001l73" n="72">Et vetita extremum tangere saxa iugum;</l>
                    <l xml:id="d001l74" n="73">Horrescant volucresque rotas, scopulosque minaces,</l>
                    <l xml:id="d001l75" n="74">Flammiferumque caput, saeva Chimaera, tuum.</l>
                    <l xml:id="d001l76" n="75">At Lisa Elysios campos silvasque virentes,</l>
                    <l xml:id="d001l77" n="76">Fortunatorum regna beata colet.</l>
                    <l xml:id="d001l78" n="77">Tum positum quisquis subito mirare sepulchrum,</l>
                    <l xml:id="d001l79" n="78">Quatuor haec cursim carmina nostra lege:</l>
                    <l xml:id="d001l80" n="79">Cui Venus et Charites, cui Phoebus et ipsa Minerva</l>
                    <l xml:id="d001l81" n="80">Contulerant quicquid esset ubique boni,</l>
                    <l xml:id="d001l82" n="81">Hoc sua candenti tumulo nunc condidit ossa;</l>
                    <l xml:id="d001l83" n="82">Ossa: beatorum spiritus arva colit.</l>
                    <lb/>
                </div2>
                <div2 xml:id="001c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d001l84" n="tit.">2. eulogium in Nerium Caponium, | ad Iohannem Canisianum</p>
                    <l xml:id="d001l85" n="1">Non ergo immerito tam clari in funere civis</l>
                    <l xml:id="d001l86" n="2">Sollicitas pectus, Canisiane, tuum.</l>
                    <l xml:id="d001l87" n="3">Cernis enim magno testatus saepe dolore,</l>
                    <l xml:id="d001l88" n="4">Suscepit quantum publica causa mali.</l>
                    <l xml:id="d001l89" n="5">Nam quid tam miserum iam dudum tamque dolendum</l>
                    <l xml:id="d001l90" n="6">Lydius Etrusca vidit in urbe leo?</l>
                    <l xml:id="d001l91" n="7">Nam qui pace bonus fuerat, qui magnus in armis,</l>
                    <l xml:id="d001l92" n="8">Occidit omne togae militiaeque decus.</l>
                    <l xml:id="d001l93" n="9">Ah, quanta in dubiis velox prudentia rebus</l>
                    <l xml:id="d001l94" n="10">Pectoris, impendens vaticinantis erat,</l>
                    <l xml:id="d001l95" n="11">Quamque graves casus, quam multa pericula quondam</l>
                    <l xml:id="d001l96" n="12">Effugit monitis curia nostra suis!</l>
                    <l xml:id="d001l97" n="13">Auctor enim pacis semper fuit: haec sua virtus,</l>
                    <l xml:id="d001l98" n="14">Hoc fuit excelsae nobile mentis opus.</l>
                    <l xml:id="d001l99" n="15">At si quem excierat nobis ut bella moveret</l>
                    <l xml:id="d001l100" n="16">Improba regnandi saeva cupido ducem,</l>
                    <l xml:id="d001l101" n="17">Tum patre magnanimo Nerius, dum fortia contra</l>
                    <l xml:id="d001l102" n="18">Arma movet, nusquam degener ipse fuit.</l>
                    <l xml:id="d001l103" n="19">Gallia sit testis Gallique horrenda Philippi</l>
                    <l xml:id="d001l104" n="20">Agmina et undosi flumina magna Padi.</l>
                    <l xml:id="d001l105" n="21">Testis et Anglari vallis, cum Braccia turpi</l>
                    <l xml:id="d001l106" n="22">Piccinine tibi signa relicta fuga.</l>
                    <l xml:id="d001l107" n="23">Testis et Aragonum ductor Calabraeque cohortes</l>
                    <l xml:id="d001l108" n="24">Et Lusitanis castra referta viris.</l>
                    <l xml:id="d001l109" n="25">Hic Fesulos subito sperabat Marte Quirites</l>
                    <l xml:id="d001l110" n="26">Turpiter insolito subdere colla iugo.</l>
                    <l xml:id="d001l111" n="27">At vigilat Nerius, turmasque opponit amicas,</l>
                    <l xml:id="d001l112" n="28">Ne manus excultos barbara vastet agros.</l>
                    <l xml:id="d001l113" n="29">Ergo qui nuper nulli cessurus in armis</l>
                    <l xml:id="d001l114" n="30">Iapygiis ruerat usque tremendus equis,</l>
                    <l xml:id="d001l115" n="31">Paulatim vires Fabia delusus ab arte,</l>
                    <l xml:id="d001l116" n="32">Quae magnae fuerant, perdidit ille suas.</l>
                    <l xml:id="d001l117" n="33">Hunc Roma inspexit contritis turpiter armis</l>
                    <l xml:id="d001l118" n="34">Milite vix inopi signa referre domum.</l>
                    <l xml:id="d001l119" n="35">Et dubitem Nerium patribus populoque salutem</l>
                    <l xml:id="d001l120" n="36">Cunctando lenta restituisse mora?</l>
                    <l xml:id="d001l121" n="37">Sed quis in Hesperia locus est, ubi magna Caponum</l>
                    <l xml:id="d001l122" n="38">Hoc duce non fuerit cognita fama domus?</l>
                    <l xml:id="d001l123" n="39">Sed quis in Hesperia dux est, qui plurima bello</l>
                    <l xml:id="d001l124" n="40">Consilium Nerii non valuisse neget?</l>
                    <l xml:id="d001l125" n="41">Nec te, Sfortiada praesens mihi Caesar, in armis</l>
                    <l xml:id="d001l126" n="42">Hunc comitem bellis saepe habuisse pudet.</l>
                    <l xml:id="d001l127" n="43">Huius enim noras divini pectoris artes,</l>
                    <l xml:id="d001l128" n="44">Et rerum certos in genus omne modos.</l>
                    <l xml:id="d001l129" n="45">Ast heu nunc ipsum, quem fortis Etruria multis</l>
                    <l xml:id="d001l130" n="46">Deploret lacrimis, abstulit atra dies.</l>
                    <l xml:id="d001l131" n="47">Non ergo immerito tam clari in funere civis</l>
                    <l xml:id="d001l132" n="48">Sollicitas pectus, Canisiane, tuum.</l>
                    <l xml:id="d001l133" n="49">Nec te magnanimi casus nunc urget amici,</l>
                    <l xml:id="d001l134" n="50">Actum nec: secum durius esse putas.</l>
                    <l xml:id="d001l135" n="51">Nam civis quaecumque potest optare modestus,</l>
                    <l xml:id="d001l136" n="52">Omnipotens illi fors cumulata dedit.</l>
                    <l xml:id="d001l137" n="53">Florenti in patria natus, quae libera iusto</l>
                    <l xml:id="d001l138" n="54">Tyrrhenas urbes temperat imperio,</l>
                    <l xml:id="d001l139" n="55">Et patriae magnus dum tractat Cosmus habenas,</l>
                    <l xml:id="d001l140" n="56">Proxima post Cosmum dignus habere loca.</l>
                    <l xml:id="d001l141" n="57">Adde genus clarum simul et numerosa nepotum</l>
                    <l xml:id="d001l142" n="58">Nomina et agnatis stemmata plena suis,</l>
                    <l xml:id="d001l143" n="59">Adde et Parrhasiae Pisano in litore gentis</l>
                    <l xml:id="d001l144" n="60">Victa genitoris moenia Marte sui,</l>
                    <l xml:id="d001l145" n="61">Adde animi vires, fortunae commoda, vitae</l>
                    <l xml:id="d001l146" n="62">Quae validus duxit tempora longa senex.</l>
                    <l xml:id="d001l147" n="63">Sed te communis populi iactura, tuaeque</l>
                    <l xml:id="d001l148" n="64">Urbis amor magnus, Canisiane, movet.</l>
                    <l xml:id="d001l149" n="65">Tempore nam duro tali privatur alumno</l>
                    <l xml:id="d001l150" n="66">Publica res, qualem saecula rara ferunt.</l>
                    <lb/>
                </div2>
                <div2 xml:id="001c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d001l151" n="tit.">3. ad Bernardum Bembum</p>
                    <l xml:id="d001l152" n="1">Tale meo carmen resonet si pectore, quale</l>
                    <l xml:id="d001l153" n="2">Ismario vati Calliopea dedit,</l>
                    <l xml:id="d001l154" n="3">Non ego ad excelsos revocarem flumina fontes</l>
                    <l xml:id="d001l155" n="4">Nec traherem fulvos per iuga summa lupos,</l>
                    <l xml:id="d001l156" n="5">Blanda nec auritae sequerentur carmina quercus,</l>
                    <l xml:id="d001l157" n="6">Nec premeret gressus lynx stupefacta suos;</l>
                    <l xml:id="d001l158" n="7">Sed te, Tyrrheno sidus salutare leoni,</l>
                    <l xml:id="d001l159" n="8">Qui nuper Veneta missus ab urbe venis,</l>
                    <l xml:id="d001l160" n="9">Sensibus amplectens imis et pectore firmo</l>
                    <l xml:id="d001l161" n="10">Cantarem laudes, maxime Bembe, tuas,</l>
                    <l xml:id="d001l162" n="11">Bembe decus nostri, Musarum dulcis alumne,</l>
                    <l xml:id="d001l163" n="12">Delitiae Charitum, Palladiumque caput.</l>
                    <l xml:id="d001l164" n="13">Quod mihi principium, meritos dum reddere honores</l>
                    <l xml:id="d001l165" n="14">Conor, Bembe, tibi, quis mihi finis erit?</l>
                    <l xml:id="d001l166" n="15">Magna facit variis inopem me copia rebus,</l>
                    <l xml:id="d001l167" n="16">Virtutes dubium me tenuere tuae,</l>
                    <l xml:id="d001l168" n="17">Ne, dum plura feram, plura et referenda relinquam</l>
                    <l xml:id="d001l169" n="18">Immensumque novo carmine crescat opus.</l>
                    <l xml:id="d001l170" n="19">Stultus sed tenui sublimia sidera penna</l>
                    <l xml:id="d001l171" n="20">Ire paro, Icarias mox subiturus aquas;</l>
                    <l xml:id="d001l172" n="21">Nam nec Calliope Rhodopei carmina vatis,</l>
                    <l xml:id="d001l173" n="22">Nec Lini nobis praebet Apollo lyram,</l>
                    <l xml:id="d001l174" n="23">Sed curtis elegis Erato me iussit amantum</l>
                    <l xml:id="d001l175" n="24">Usta cupidinea ludere corda face.</l>
                    <l xml:id="d001l176" n="25">Quapropter Bembi castos ludemus amores,</l>
                    <l xml:id="d001l177" n="26">Versibus ut surgat Bencia nota meis.</l>
                    <l xml:id="d001l178" n="27">Bembus, pulchra, tuam miratur, Bencia, formam,</l>
                    <l xml:id="d001l179" n="28">Caelestes valeas qua superare deas,</l>
                    <l xml:id="d001l180" n="29">Quam magnus Veneris Mavors praeponere amori,</l>
                    <l xml:id="d001l181" n="30">Quam missa Europa Iuppiter ipse velit.</l>
                    <l xml:id="d001l182" n="31">Sed magis antiquos mores pectusque pudicum</l>
                    <l xml:id="d001l183" n="32">Miratur stupidus Palladiasque manus.</l>
                    <l xml:id="d001l184" n="33">Semper amore pio calet hic, contagia tetrae</l>
                    <l xml:id="d001l185" n="34">Nec possunt illum tangere luxuriae.</l>
                    <l xml:id="d001l186" n="35">Nullam Helenem laudat Bembus, nullamve Corinnam,</l>
                    <l xml:id="d001l187" n="36">Cynthia nulla sibi, Lesbia nulla placet,</l>
                    <l xml:id="d001l188" n="37">Nec si qua est castum quae ausit violare cubile</l>
                    <l xml:id="d001l189" n="38">Coniugis, et firmam voluit esse fidem.</l>
                    <l xml:id="d001l190" n="39">Grata sed Alceste, grata et quae coniugis atros</l>
                    <l xml:id="d001l191" n="40">Evadne voluit scandere viva rogos,</l>
                    <l xml:id="d001l192" n="41">Grata et Penelope, quam nec potuere parentes</l>
                    <l xml:id="d001l193" n="42">Flectere, nec dites, turba proterva, proci,</l>
                    <l xml:id="d001l194" n="43">Et quaecumque olim duro succumbere leto</l>
                    <l xml:id="d001l195" n="44">Maluit et Stygii nare per uda lacus,</l>
                    <l xml:id="d001l196" n="45">Debita legitimi quam rumpere foedera lecti,</l>
                    <l xml:id="d001l197" n="46">Solvere vel sancti vincula coniugii.</l>
                    <l xml:id="d001l198" n="47">Quapropter, tales artes imitata, puellis</l>
                    <l xml:id="d001l199" n="48">Exemplar Tuscis, Bencia pulchra, venis.</l>
                    <l xml:id="d001l200" n="49">Notus amor Paridis, fateor, &lt;fur&gt;orque Lacaenae,</l>
                    <l xml:id="d001l201" n="50">Sed turpi tamen est notus adulterio.</l>
                    <l xml:id="d001l202" n="51">Pulchrior at Ledae partu iam, Bencia, cunctis</l>
                    <l xml:id="d001l203" n="52">Gentibus es rara nota pudicitia.</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l204" n="tit.">4. ad eundem</p>
                    <l xml:id="d001l205" n="1">O te felicem! Lux o qu&lt;am lactea&gt; signet</l>
                    <l xml:id="d001l206" n="2">Gemma et natali non su&lt;peranda tu&gt;o,</l>
                    <l xml:id="d001l207" n="3">Qua licuit dominam propter tibi, Bembe, sedere</l>
                    <l xml:id="d001l208" n="4">Ludereque ac mutuo mille referre sales.</l>
                    <l xml:id="d001l209" n="5">Fare, age, quis pallor, quis te rubor una timorque</l>
                    <l xml:id="d001l210" n="6">Corripuit, tremulo qualis in ore sonus,</l>
                    <l xml:id="d001l211" n="7">Hospitis in mediis laribus nil tale putanti</l>
                    <l xml:id="d001l212" n="8">Obvia cum facta est dia Ginevra tibi,</l>
                    <l xml:id="d001l213" n="9">Cumque salutanti respondit pauca modeste,</l>
                    <l xml:id="d001l214" n="10">Purpureus niveo crevit et ore calor.</l>
                    <l xml:id="d001l215" n="11">Non ita concaluit, cum primum Sestia virgo</l>
                    <l xml:id="d001l216" n="12">Vidit Abydenum nare per alta virum;</l>
                    <l xml:id="d001l217" n="13">Candida nec Dido, viridi residentis in antro</l>
                    <l xml:id="d001l218" n="14">Cernens Dardanii membra decora ducis,</l>
                    <l xml:id="d001l219" n="15">Ut tu divinae subito fulgore puellae</l>
                    <l xml:id="d001l220" n="16">Arsisti tacita gaudia mente ferens.</l>
                    <l xml:id="d001l221" n="17">Es tibi tunc visus pinnatis, Bembe, quadrigis</l>
                    <l xml:id="d001l222" n="18">Scandere lucentis regna superna poli,</l>
                    <l xml:id="d001l223" n="19">Colloquioque frui divum coetuque dearum</l>
                    <l xml:id="d001l224" n="20">Permixtus sanctos concelebrare choros.</l>
                    <l xml:id="d001l225" n="21">Dic igitur: quae tunc renovatae in pectore flammae,</l>
                    <l xml:id="d001l226" n="22">Et quibus, ah, durus ignibus ussit amor?</l>
                    <l xml:id="d001l227" n="23">Sed dices nunquam; parvo namque igne calescit,</l>
                    <l xml:id="d001l228" n="24">Qui quantum caleat dicere, Bembe, valet.</l>
                    <l xml:id="d001l229" n="25">Dic Erato &lt;quae sint flammae quae&gt; pectus amantum</l>
                    <l xml:id="d001l230" n="26">Incutiant; &lt;nam tu&gt; sola referre potes;</l>
                    <l xml:id="d001l231" n="27">Dic, quibus obstupuit verbis vel quae ora Medusae</l>
                    <l xml:id="d001l232" n="28">Vertere eum in silicem sic potuere novam.</l>
                    <l xml:id="d001l233" n="29">Surripuit Phrygium puerum Iovis ales in altum,</l>
                    <l xml:id="d001l234" n="30">Misceat ut regi pocula caelicolum;</l>
                    <l xml:id="d001l235" n="31">Bencia sed Bembum divinae assistere mensae</l>
                    <l xml:id="d001l236" n="32">Et dedit ambrosios sumere posse dapes.</l>
                    <l xml:id="d001l237" n="33">Ludebat, lusum decuit; loquebatur, ab ore</l>
                    <l xml:id="d001l238" n="34">Iurares Charites fundere verba suo.</l>
                    <l xml:id="d001l239" n="35">Vidi ego post atros imbres, iam nube fugata,</l>
                    <l xml:id="d001l240" n="36">Fulgentem subita luce redire diem;</l>
                    <l xml:id="d001l241" n="37">At modico risu si forte Ginevra refulsit,</l>
                    <l xml:id="d001l242" n="38">Tunc soles geminos emicuisse putes.</l>
                    <l xml:id="d001l243" n="39">Candida lux igitur niveoque notanda lapillo</l>
                    <l xml:id="d001l244" n="40">Illa fuit, fateor; sed tamen una fuit.</l>
                    <l xml:id="d001l245" n="41">Quod si felici redeat nunc altera fato,</l>
                    <l xml:id="d001l246" n="42">Bembe, immortalem te mea Musa canet.</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d001l247" n="tit.">5. ad eundem</p>
                    <l xml:id="d001l248" n="1">Hoc age nunc, Erato, Bembi referamus amores,</l>
                    <l xml:id="d001l249" n="2">Sed quos caelestis comprobet ipsa Venus.</l>
                    <l xml:id="d001l250" n="3">Hic nihil obscenum est turpive libidine tetrum;</l>
                    <l xml:id="d001l251" n="4">Castus amor castam postulat usque fidem.</l>
                    <l xml:id="d001l252" n="5">Talis amor Bembi, qualem divina Platonis</l>
                    <l xml:id="d001l253" n="6">Pagina Socraticis exprimit eloquiis.</l>
                    <l xml:id="d001l254" n="7">Namque amor a pulchro cum sit, perculsa cupido</l>
                    <l xml:id="d001l255" n="8">Pulchrum amat et pulchris gaudet imaginibus;</l>
                    <l xml:id="d001l256" n="9">At quodcumque bonum, pulchrum est, turpe omne nefandum:</l>
                    <l xml:id="d001l257" n="10">Sic bona deposcit, sic mala vitat amor.</l>
                    <l xml:id="d001l258" n="11">His flammis Bembus talique accensus amore</l>
                    <l xml:id="d001l259" n="12">Uritur, et medio corde Ginevra sedet.</l>
                    <l xml:id="d001l260" n="13">Forma quidem pulchra est, animus quoque pulcher in illa:</l>
                    <l xml:id="d001l261" n="14">Horum utrum superet, non bene, Bembe, vides.</l>
                    <l xml:id="d001l262" n="15">Ergo nil mirum est, nam maxima semina flammis</l>
                    <l xml:id="d001l263" n="16">Virtus et dominae dant tibi forma tuis.</l>
                    <l xml:id="d001l264" n="17">Teque etiam ingenio finxit natura benigno,</l>
                    <l xml:id="d001l265" n="18">Solertemque animum stella secunda dedit;</l>
                    <l xml:id="d001l266" n="19">Hinc oculis priscas stupidis mirare figuras</l>
                    <l xml:id="d001l267" n="20">Sive hominum, seu sint haec simulacra deum,</l>
                    <l xml:id="d001l268" n="21">Si qua aut Parrhasio fulget splendore tabella,</l>
                    <l xml:id="d001l269" n="22">Ductus Apellea si quis ab arte color.</l>
                    <l xml:id="d001l270" n="23">Sed Cnidiae quondam Veneris simulacra retecta</l>
                    <l xml:id="d001l271" n="24">Praxitelis docta sunt tibi visa manu:</l>
                    <l xml:id="d001l272" n="25">His tu non Italam, non Gallam, Bembe, puellam</l>
                    <l xml:id="d001l273" n="26">Hactenus aut aliam conspicis assimilem.</l>
                    <l xml:id="d001l274" n="27">Bencia sed nuper flavos redimita capillos,</l>
                    <l xml:id="d001l275" n="28">Cum primum est oculis visa Ginevra tuis,</l>
                    <l xml:id="d001l276" n="29">Tunc ut plebeae reliquae de pectore formae</l>
                    <l xml:id="d001l277" n="30">Cesserunt! visa est sola Ginevra dea.</l>
                    <l xml:id="d001l278" n="31">Tunc mens insolita stupuit, Bernarde, figura,</l>
                    <l xml:id="d001l279" n="32">Cernere supra hominem nescio quid reputans.</l>
                    <l xml:id="d001l280" n="33">Sed neget alatum quis te volucremque, Cupido,</l>
                    <l xml:id="d001l281" n="34">Quo celere est toto iam nihil orbe magis?</l>
                    <l xml:id="d001l282" n="35">Conspectu ut primo stupuit Bernardus, ut illi</l>
                    <l xml:id="d001l283" n="36">Corripuit subito pectora tota furor!</l>
                    <l xml:id="d001l284" n="37">Vidit, et internas irrupit flamma medullas,</l>
                    <l xml:id="d001l285" n="38">Atque horrens subiit dura per ossa tremor.</l>
                    <l xml:id="d001l286" n="39">Nam facies illi, qualem cum saepe videmus</l>
                    <l xml:id="d001l287" n="40">Candida purpureis lilia mixta rosis,</l>
                    <l xml:id="d001l288" n="41">Vel si Phoenicio veniat suffusa colore</l>
                    <l xml:id="d001l289" n="42">Indica Erythraeo gemma reperta mari.</l>
                    <l xml:id="d001l290" n="43">Et Venus ipsa oculos divino spargit honore</l>
                    <l xml:id="d001l291" n="44">Et Charitum tota gratia fronte nitet.</l>
                    <l xml:id="d001l292" n="45">Ambulat: incessum iures Iunonis in illa.</l>
                    <l xml:id="d001l293" n="46">Est opus in manibus: Palladis extat opus.</l>
                    <l xml:id="d001l294" n="47">Vidimus, horrisono Borea cessante, reducta</l>
                    <l xml:id="d001l295" n="48">Candentem subito crescere valle nivem;</l>
                    <l xml:id="d001l296" n="49">At si cervicem spectes et colla Ginevrae,</l>
                    <l xml:id="d001l297" n="50">Candentem poteris temnere iure nivem.</l>
                    <l xml:id="d001l298" n="51">Ardent purpurei vernali tempore flores;</l>
                    <l xml:id="d001l299" n="52">Sed nihil ad dominae pulchra labella tuae.</l>
                    <l xml:id="d001l300" n="53">Quid frontem nitidam et dentes referamus eburnos,</l>
                    <l xml:id="d001l301" n="54">Et posita in roseis lumina nigra genis?</l>
                    <l xml:id="d001l302" n="55">Nec mores qui sint, nec quales ore lepores</l>
                    <l xml:id="d001l303" n="56">Humano sperem posse referre sono.</l>
                    <l xml:id="d001l304" n="57">Ergo si casu in talem, Bernarde, furorem</l>
                    <l xml:id="d001l305" n="58">Incidis aeternum, sors memoranda datur;</l>
                    <l xml:id="d001l306" n="59">Sin illam ex tota prudenter deligis urbe,</l>
                    <l xml:id="d001l307" n="60">Quis prorsus, quisnam te mage, Bembe, sapit?</l>
                    <l xml:id="d001l308" n="61">Es felix igitur, sed non minus illa beata,</l>
                    <l xml:id="d001l309" n="62">Quae quondam tanto vivat amata viro.</l>
                    <l xml:id="d001l310" n="63">Nam quis nobilior Veneto cui prisca Senatu</l>
                    <l xml:id="d001l311" n="64">Progenies multos enumeravit avos?</l>
                    <l xml:id="d001l312" n="65">Est aetas viridis, pulchro est in corpore virtus,</l>
                    <l xml:id="d001l313" n="66">Admixtusque decens cum gravitate iocus.</l>
                    <l xml:id="d001l314" n="67">Smyrnaeo celebrem versu laudamus Ulixem,</l>
                    <l xml:id="d001l315" n="68">Plurima qui magno viderat orbe loca.</l>
                    <l xml:id="d001l316" n="69">Hic passus diros Ciconas belloque superbum.</l>
                    <l xml:id="d001l317" n="70">Ismaron, et forti proelia gesta manu.</l>
                    <l xml:id="d001l318" n="71">Nam quid Cyclopas referam, vel quas Polyphemus</l>
                    <l xml:id="d001l319" n="72">Horrendo ferox edidit ore minas?</l>
                    <l xml:id="d001l320" n="73">Hic vidit sociis falsa sub imagine captis</l>
                    <l xml:id="d001l321" n="74">Dissutis ventos utribus ire leves,</l>
                    <l xml:id="d001l322" n="75">Laestrygonum et diras epulas, fugiendaque Circes</l>
                    <l xml:id="d001l323" n="76">Litora, et in varias corpora versa feras.</l>
                    <l xml:id="d001l324" n="77">Sirenum fugit cantus, et nota Charybdis</l>
                    <l xml:id="d001l325" n="78">Furta, et Scyllaeos, horrida monstra, canes.</l>
                    <l xml:id="d001l326" n="79">Nec semel aequoreas enavit naufragus undas;</l>
                    <l xml:id="d001l327" n="80">Sic, Neptune, tibi, sic tibi, Phoebe, placet.</l>
                    <l xml:id="d001l328" n="81">At si quas terras adiit, quos aequore tractus,</l>
                    <l xml:id="d001l329" n="82">Dum peragit patriae iussa verenda suae,</l>
                    <l xml:id="d001l330" n="83">Nunc referam, varias missus legatus in oras,</l>
                    <l xml:id="d001l331" n="84">Dulichium poterit vincere Bembus iter.</l>
                    <l xml:id="d001l332" n="85">Nam qua Pyrene niveis ditata metallis</l>
                    <l xml:id="d001l333" n="86">Splendida nubiferum tollit ad astra caput,</l>
                    <l xml:id="d001l334" n="87">Herculis ad metas extremaque nomina Calpes</l>
                    <l xml:id="d001l335" n="88">Et Gaditano litora tunsa freto,</l>
                    <l xml:id="d001l336" n="89">Innumeros populos variasque ex ordine gentes</l>
                    <l xml:id="d001l337" n="90">Circuit, et variis moribus ingenia.</l>
                    <l xml:id="d001l338" n="91">Nec tantum geminos noster cognovit Iberos</l>
                    <l xml:id="d001l339" n="92">Bembus et occiduae litora longa plagae,</l>
                    <l xml:id="d001l340" n="93">Sed quae sunt gelido septem subiecta trioni,</l>
                    <l xml:id="d001l341" n="94">Damnata aeterno frigida rura gelu.</l>
                    <l xml:id="d001l342" n="95">Nam iuga Gallorum Rhodanumque et pervia ponte</l>
                    <l xml:id="d001l343" n="96">Transivit Rheni flumina Caesareo,</l>
                    <l xml:id="d001l344" n="97">Atque omnes quos magna colit Germania montes</l>
                    <l xml:id="d001l345" n="98">Et Morinum sedes Teutonicasque manus.</l>
                    <l xml:id="d001l346" n="99">Atque aucta Venetum sic maiestate Senatum</l>
                    <l xml:id="d001l347" n="100">Colligat externis foedere principibus.</l>
                    <l xml:id="d001l348" n="101">Magnarum hinc igitur sic experientia rerum</l>
                    <l xml:id="d001l349" n="102">Egregium mira reddidit arte virum:</l>
                    <l xml:id="d001l350" n="103">Hinc callet quicquid civilia dogmata poscunt,</l>
                    <l xml:id="d001l351" n="104">Quid dux, quid miles, quidve Senatus agat;</l>
                    <l xml:id="d001l352" n="105">Quae belli, quae summa bonae sint munera pacis,</l>
                    <l xml:id="d001l353" n="106">Curia quod mandet, causidicumve forum.</l>
                    <l xml:id="d001l354" n="107">Te decus egregium, Veneti te nominis omnes</l>
                    <l xml:id="d001l355" n="108">Plebei lucem patriciique vocant.</l>
                    <l xml:id="d001l356" n="109">Magna domi praestas magno de pectore promens</l>
                    <l xml:id="d001l357" n="110">Consilia in dubiis magnaque saepe foris.</l>
                    <l xml:id="d001l358" n="111">His facilis rebus iam iam commota Ginevra</l>
                    <l xml:id="d001l359" n="112">(Dura nec humano pectore saxa gerit),</l>
                    <l xml:id="d001l360" n="113">Perpetuo reddi cupiens insignis amore,</l>
                    <l xml:id="d001l361" n="114">Optat adoptivae nomina clara domus,</l>
                    <l xml:id="d001l362" n="115">Mutatisque notis gentili e stirpe duabus,</l>
                    <l xml:id="d001l363" n="116">Bencia quae fuerat, Bembia nomen erit.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d001l364" n="tit.">6. ad eundem</p>
                    <l xml:id="d001l365" n="1">Quaeris, Bembe, diu sileat cur nostra Thalia,</l>
                    <l xml:id="d001l366" n="2">Nec Xandram nobis pagina muta sonet;</l>
                    <l xml:id="d001l367" n="3">Idque putas causae, curis quod forte solutum</l>
                    <l xml:id="d001l368" n="4">Insano sanum pectus amore vacet.</l>
                    <l xml:id="d001l369" n="5">At, mihi crede, prius Pisanas Tuscus in undas</l>
                    <l xml:id="d001l370" n="6">Arnus ab aereis desinet ire iugis,</l>
                    <l xml:id="d001l371" n="7">Quam nostro auratae vellantur corde sagittae,</l>
                    <l xml:id="d001l372" n="8">Meque suis faculis urere cesset amor.</l>
                    <l xml:id="d001l373" n="9">Non Xandrae, ut quondam, flavent in vertice crines,</l>
                    <l xml:id="d001l374" n="10">Nec tantus, fateor, fulget in ore nitor.</l>
                    <l xml:id="d001l375" n="11">Sic voluit stabili fatorum lege potestas,</l>
                    <l xml:id="d001l376" n="12">Ut quae sunt, ipso tempore nata cadant.</l>
                    <l xml:id="d001l377" n="13">Sic formae decus omne perit fugiente iuventa,</l>
                    <l xml:id="d001l378" n="14">Paulatim et faciem ruga senilis arat.</l>
                    <l xml:id="d001l379" n="15">Sed mihi nec flavi crines nec lumina nigra,</l>
                    <l xml:id="d001l380" n="16">Crede, olim tanti causa furoris erant;</l>
                    <l xml:id="d001l381" n="17">Sed mage me virtus muliebri in corde virilis</l>
                    <l xml:id="d001l382" n="18">Movit, et ingenii vis memoranda sui.</l>
                    <l xml:id="d001l383" n="19">Inque dies crevit virtus, crescentibus annis,</l>
                    <l xml:id="d001l384" n="20">Inque dies nobis sic quoque crevit amor.</l>
                    <l xml:id="d001l385" n="21">Nam quisquis sola forma vincitur amator,</l>
                    <l xml:id="d001l386" n="22">Lubricus instabili nititur ille gradu;</l>
                    <l xml:id="d001l387" n="23">Si quis at egregiam mentem, si diligit acre</l>
                    <l xml:id="d001l388" n="24">Ingenium et variis corda referta bonis,</l>
                    <l xml:id="d001l389" n="25">Hic pulchrum sequitur, quod nec vitiare vetustas,</l>
                    <l xml:id="d001l390" n="26">Ulla nec a caelo magna ruina potest.</l>
                    <l xml:id="d001l391" n="27">Discite mortales animo, non corpore formam</l>
                    <l xml:id="d001l392" n="28">Optandam, et verum discite amare decus.</l>
                    <l xml:id="d001l393" n="29">Hoc me iam sextum lustrum tenet, hocque tenebit</l>
                    <l xml:id="d001l394" n="30">Dumque animus stabit, dum memor ipse mei.</l>
                    <l xml:id="d001l395" n="31">Nunc quia prima pios aetas cantavit amores,</l>
                    <l xml:id="d001l396" n="32">Et lusit dominae cygnea colla meae,</l>
                    <l xml:id="d001l397" n="33">Quae posthac veniet maturis serior annis -</l>
                    <l xml:id="d001l398" n="34">Nam sic, Bembe, decet - iam graviora canet.</l>
                    <l xml:id="d001l399" n="35">Et tamen interdum dulcis tibi, Bembe, Ginevrae,</l>
                    <l xml:id="d001l400" n="36">Sit modo Musa favens, nomen in astra feram.</l>
                    <l xml:id="d001l401" n="37">Pierides, Bembo vos hoc praestabitis: orbe</l>
                    <l xml:id="d001l402" n="38">Carminibus toto nota sit illa meis.</l>
                    <l xml:id="d001l403" n="39">Hanc nostris soboles miretur Graia libellis,</l>
                    <l xml:id="d001l404" n="40">Hanc stupeant Latii me recinente viri.</l>
                    <l xml:id="d001l405" n="41">Illi Smyrnaeo dicent te carmine dignam,</l>
                    <l xml:id="d001l406" n="42">Hique Maroneo, Bencia, diva, sono.</l>
                    <l xml:id="d001l407" n="43">Quaeque Fluentina florebit in urbe iuventus,</l>
                    <l xml:id="d001l408" n="44">Illa modo de te carmina nostra legat:</l>
                    <l xml:id="d001l409" n="45">Heu, dicet, tersi cur non fecunda Petrarcae</l>
                    <l xml:id="d001l410" n="46">Incidit in talem tempore lingua deam;</l>
                    <l xml:id="d001l411" n="47">Namque pudicitia, forma, comitate modoque</l>
                    <l xml:id="d001l412" n="48">Haec Lauram et sanctis moribus antevenit.</l>
                    <lb/>
                </div2>
                <div2 xml:id="001c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d001l413" n="tit.">7. ad eundem</p>
                    <l xml:id="d001l414" n="1">Non desiderio tali concussa Thoantis,</l>
                    <l xml:id="d001l415" n="2">Cum subito Argoam vidit abire ratem,</l>
                    <l xml:id="d001l416" n="3">Nec tantum doluit Phrygio delusa marito,</l>
                    <l xml:id="d001l417" n="4">Cum lucem dura fugit Elisa nece,</l>
                    <l xml:id="d001l418" n="5">Nec tulit Actaeam gravius discedere classem</l>
                    <l xml:id="d001l419" n="6">In frondes Phyllis mox abitura novas,</l>
                    <l xml:id="d001l420" n="7">Atque tuo deflet discessu, Bembe, Ginevra,</l>
                    <l xml:id="d001l421" n="8">Et queritur surdos in sua vota deos.</l>
                    <l xml:id="d001l422" n="9">Heu, surdos sua vota deos contemnere luget,</l>
                    <l xml:id="d001l423" n="10">Orbari et castis Bencia delitiis.</l>
                    <l xml:id="d001l424" n="11">Delitias, ah, maesta pias sanctumque furorem</l>
                    <l xml:id="d001l425" n="12">Nunc nimium celeri luget abire fuga.</l>
                    <l xml:id="d001l426" n="13">Sed tamen excelsi testatur numen Olympi,</l>
                    <l xml:id="d001l427" n="14">Si qua fides sanctae est, Bembe, pudicitiae,</l>
                    <l xml:id="d001l428" n="15">Se nunquam memori moturam pectore Bembum,</l>
                    <l xml:id="d001l429" n="16">Nestoreos annos vixerit ille licet.</l>
                    <l xml:id="d001l430" n="17">Ergo ibis, caros felix visure propinquos</l>
                    <l xml:id="d001l431" n="18">Et dulcis natos coniugiumque pium;</l>
                    <l xml:id="d001l432" n="19">Nam tandem exacto patria consistere lustro</l>
                    <l xml:id="d001l433" n="20">Sede tibi, magno munere functe, datur.</l>
                    <l xml:id="d001l434" n="21">Tu tamen infixum generoso in pectore condes,</l>
                    <l xml:id="d001l435" n="22">Qua tibi Landinus iunctus amicitia est.</l>
                    <l xml:id="d001l436" n="23">Nec tantum Argivum Pylades dilexit Orestem,</l>
                    <l xml:id="d001l437" n="24">Cui comes horrendo factus in exilio est,</l>
                    <l xml:id="d001l438" n="25">Castora nec Pollux duris in caestibus audax,</l>
                    <l xml:id="d001l439" n="26">Fortem nec fortis Thesea Pirithous,</l>
                    <l xml:id="d001l440" n="27">Quanto ego nunc Bembi teneor devictus amore,</l>
                    <l xml:id="d001l441" n="28">Quem iam nulla queat dissolvisse dies.</l>
                    <l xml:id="d001l442" n="29">Magna Philoctetae potuit reverentia magnum</l>
                    <l xml:id="d001l443" n="30">Alcidem obsequio conciliare pio;</l>
                    <l xml:id="d001l444" n="31">Tuque mihi Alcides, sed nec pietate fideque,</l>
                    <l xml:id="d001l445" n="32">Bembe, Philoctetes me superare potest.</l>
                    <l xml:id="d001l446" n="33">Namque ego te tota complector mente animoque:</l>
                    <l xml:id="d001l447" n="34">Virtutes mirae sic voluere tuae.</l>
                    <l xml:id="d001l448" n="35">Prudentem admiror, facilem te diligo, Bembe,</l>
                    <l xml:id="d001l449" n="36">Te doctum stupeo, te fruor usque comi.</l>
                    <l xml:id="d001l450" n="37">Aetas germanum facit, at reverentia patrem</l>
                    <l xml:id="d001l451" n="38">Te colit, ingenti natus amore venis.</l>
                    <l xml:id="d001l452" n="39">Ergo perpetuum nostri sit pignus amoris,</l>
                    <l xml:id="d001l453" n="40">Quae colit Aonium turba canora nemus.</l>
                    <l xml:id="d001l454" n="41">Vos, o Pieria doctae de rupe sorores,</l>
                    <l xml:id="d001l455" n="42">Immo me Bembi condite corde mei;</l>
                    <l xml:id="d001l456" n="43">Atque viri ingentem laudem aspirate canenti,</l>
                    <l xml:id="d001l457" n="44">Spiritus ut grandi surgat in ore novus.</l>
                    <l xml:id="d001l458" n="45">Tunc noscet ventura aetas, Venetusque Senatus,</l>
                    <l xml:id="d001l459" n="46">Quae fuerint civis munera magna sui,</l>
                    <l xml:id="d001l460" n="47">Quid patriae dederit varias legatus ad urbes,</l>
                    <l xml:id="d001l461" n="48">Eloquio ante omnes consilioque potens.</l>
                    <lb/>
                </div2>
                <div2 xml:id="001c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d001l462" n="tit.">8. ad eundem</p>
                    <l xml:id="d001l463" n="1">Nobilitas prisco si forte a sanguine surgit,</l>
                    <l xml:id="d001l464" n="2">Quod gravis usque tamen Stoica secta negat,</l>
                    <l xml:id="d001l465" n="3">Quis te plura tulit ramoso in stemmate, Bembe,</l>
                    <l xml:id="d001l466" n="4">Nomina vel plures enumeravit avos?</l>
                    <l xml:id="d001l467" n="5">Sunt alii, patriae qui si moderentur habenas</l>
                    <l xml:id="d001l468" n="6">Publica vel populi munera magna gerant,</l>
                    <l xml:id="d001l469" n="7">Sese Troiugenas et Cadmi semine natos</l>
                    <l xml:id="d001l470" n="8">Cecropiumque putant exuperare genus.</l>
                    <l xml:id="d001l471" n="9">Sed si prima urbis Venetae repetatur origo,</l>
                    <l xml:id="d001l472" n="10">Quae latum imperium saecula longa tenet,</l>
                    <l xml:id="d001l473" n="11">Nunquam Bemba manum domus a temone remisit,</l>
                    <l xml:id="d001l474" n="12">Sed semper dubiis addita consiliis.</l>
                    <l xml:id="d001l475" n="13">At si sola potest virtus, nihil indiga rerum</l>
                    <l xml:id="d001l476" n="14">Fortunae, quemvis nobilitasse virum,</l>
                    <l xml:id="d001l477" n="15">Socrate iam gradibus convincam iudice Bembum</l>
                    <l xml:id="d001l478" n="16">Omnibus exactum nobilitatis opus.</l>
                    <l xml:id="d001l479" n="17">Namque illi est animus generoso incoctus honesto,</l>
                    <l xml:id="d001l480" n="18">Quod sibi doctrina, quod sibi more parat.</l>
                    <l xml:id="d001l481" n="19">Nam docilis subiens dudum penetralia sanctae</l>
                    <l xml:id="d001l482" n="20">Naturae, ad verum iam sibi fecit iter.</l>
                    <l xml:id="d001l483" n="21">Hic salibus lepidus variis, huic ore rotundo</l>
                    <l xml:id="d001l484" n="22">Grandibus in rebus grandia verba sonant.</l>
                    <l xml:id="d001l485" n="23">Publica si dubio tractantur munera casu,</l>
                    <l xml:id="d001l486" n="24">Atque opus est celeri mente praeire malum,</l>
                    <l xml:id="d001l487" n="25">Ingenii velox magni miramur acumen,</l>
                    <l xml:id="d001l488" n="26">Rebus in ambiguis consiliumque grave.</l>
                    <l xml:id="d001l489" n="27">Non aurum Xerxis, Siculi non monstra Perilli</l>
                    <l xml:id="d001l490" n="28">Sperent robusto corde movere fidem;</l>
                    <l xml:id="d001l491" n="29">Sirenas contra clausit nec firmius aures,</l>
                    <l xml:id="d001l492" n="30">Cuius ob ingenium Pergama celsa iacent,</l>
                    <l xml:id="d001l493" n="31">Atque voluptatum illecebras, Bernarde, dolosas</l>
                    <l xml:id="d001l494" n="32">Et dirae Circes noxia philtra fugis.</l>
                    <l xml:id="d001l495" n="33">Sed nullum est maius generoso in pectore signum</l>
                    <l xml:id="d001l496" n="34">Musarum sacros quam coluisse choros.</l>
                    <l xml:id="d001l497" n="35">Nam, quem Pegaseo lavere in fonte sorores,</l>
                    <l xml:id="d001l498" n="36">Ad gremium summi subvolat ille Iovis,</l>
                    <l xml:id="d001l499" n="37">Terrenasque odit labes, raptatur amore</l>
                    <l xml:id="d001l500" n="38">Caelestum, et patrias gaudet inire domos.</l>
                    <l xml:id="d001l501" n="39">Neve novum aut vilem iam, Bembe, putabis amorem:</l>
                    <l xml:id="d001l502" n="40">Nil magis antiquum, nobiliusve nihil.</l>
                    <l xml:id="d001l503" n="41">Ante etenim caelos et clari sidera mundi</l>
                    <l xml:id="d001l504" n="42">Stabat amor servans atria summa Dei.</l>
                    <l xml:id="d001l505" n="43">Et si quos habeat genitores forte requiris,</l>
                    <l xml:id="d001l506" n="44">Forma parens illi est, et pater ipse decor.</l>
                    <l xml:id="d001l507" n="45">Te sine, dulcis amor, rerum natura creatrix</l>
                    <l xml:id="d001l508" n="46">Nil agit, artifices nec movet illa manus.</l>
                    <l xml:id="d001l509" n="47">Te duce, mortales imi licet infima mundi,</l>
                    <l xml:id="d001l510" n="48">Heu, procul a patriis sedibus antra colant,</l>
                    <l xml:id="d001l511" n="49">Caelestis quoniam sunt haec simulacra decori,</l>
                    <l xml:id="d001l512" n="50">Pulchrum adamant, siquid Daedala terra tulit.</l>
                    <l xml:id="d001l513" n="51">Spiritus est homini superorum incensus amore,</l>
                    <l xml:id="d001l514" n="52">Et cupit aeterno ponere fonte sitim.</l>
                    <l xml:id="d001l515" n="53">At loca dum silvae peragrat tenebrosa profundae,</l>
                    <l xml:id="d001l516" n="54">Nec caelum in tanta cernere nocte valet,</l>
                    <l xml:id="d001l517" n="55">Quae terrena sui genitoris imagine fulgent,</l>
                    <l xml:id="d001l518" n="56">Haec amat, haec summi sunt simulacra boni.</l>
                    <l xml:id="d001l519" n="57">Sic tu quam primum vidisti, Bembe, Ginevram,</l>
                    <l xml:id="d001l520" n="58">Caelesti lapsam credis adesse choro.</l>
                    <l xml:id="d001l521" n="59">Et certe aut diva est, aut munus tale deorum,</l>
                    <l xml:id="d001l522" n="60">Quale hominum generi saecula rara ferunt.</l>
                    <l xml:id="d001l523" n="61">Nempe caput Pallas dedit, et Venus aurea crines,</l>
                    <l xml:id="d001l524" n="62">A radiis oculi sunt sibi, Phoebe, tuis.</l>
                    <l xml:id="d001l525" n="63">Iuppiter impressit clementi in pectore castum</l>
                    <l xml:id="d001l526" n="64">Propositum et sanctae iura pudicitiae.</l>
                    <l xml:id="d001l527" n="65">Cornibus at demptis faciem Semeleius affert,</l>
                    <l xml:id="d001l528" n="66">Et Charites deceat, quod facit, omne iubent.</l>
                    <l xml:id="d001l529" n="67">Dulce loqui dulci risu ingenuoque pudore</l>
                    <l xml:id="d001l530" n="68">Mercurius facili sidere, Bembe, dedit;</l>
                    <l xml:id="d001l531" n="69">Nam pudor et risus coeunt sic viribus aequis,</l>
                    <l xml:id="d001l532" n="70">Ut rubeat fulgor, fulgeat ore rubor.</l>
                    <l xml:id="d001l533" n="71">Hinc radii veniunt oculos qui luce retundant,</l>
                    <l xml:id="d001l534" n="72">Quique urant flammis mollia corda suis.</l>
                    <l xml:id="d001l535" n="73">Talis enim fulgor, qualis percussa nitenti</l>
                    <l xml:id="d001l536" n="74">Gurgite de Tyrio purpura sole micat.</l>
                    <l xml:id="d001l537" n="75">Uni igitur cedit generosum pectus amori,</l>
                    <l xml:id="d001l538" n="76">Nobilibusque animis imperat unus amor.</l>
                    <l xml:id="d001l539" n="77">Absit amor, nullae poterunt cohibere catenae</l>
                    <l xml:id="d001l540" n="78">Nobile cor nullis viribus impar erit.</l>
                    <l xml:id="d001l541" n="79">Verum sponte sua sequitur meliora monentem,</l>
                    <l xml:id="d001l542" n="80">Pulchrum amat; in pulchrum nam rapit altus amor.</l>
                    <l xml:id="d001l543" n="81">Quid, mala si mandent? Non, si ruat arduus aether,</l>
                    <l xml:id="d001l544" n="82">Parebit; quoniam turpia vitat amor.</l>
                    <lb/>
                </div2>
                <div2 xml:id="001c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d001l545" n="tit.">9. eulogium in obitu Michaelis Verini</p>
                    <l xml:id="d001l546" n="1">Estne levis rumor sic, oh, seu conscia veri</l>
                    <l xml:id="d001l547" n="2">Fama? Sed heu nimis est conscia fama mali!</l>
                    <l xml:id="d001l548" n="3">Occidit heu vestrum crimen, crudelia fata,</l>
                    <l xml:id="d001l549" n="4">Occidit heu Michael, luctus amorque patris,</l>
                    <l xml:id="d001l550" n="5">Occidit Aonio quem vos nutristis in antro,</l>
                    <l xml:id="d001l551" n="6">Musae, Cyrrhaei quem lavit unda iugi,</l>
                    <l xml:id="d001l552" n="7">Occidit heu Michael, proprio nam nomine dixit</l>
                    <l xml:id="d001l553" n="8">Princeps Aonii, Calliopea, chori.</l>
                    <l xml:id="d001l554" n="9">"Quis Deus est" Michael resonat, modo nosse velimus</l>
                    <l xml:id="d001l555" n="10">Prisca Palaestino verba notata sono:</l>
                    <l xml:id="d001l556" n="11">Ipse Deus quid sit, vix puber nosse laborat,</l>
                    <l xml:id="d001l557" n="12">Tempore quo reliquis ludus et umbra placet.</l>
                    <l xml:id="d001l558" n="13">Verum id cum vera faceret ratione, putandum est</l>
                    <l xml:id="d001l559" n="14">Verini agnomen non sine sorte datum.</l>
                    <l xml:id="d001l560" n="15">Quid pietas, quid casta fides, quid possit honestum.</l>
                    <l xml:id="d001l561" n="16">A teneris annis hic monumenta dedit.</l>
                    <l xml:id="d001l562" n="17">Quique solet primam nimium vexare iuventam,</l>
                    <l xml:id="d001l563" n="18">Expers obsceni semper amoris erat:</l>
                    <l xml:id="d001l564" n="19">Vivebat caelebs, primis atque integer annis</l>
                    <l xml:id="d001l565" n="20">Contempsit Cypriae dulcia dona deae.</l>
                    <l xml:id="d001l566" n="21">Hoc tulit indigne, superat qui cuncta Cupido,</l>
                    <l xml:id="d001l567" n="22">Cui parent superum numina magna deum,</l>
                    <l xml:id="d001l568" n="23">Et parat ultrici puerum terebrare sagitta,</l>
                    <l xml:id="d001l569" n="24">Altitonum valeat qua superare Iovem.</l>
                    <l xml:id="d001l570" n="25">Sed frustra aurato tentat praefigere telo</l>
                    <l xml:id="d001l571" n="26">Pectora, quae sanctae Palladis arma tegunt:</l>
                    <l xml:id="d001l572" n="27">Hoc cernens aliosque dolos aliudque volutans</l>
                    <l xml:id="d001l573" n="28">Consilium insolita callidus arte petit.</l>
                    <l xml:id="d001l574" n="29">Nam morbum immisit, quem nec queat ipse Machaon,</l>
                    <l xml:id="d001l575" n="30">Nec tua docta manus pellere, Phoebigena.</l>
                    <l xml:id="d001l576" n="31">Convocat hic medicos Paulus, quem cura nepotis</l>
                    <l xml:id="d001l577" n="32">Anxia sollicitum nocte dieque premit.</l>
                    <l xml:id="d001l578" n="33">Conquirunt igitur veterum monumenta virorum,</l>
                    <l xml:id="d001l579" n="34">Siqua datur morbo iam medicina gravi:</l>
                    <l xml:id="d001l580" n="35">Quae Galiene tuo divine volumine monstras,</l>
                    <l xml:id="d001l581" n="36">Quaeque docet Coi pagina docta senis,</l>
                    <l xml:id="d001l582" n="37">Quid velit Hippocratis magni doctrina, quid ille,</l>
                    <l xml:id="d001l583" n="38">Cuius Arabs iusto paruit imperio,</l>
                    <l xml:id="d001l584" n="39">Mosaicosque manu versat, Latios Danaosque,</l>
                    <l xml:id="d001l585" n="40">Quique colunt ripas, advena, Nile, tuas.</l>
                    <l xml:id="d001l586" n="41">Denique perceptis cunctorum sensibus omnes</l>
                    <l xml:id="d001l587" n="42">Huc veniunt atque haec mens fuit una viris:</l>
                    <l xml:id="d001l588" n="43">Non posse extremae hunc tempus sperare iuventae,</l>
                    <l xml:id="d001l589" n="44">Gaudia percipiat ni tua, pulchra Venus.</l>
                    <l xml:id="d001l590" n="45">Res miranda quidem, rara et per saecula visa,</l>
                    <l xml:id="d001l591" n="46">Exemplum in puero tale pudicitiae,</l>
                    <l xml:id="d001l592" n="47">Qui vitae sanctum potuit praeferre pudorem,</l>
                    <l xml:id="d001l593" n="48">Viveret ut semper, tunc voluisse mori.</l>
                    <l xml:id="d001l594" n="49">I nunc, Hippolytum verbis extolle superbis,</l>
                    <l xml:id="d001l595" n="50">Bellerophonteum nomen in astra refer;</l>
                    <l xml:id="d001l596" n="51">Non hic Antiam, non pulchrae gaudia Phaedrae,</l>
                    <l xml:id="d001l597" n="52">Omnia sed Veneris furta nefanda fugit.</l>
                    <l xml:id="d001l598" n="53">At ne forte putes nullo hunc caluisse furore</l>
                    <l xml:id="d001l599" n="54">Nulla nec aligeri tela tulisse dei:</l>
                    <l xml:id="d001l600" n="55">Sunt geminae Veneres, gemini hinc oriuntur amores,</l>
                    <l xml:id="d001l601" n="56">Terra haec demersa est, caelitus illa venit.</l>
                    <l xml:id="d001l602" n="57">Altera vulgarem vero quam nomine dicunt,</l>
                    <l xml:id="d001l603" n="58">Namque levis plebis vilia corda domat,</l>
                    <l xml:id="d001l604" n="59">Mortalesque artus homines, formaeque caducae</l>
                    <l xml:id="d001l605" n="60">Terrenum miseros corpus amare iubet.</l>
                    <l xml:id="d001l606" n="61">Altera caelestis superis dominatur in oris,</l>
                    <l xml:id="d001l607" n="62">Mater nulla illi est, Iuppiter ipse pater;</l>
                    <l xml:id="d001l608" n="63">Haec, quas nulla mali violant contagia sensus,</l>
                    <l xml:id="d001l609" n="64">Divino mentes urit amore pias.</l>
                    <l xml:id="d001l610" n="65">Hic Michael valido praefixus pectora telo,</l>
                    <l xml:id="d001l611" n="66">Coelum amat, et coeli moenia mente capit;</l>
                    <l xml:id="d001l612" n="67">Nec quicquam puerile sapit puerilibus annis,</l>
                    <l xml:id="d001l613" n="68">Tristis at in tenera fronte senecta sedet.</l>
                    <l xml:id="d001l614" n="69">Sevocat a sensu mentem, tetramque perosus</l>
                    <l xml:id="d001l615" n="70">Luxuriem, aethereae scandit ad astra plagae,</l>
                    <l xml:id="d001l616" n="71">Cunctaque sub pedibus mittens quae mersa sub ipsa</l>
                    <l xml:id="d001l617" n="72">Materia in tenebris corpora caeca tegunt,</l>
                    <l xml:id="d001l618" n="73">Et magni volitans mundi per curva supernos</l>
                    <l xml:id="d001l619" n="74">Spirituum volucer tentat adire choros.</l>
                    <l xml:id="d001l620" n="75">Interea pestis teneros depascitur artus,</l>
                    <l xml:id="d001l621" n="76">Contrahit in rugas squallida, membra lues,</l>
                    <l xml:id="d001l622" n="77">Et toto succum flaccescens corpore sugit</l>
                    <l xml:id="d001l623" n="78">Pus solidum, innatus deserit ossa vigor,</l>
                    <l xml:id="d001l624" n="79">Donec ab assumptis animus discedere membris</l>
                    <l xml:id="d001l625" n="80">Cogitur et putri carcere pulsus abit.</l>
                    <l xml:id="d001l626" n="81">Pulsus abit, sed laetus abit, vinclisque solutus</l>
                    <l xml:id="d001l627" n="82">Cognoscit quantum mors habet ista boni,</l>
                    <l xml:id="d001l628" n="83">Exilioque gravi liber caelestia summi,</l>
                    <l xml:id="d001l629" n="84">Quae patria est, ardet visere templa Dei.</l>
                    <l xml:id="d001l630" n="85">Sed quid te plorem puerum, Verine? Quid ultra</l>
                    <l xml:id="d001l631" n="86">Fata tuae mortis stultus iniqua querar?</l>
                    <l xml:id="d001l632" n="87">Mortuus en vivis, sed nos dum nostra manebit</l>
                    <l xml:id="d001l633" n="88">Vita, nimis blanda morte maligna premet.</l>
                    <lb/>
                </div2>
                <div2 xml:id="001c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d001l634" n="tit.">10. in Dantis poetae sepulcrum</p>
                    <l xml:id="d001l635" n="1">Fecerat egregia constructum ex arte sepulcrum</l>
                    <l xml:id="d001l636" n="2">Tyrrheno Danti prisca Ravenna novum;</l>
                    <l xml:id="d001l637" n="3">Invida sed sacris obsunt quoque fata sepulcris,</l>
                    <l xml:id="d001l638" n="4">Et turpi obducunt omnia pulchra situ.</l>
                    <l xml:id="d001l639" n="5">At tu, delitiae Veneti, Bernarde, senatus,</l>
                    <l xml:id="d001l640" n="6">Tutela et sacri maxima, Bembe, chori,</l>
                    <l xml:id="d001l641" n="7">Livida mordaci quod triverat ante vetustas</l>
                    <l xml:id="d001l642" n="8">Dente, novum niveo marmore restituis.</l>
                    <lb/>
                </div2>
                <div2 xml:id="001c011" type="carmen" met="E">
                    <head>
                        <abbr>11</abbr>
                    </head>
                    <p xml:id="d001l643" n="tit.">11. &lt;epitaphium Coluccii Salutati&gt;</p>
                    <l xml:id="d001l644" n="1">Multa licet stupidum rapiant spectacula templi,</l>
                    <l xml:id="d001l645" n="2">Dum tamen ista legas, parva futura mora est.</l>
                    <l xml:id="d001l646" n="3">Cantaram, nostri celeber + scriba leonis,</l>
                    <l xml:id="d001l647" n="4">Amphitryonidae maxima facta ducis,</l>
                    <l xml:id="d001l648" n="5">Unde Salutati viridantia serta Colucci</l>
                    <l xml:id="d001l649" n="6">Cinxerunt vatis tempora cana. Vale!</l>
                    <lb/>
                </div2>
                <div2 xml:id="001c012" type="carmen" met="E">
                    <head>
                        <abbr>12</abbr>
                    </head>
                    <p xml:id="d001l650" n="tit.">12. &lt;pro eodem in palatio&gt;</p>
                    <l xml:id="d001l651" n="1">Cuius Bebriacas perculsit epistola mentes,</l>
                    <l xml:id="d001l652" n="2">Quantum equitum turmae non potuere decem,</l>
                    <l xml:id="d001l653" n="3">Hic caput exornas Phoebea fronde, Colucci,</l>
                    <l xml:id="d001l654" n="4">Dum canis Herculeae maxima facta manus.</l>
                    <lb/>
                </div2>
                <div2 xml:id="001c013" type="carmen" met="E">
                    <head>
                        <abbr>13</abbr>
                    </head>
                    <p xml:id="d001l655" n="tit.">13. &lt;in laudem Ianotii Manetti&gt;</p>
                    <l xml:id="d001l656" n="1">Haebreus, Graius quicquid Latiusve poeta,</l>
                    <l xml:id="d001l657" n="2">Philosophus, rhetor scripsit et historicus,</l>
                    <l xml:id="d001l658" n="3">Iannotius noram. Dubiis Florentia rebus,</l>
                    <l xml:id="d001l659" n="4">Pontifices, reges me voluere sibi.</l>
                </div2>
            </div1>
        </body>
    </text>
</TEI>
