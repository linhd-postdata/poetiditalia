<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="VEGIO-rust">
                    <title>rusticanalia</title>
                    <title type="short">rusticanalia</title>
                    <abbr>rust.</abbr>
                    <bibl>Nicolle Lopomo, 2010/2012</bibl>
                </title>
                <author xml:id="VEGIO" n="137.000">
                    <name>Vegio, Maffeo</name>
                    <date>Lodi 1407 - Roma 1458</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Maffeo Vegio</persName>
                    <abbr>VEGIO</abbr>
                </author>
                <respStmt>
                    <resp>Reference basis text</resp>
                    <name>Nicolle Lopomo, 2010/2012</name>
                </respStmt>
            </titleStmt>
            <extent>
                <measure unit="words" quantity="2374">2374</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Nicolle Lopomo, 2010/2012</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>6.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Kajetan Škraban</bibl>
                </head>
                <div2 xml:id="001c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d001l1" n="">1.</p>
                    <p xml:id="d001l2" n="0|1">CONQUESTUS IN BACCHUM ET CEREREM</p>
                    <l xml:id="d001l3" n="1">Bacche, pater vatum, suavissime, Bacche, deorum,</l>
                    <l xml:id="d001l4" n="2">Qui facis ingenium, qui facis eloquium,</l>
                    <l xml:id="d001l5" n="3">Cur fugis atque tuum, mitis Lenaee, poetam</l>
                    <l xml:id="d001l6" n="4">Linquis? Io, vatem respice, Bacche, tuum:</l>
                    <l xml:id="d001l7" n="5">An quia rure negas laribus succedere nostris?</l>
                    <l xml:id="d001l8" n="6">Saepe etiam magni rus coluere dei.</l>
                    <l xml:id="d001l9" n="7">Quae prius alma Thetis miscebat pocula tecum,</l>
                    <l xml:id="d001l10" n="8">Nunc, sine te, puras, te sine, miscet aquas.</l>
                    <l xml:id="d001l11" n="9">Parva licet mea sint, dignare revisere tecta</l>
                    <l xml:id="d001l12" n="10">Et, quae nunc sola est, adsociare deam!</l>
                    <l xml:id="d001l13" n="11">Tunc tibi mille canam laudes, tua munera dicam,</l>
                    <l xml:id="d001l14" n="12">Mille dabo teneros, te mihi dante, modos;</l>
                    <l xml:id="d001l15" n="13">Tunc referam thyrsos, referam viridemque iuventam</l>
                    <l xml:id="d001l16" n="14">Et dona, intonsae si tibi cura comae est.</l>
                    <l xml:id="d001l17" n="15">Tu quoque, sancta Ceres, quamvis tua numina vates</l>
                    <l xml:id="d001l18" n="16">Cantarint, vates ecce tuus sine te!</l>
                    <l xml:id="d001l19" n="17">At tu etiam deeras, adflicto ut poena poetae</l>
                    <l xml:id="d001l20" n="18">Cresceret, ingrata qui nuce corpus alit.</l>
                    <l xml:id="d001l21" n="19">Parcite ieiunum, mures, damnare poetam:</l>
                    <l xml:id="d001l22" n="20">Rodo, sed invitus, vestra alimenta: nuces.</l>
                    <l xml:id="d001l23" n="21">In me bis genitus coniuravere Ceresque,</l>
                    <l xml:id="d001l24" n="22">Credo: quid, aetherei si fremat ira Iovis?</l>
                    <l xml:id="d001l25" n="23">Aurea prima fuit longeque beatior aetas,</l>
                    <l xml:id="d001l26" n="24">Qua dura est humili glande soluta fames,</l>
                    <l xml:id="d001l27" n="25">Qua restincta sitis sub amoeni fluminis unda.</l>
                    <l xml:id="d001l28" n="26">Quid queror? En aetas aurea prima mihi est!</l>
                    <l xml:id="d001l29" n="27">Tu potius, Liber, potius, dea candida frugum,</l>
                    <l xml:id="d001l30" n="28">Succurre, o tectis tu quoque digna meis!</l>
                    <l xml:id="d001l31" n="29">Hic habitat Phoebus, divarum hic turba sororum</l>
                    <l xml:id="d001l32" n="30">Et, licet agrestis sit, casa cara tamen:</l>
                    <l xml:id="d001l33" n="31">Quos nec Calliope, nec dedignatur Apollo,</l>
                    <l xml:id="d001l34" n="32">Neu pudeat viles vos habitare Lares!</l>
                    <lb/>
                </div2>
                <div2 xml:id="001c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d001l35" n="">2.</p>
                    <p xml:id="d001l36" n="0|1">IN RUSTICOS</p>
                    <l xml:id="d001l37" n="1">Non est, agricolae, quam vestra beatior ulla,</l>
                    <l xml:id="d001l38" n="2">Non est ars magnis carior ulla deis.</l>
                    <l xml:id="d001l39" n="3">Ut legimus, primi terram coluere parentes,</l>
                    <l xml:id="d001l40" n="4">Presserunt humeros falxque ligoque suos.</l>
                    <l xml:id="d001l41" n="5">Non puduit cultis vitam exercere sub agris,</l>
                    <l xml:id="d001l42" n="6">Non puduit stivae conseruisse manum.</l>
                    <l xml:id="d001l43" n="7">Divitiae fuerant magnae sibi poma nucesque,</l>
                    <l xml:id="d001l44" n="8">Delitiae fuerant dulcia mella suae.</l>
                    <l xml:id="d001l45" n="9">Grex pecudum sibi erat, cari spes nata peculi,</l>
                    <l xml:id="d001l46" n="10">Maximae opes liquidi copia lactis erat.</l>
                    <l xml:id="d001l47" n="11">Sub placida patulae recubabant arboris umbra,</l>
                    <l xml:id="d001l48" n="12">Alta dabat facilem mollis et herba thorum.</l>
                    <l xml:id="d001l49" n="13">Iuxta ibat labens crepitanti murmure rivus,</l>
                    <l xml:id="d001l50" n="14">Et saliens mota dulce sonabat aqua.</l>
                    <l xml:id="d001l51" n="15">Mulcebat teneros ea tunc suavissima somnos,</l>
                    <l xml:id="d001l52" n="16">Sedabatque gravem purior unda sitim.</l>
                    <l xml:id="d001l53" n="17">Ampla videbantur tuguri sibi tecta pusilli,</l>
                    <l xml:id="d001l54" n="18">Quod nunc et minimum quemque habitare pudet.</l>
                    <l xml:id="d001l55" n="19">Tunc nondum evectae superabant moenia turres,</l>
                    <l xml:id="d001l56" n="20">Nec fuerant fossis oppida cincta suis.</l>
                    <l xml:id="d001l57" n="21">Nondum sollicitae scindebant aequora naves,</l>
                    <l xml:id="d001l58" n="22">Nondum bellator frena terebat equus.</l>
                    <l xml:id="d001l59" n="23">Tunc aes atque aurum preciosaque gemma latebat</l>
                    <l xml:id="d001l60" n="24">- quae vellem aeternos delituisse dies!</l>
                    <l xml:id="d001l61" n="25">Nondum discordes congesta pecunia lites</l>
                    <l xml:id="d001l62" n="26">Moverat – illa omnis causaque fonsque mali est.</l>
                    <l xml:id="d001l63" n="27">Tunc furta et nocuae fuerant sine nomine praedae,</l>
                    <l xml:id="d001l64" n="28">Res fuerat tectos vana timere dolos.</l>
                    <l xml:id="d001l65" n="29">Nec servi dominos, geniti neque fallere patres,</l>
                    <l xml:id="d001l66" n="30">Norant vicino nullus obesse suo.</l>
                    <l xml:id="d001l67" n="31">Tunc non sceptra ducum, dominandi nulla cupido:</l>
                    <l xml:id="d001l68" n="32">Par fuerat studium, parque fides hominum.</l>
                    <l xml:id="d001l69" n="33">Non infusa auro reges aconita bibebant:</l>
                    <l xml:id="d001l70" n="34">Praebebat fagus pocula tuta rudis.</l>
                    <l xml:id="d001l71" n="35">Rixae aberant odiumque et falsae crimina linguae,</l>
                    <l xml:id="d001l72" n="36">Dulcis pax omnes, dulcis alebat amor.</l>
                    <l xml:id="d001l73" n="37">Cuique dabat vitam proprio quod legerat agro,</l>
                    <l xml:id="d001l74" n="38">Cuique suo vitam parta labore dabant.</l>
                    <l xml:id="d001l75" n="39">O fortunatos aetas quos illa recepit,</l>
                    <l xml:id="d001l76" n="40">O sub felici sidere progenitos!</l>
                    <l xml:id="d001l77" n="41">Tunc non vile fuit, nec agreste ignobile nomen;</l>
                    <l xml:id="d001l78" n="42">Tunc magnus fossor, magnus arator erat.</l>
                    <l xml:id="d001l79" n="43">At, vos si sapitis quantum sors vestra beata est,</l>
                    <l xml:id="d001l80" n="44">Agricolae! Certe nulla beata magis!</l>
                    <lb/>
                    <l xml:id="d001l81" n="45">Quam simile est prisco vestrum quod degitis aevum,</l>
                    <l xml:id="d001l82" n="46">Ars est quam similis, vitaque quam similis!</l>
                    <l xml:id="d001l83" n="47">Idem victus, idem studium, spes, cura eademque,</l>
                    <l xml:id="d001l84" n="48">Idem ruris amor, sollicitudo eadem.</l>
                    <l xml:id="d001l85" n="49">Verum negligitis tot opes, quot larga deorum</l>
                    <l xml:id="d001l86" n="50">Dextra dedit; verum tot bona negligitis!</l>
                    <l xml:id="d001l87" n="51">Non est copia opum maior, quam vita ubi paucis</l>
                    <l xml:id="d001l88" n="52">Contenta angusto sub Lare tuta agitur.</l>
                    <l xml:id="d001l89" n="53">Aurea quae fuerant agrestum saecula quondam,</l>
                    <l xml:id="d001l90" n="54">De fece atque luto nunc sibi nomen habent.</l>
                    <l xml:id="d001l91" n="55">Mutata est antiqua suis cum moribus aetas:</l>
                    <l xml:id="d001l92" n="56">Prisca abiit probitas, prisca abiit pietas.</l>
                    <l xml:id="d001l93" n="57">Quid sit pax et amor, quid lex nescitis, agrestes,</l>
                    <l xml:id="d001l94" n="58">Qualia sint divum, qualia iura hominum.</l>
                    <l xml:id="d001l95" n="59">Nescitis quid fas et ius, quid sancta fides est,</l>
                    <l xml:id="d001l96" n="60">Quid colere est homines, quid colere est superos.</l>
                    <l xml:id="d001l97" n="61">Furta autem et raptus, inhonestaque iurgia nostis;</l>
                    <l xml:id="d001l98" n="62">Quid sit furari, quid rapere: hoc sapitis.</l>
                    <l xml:id="d001l99" n="63">Temnere caelicolas, sanctas corrumpere leges</l>
                    <l xml:id="d001l100" n="64">Scitis, et exempli caetera quaeque mali.</l>
                    <l xml:id="d001l101" n="65">Heu, doleo vestros (doleam concedite) mores</l>
                    <l xml:id="d001l102" n="66">A coeptis veterum degenerare patrum!</l>
                    <lb/>
                </div2>
                <div2 xml:id="001c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d001l103" n="">3.</p>
                    <p xml:id="d001l104" n="0|1">IN RUSTICOS</p>
                    <l xml:id="d001l105" n="1">Vos moneo, agrestes: doctos ne laedite vates,</l>
                    <l xml:id="d001l106" n="2">Ni divum est vobis gratia cara parum,</l>
                    <l xml:id="d001l107" n="3">Ne facite! A superis sunt gens electa poetae:</l>
                    <l xml:id="d001l108" n="4">Quicquid agant, sanctis vatibus astra favent.</l>
                    <l xml:id="d001l109" n="5">Si libeat tantum perverso insistere mori,</l>
                    <l xml:id="d001l110" n="6">Nec modus est vestro, nec requies, sceleri,</l>
                    <l xml:id="d001l111" n="7">Ite, alio rapidas potius convertite dextras!</l>
                    <l xml:id="d001l112" n="8">Ite, et sit vatum conciliatus amor!</l>
                    <l xml:id="d001l113" n="9">Quid meruere pii, quid peccavere poetae,</l>
                    <l xml:id="d001l114" n="10">Quis nisi amor recti, quis nisi cura boni?</l>
                    <l xml:id="d001l115" n="11">Parcite, quaeso, malis tandemque absistite tantis,</l>
                    <l xml:id="d001l116" n="12">Nec vestri immemores esse putate deos!</l>
                    <l xml:id="d001l117" n="13">Parcite: magnorum sera est vindicta deorum,</l>
                    <l xml:id="d001l118" n="14">Sed gravior, quanto serior illa venit!</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l119" n="">4.</p>
                    <p xml:id="d001l120" n="0|1">IN RUSTICOS</p>
                    <l xml:id="d001l121" n="1">In commune bonum nasci, gens rustica, fruges</l>
                    <l xml:id="d001l122" n="2">Fertis: ob id tuto pro studio rapitis.</l>
                    <l xml:id="d001l123" n="3">Pergite, commissum vestra haec sententia solvet:</l>
                    <l xml:id="d001l124" n="4">Sic aliqua ad superos spes erit ire polos.</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d001l125" n="">5.</p>
                    <p xml:id="d001l126" n="0|1">IN BACCHAM RUSTICAM</p>
                    <l xml:id="d001l127" n="1">Non sat erat fruges rapere, at, tibi ne quid inausum,</l>
                    <l xml:id="d001l128" n="2">Furata es saccos, improba Baccha, meos.</l>
                    <l xml:id="d001l129" n="3">Improba sis liceat, dum saltem provida, Baccha, es,</l>
                    <l xml:id="d001l130" n="4">Quandoquidem moriens eicies animam.</l>
                    <l xml:id="d001l131" n="5">Infera praecipitem mittent te numina saccis</l>
                    <l xml:id="d001l132" n="6">Servatam quo sis tutior ipsa meis.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d001l133" n="">6.</p>
                    <p xml:id="d001l134" n="0|1">IN RUSTICOS</p>
                    <l xml:id="d001l135" n="1">Miror, io, agrestes, meaque admiratio digna est,</l>
                    <l xml:id="d001l136" n="2">Quam cupidi in caecam proruitis Venerem!</l>
                    <l xml:id="d001l137" n="3">Continuo duros gemitis sudore labores;</l>
                    <l xml:id="d001l138" n="4">Vix restat, quae vos mulceat, ulla quies.</l>
                    <l xml:id="d001l139" n="5">Quotidie curvas falces rigidosque ligones</l>
                    <l xml:id="d001l140" n="6">Versatis valida pandaque aratra manu;</l>
                    <l xml:id="d001l141" n="7">Quotidie ardentes detecto vertice soles</l>
                    <l xml:id="d001l142" n="8">Fertis vel gelidae frigora dira hiemis.</l>
                    <l xml:id="d001l143" n="9">Ebibitis puras communi e flumine lymphas,</l>
                    <l xml:id="d001l144" n="10">Atque editis viles insipidasque dapes.</l>
                    <l xml:id="d001l145" n="11">Unde igitur tanta haec vobis innata libido est?</l>
                    <l xml:id="d001l146" n="12">Cur fit quod tantum pectora vestra calent?</l>
                    <l xml:id="d001l147" n="13">Quippe solet lautis inter Venus otia mensis</l>
                    <l xml:id="d001l148" n="14">Astare, et molles delicias sequier.</l>
                    <l xml:id="d001l149" n="15">Verum praerapidos Venerem mollisse leones</l>
                    <l xml:id="d001l150" n="16">Dicunt, atque ipsos incaluisse lupos;</l>
                    <l xml:id="d001l151" n="17">Ipsum etiam patientem oneris multique laboris</l>
                    <l xml:id="d001l152" n="18">Visa, licet fessum, femina mollit equum.</l>
                    <l xml:id="d001l153" n="19">Quodcumque est caelo, quicquid terraque marique</l>
                    <l xml:id="d001l154" n="20">Quod spirat, Venerem sentit et igne furit.</l>
                    <l xml:id="d001l155" n="21">At par ille deis animo cui dicere legem,</l>
                    <l xml:id="d001l156" n="22">Cui licuit placitis ponere fraena suis,</l>
                    <l xml:id="d001l157" n="23">Qui desiderio pellaci opponere sese,</l>
                    <l xml:id="d001l158" n="24">Qui novit blandis abstinuisse malis.</l>
                    <l xml:id="d001l159" n="25">Nunc vos, agricolae (vestrum non miror amorem)</l>
                    <l xml:id="d001l160" n="26">Pergite, continuam profluite in Venerem;</l>
                    <l xml:id="d001l161" n="27">In Venerem tantum, quaeso, exspumate, quod ipsi,</l>
                    <l xml:id="d001l162" n="28">Quando aliud desit, se nihilent oculi.</l>
                    <lb/>
                </div2>
                <div2 xml:id="001c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d001l163" n="">7.</p>
                    <p xml:id="d001l164" n="0|1">IN RUSTICOS</p>
                    <l xml:id="d001l165" n="1">Fama refert asinos Romana per oppida numquam</l>
                    <l xml:id="d001l166" n="2">Ad Venerem, nisi post verbera multa, trahi;</l>
                    <l xml:id="d001l167" n="3">Vos quoque post longos, rurestris turba, labores,</l>
                    <l xml:id="d001l168" n="4">Post inopem victum, dira libido rapit.</l>
                    <lb/>
                </div2>
                <div2 xml:id="001c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d001l169" n="">8.</p>
                    <p xml:id="d001l170" n="0|1">IN GALLAM RUSTICAM</p>
                    <l xml:id="d001l171" n="1">Galla aegrota, diu langues absente marito:</l>
                    <l xml:id="d001l172" n="2">Exhalas animam, languida, paene tuam.</l>
                    <l xml:id="d001l173" n="3">Vir tuus ecce redit, viso pro coniuge gaudes,</l>
                    <l xml:id="d001l174" n="4">Nec mora: te reditu liberat ille suo.</l>
                    <l xml:id="d001l175" n="5">Ambo rudes, ambo agrestes: miracula sunt haec!</l>
                    <l xml:id="d001l176" n="6">Unde habet hanc medicam, quae tibi prosit, opem?</l>
                    <lb/>
                </div2>
                <div2 xml:id="001c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d001l177" n="">9.</p>
                    <p xml:id="d001l178" n="0|1">IN TEXTILEM RUSTICAM</p>
                    <l xml:id="d001l179" n="1">Sunt tibi civiles, quamvis sis rustica, mores,</l>
                    <l xml:id="d001l180" n="2">Textilis, os facile est linguaque tersa tibi.</l>
                    <l xml:id="d001l181" n="3">Cum rides, ridet tecum tua vestis et una</l>
                    <l xml:id="d001l182" n="4">Si mage quid carum veste tegente latet.</l>
                    <l xml:id="d001l183" n="5">Nunc, age, ab indigni lecto diverte mariti.</l>
                    <l xml:id="d001l184" n="6">Dignior alter erit: delige in urbe virum!</l>
                    <lb/>
                </div2>
                <div2 xml:id="001c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d001l185" n="">10.</p>
                    <p xml:id="d001l186" n="0|1">IN RUSTICOS</p>
                    <l xml:id="d001l187" n="1">Rustica turba, nuces tot vestra immergitis alvo:</l>
                    <l xml:id="d001l188" n="2">Cur tot quae non sint digerier faciles?</l>
                    <l xml:id="d001l189" n="3">At nova praeda subit; teneras absumitis uvas:</l>
                    <l xml:id="d001l190" n="4">Nondum digestas effugat uva nuces.</l>
                    <lb/>
                </div2>
                <div2 xml:id="001c011" type="carmen" met="E">
                    <head>
                        <abbr>11</abbr>
                    </head>
                    <p xml:id="d001l191" n="">11.</p>
                    <p xml:id="d001l192" n="0|1">IN RUSTICOS</p>
                    <l xml:id="d001l193" n="1">Quaeritis, agricolae, circum dumeta pusillas</l>
                    <l xml:id="d001l194" n="2">Labruscas, vinum conficitisque novum.</l>
                    <l xml:id="d001l195" n="3">Suave quidem potu est, tenerumque et amabile mustum:</l>
                    <l xml:id="d001l196" n="4">Nescio qui dumi talia musta ferant.</l>
                    <l xml:id="d001l197" n="5">Verum conscia nox raptas testabitur uvas,</l>
                    <l xml:id="d001l198" n="6">Quas terrae e labris fingitis esse tamen.</l>
                    <lb/>
                </div2>
                <div2 xml:id="001c012" type="carmen" met="E">
                    <head>
                        <abbr>12</abbr>
                    </head>
                    <p xml:id="d001l199" n="">12.</p>
                    <p xml:id="d001l200" n="0|1">IN RUSTICOS</p>
                    <l xml:id="d001l201" n="1">Quotidie multo conquestu fletis, agrestes,</l>
                    <l xml:id="d001l202" n="2">Quae lupus aut vulpes tristia damna ferant.</l>
                    <l xml:id="d001l203" n="3">Nunc vulpem dictis furem appellatis amaris,</l>
                    <l xml:id="d001l204" n="4">Nunc rapidum largo dicitis ore lupum.</l>
                    <l xml:id="d001l205" n="5">Digna quidem vestrae non est causa ulla querelae:</l>
                    <l xml:id="d001l206" n="6">In fures furum mutua turba ruit.</l>
                    <l xml:id="d001l207" n="7">Vita, nisi ex rapto, constat vobisque sibique:</l>
                    <l xml:id="d001l208" n="8">Par crimen vobis, par studiumque sibi.</l>
                    <l xml:id="d001l209" n="9">Quid melius dici possit, quid sanctius umquam,</l>
                    <l xml:id="d001l210" n="10">Quam laedi auctores criminis arte pari?</l>
                    <lb/>
                </div2>
                <div2 xml:id="001c013" type="carmen" met="E">
                    <head>
                        <abbr>13</abbr>
                    </head>
                    <p xml:id="d001l211" n="">13.</p>
                    <p xml:id="d001l212" n="0|1">IN RUSTICOS</p>
                    <l xml:id="d001l213" n="1">Scitisne, agricolae, cur vestros vita puellos</l>
                    <l xml:id="d001l214" n="2">Inficiat multis perniciosa malis?</l>
                    <l xml:id="d001l215" n="3">Afferte huc mentes: vos unica causa malorum,</l>
                    <l xml:id="d001l216" n="4">Vos estis tanti principium vitii.</l>
                    <l xml:id="d001l217" n="5">Vobis nulla fides, nihil est purive piive,</l>
                    <l xml:id="d001l218" n="6">Exemplum vestra est vita pudenda suum.</l>
                    <l xml:id="d001l219" n="7">Desinite a vitiis igitur, tandemque fovete</l>
                    <l xml:id="d001l220" n="8">Quos discant mores pignora vestra bonos!</l>
                    <l xml:id="d001l221" n="9">Qualis enim fuerit mos, qualis vita parentum,</l>
                    <l xml:id="d001l222" n="10">Talis erit natis vitaque mosque suis.</l>
                    <l xml:id="d001l223" n="11">Si genitrix caste, caste quoque filia vivet;</l>
                    <l xml:id="d001l224" n="12">Si mater meretrix, filia talis erit;</l>
                    <l xml:id="d001l225" n="13">Si pater ingenuae vitae est, et filius idem;</l>
                    <l xml:id="d001l226" n="14">Si pater ingenii natus et ipse mali est,</l>
                    <l xml:id="d001l227" n="15">Ni sit forte boni tanta excellentia nati,</l>
                    <l xml:id="d001l228" n="16">Quem pudet insani vivere more patris.</l>
                    <lb/>
                </div2>
                <div2 xml:id="001c014" type="carmen" met="E">
                    <head>
                        <abbr>14</abbr>
                    </head>
                    <p xml:id="d001l229" n="">14.</p>
                    <p xml:id="d001l230" n="0|1">IN RUSTICOS</p>
                    <l xml:id="d001l231" n="1">Dicite, ruricolae: quare tot verbera, quare</l>
                    <l xml:id="d001l232" n="2">Mittitis in vestros tot maledicta boves?</l>
                    <l xml:id="d001l233" n="3">Nunc illos virga premitis, nunc pungitis acri</l>
                    <l xml:id="d001l234" n="4">Quo possint stimulo lumina vestra fodi!</l>
                    <l xml:id="d001l235" n="5">Post mille indignas mortes, convicia mille</l>
                    <l xml:id="d001l236" n="6">Additis et nulla est reddita parte salus.</l>
                    <l xml:id="d001l237" n="7">Proh gens caeca hominum! Non vos maledicitis ipsos,</l>
                    <l xml:id="d001l238" n="8">Vestra bonum quotiens afficit ira pecus?</l>
                    <l xml:id="d001l239" n="9">Illi servitium curvi patiuntur aratri,</l>
                    <l xml:id="d001l240" n="10">Et subdunt humili colla terenda iugo;</l>
                    <l xml:id="d001l241" n="11">Illi dant fruges et terrae dona ministrant:</l>
                    <l xml:id="d001l242" n="12">Vestra igitur spirat munere vita suo.</l>
                    <l xml:id="d001l243" n="13">Mite piumque animal, et nostra ad commoda natum,</l>
                    <l xml:id="d001l244" n="14">Quid potuit tanti promeruisse mali?</l>
                    <l xml:id="d001l245" n="15">Sed vobis dira est et mens imbuta veneno:</l>
                    <l xml:id="d001l246" n="16">Cum non possit heros, exigit illa boves.</l>
                    <lb/>
                </div2>
                <div2 xml:id="001c015" type="carmen" met="E">
                    <head>
                        <abbr>15</abbr>
                    </head>
                    <p xml:id="d001l247" n="">15.</p>
                    <p xml:id="d001l248" n="0|1">IN RUSTICOS</p>
                    <l xml:id="d001l249" n="1">Non possum non mirari, gens incola ruris,</l>
                    <l xml:id="d001l250" n="2">Cum nihil humani, nil sapitis fidei,</l>
                    <l xml:id="d001l251" n="3">Cur tantum veteres habitarent rura poetae,</l>
                    <l xml:id="d001l252" n="4">Cur agerent humili postposita urbe solo.</l>
                    <l xml:id="d001l253" n="5">At non diffitear quin rura accepta mage essent,</l>
                    <l xml:id="d001l254" n="6">Quin multo studiis commodiora suis:</l>
                    <lb/>
                    <l xml:id="d001l255" n="7">Effugiunt Musae turbas atque otia quaerunt,</l>
                    <l xml:id="d001l256" n="8">Cara fuit Musis semper amica quies;</l>
                    <l xml:id="d001l257" n="9">Quin pudet in vulgus sese ostentare poetam,</l>
                    <l xml:id="d001l258" n="10">Qui tantum verae nomina vocis amat.</l>
                    <l xml:id="d001l259" n="11">Non igitur mirum est si rus coluere poetae:</l>
                    <l xml:id="d001l260" n="12">Rure etiam malim scribere si qua velim.</l>
                    <l xml:id="d001l261" n="13">Is mihi mos: quamvis media mihi vivitur urbe,</l>
                    <l xml:id="d001l262" n="14">Deserta Musis urbe vacare meis.</l>
                    <l xml:id="d001l263" n="15">Sed quod perfidiam vestram bene miror, agrestes,</l>
                    <l xml:id="d001l264" n="16">Pertulerint aequa mente animoque levi,</l>
                    <l xml:id="d001l265" n="17">Cur immortales, cur non scripsere libellos,</l>
                    <l xml:id="d001l266" n="18">Ut vestra infamis vita legenda foret.</l>
                    <l xml:id="d001l267" n="19">Illa forte boni sub tempestate fuistis:</l>
                    <l xml:id="d001l268" n="20">Nescio quo laevo sidere versa fides.</l>
                    <lb/>
                </div2>
                <div2 xml:id="001c016" type="carmen" met="E">
                    <head>
                        <abbr>16</abbr>
                    </head>
                    <p xml:id="d001l269" n="">16.</p>
                    <p xml:id="d001l270" n="0|1">IN RUSTICOS</p>
                    <l xml:id="d001l271" n="1">Ut quid, aratores, tot vestra in vota vocatis,</l>
                    <l xml:id="d001l272" n="2">Sperantes faciles promeruisse deos?</l>
                    <l xml:id="d001l273" n="3">Nunc imbres longos, nunc accusatis inertes;</l>
                    <l xml:id="d001l274" n="4">Saepe nocet grando, saepe pruina nocet.</l>
                    <l xml:id="d001l275" n="5">Ne seges, incertam ne spem vindemia fallat,</l>
                    <l xml:id="d001l276" n="6">Caelicolas humili voce rogatis opem.</l>
                    <l xml:id="d001l277" n="7">Praetereo sordes animorum, furta dolosque,</l>
                    <l xml:id="d001l278" n="8">Et quae sunt vestrae plurima nequitiae;</l>
                    <l xml:id="d001l279" n="9">Hoc tantum dicam, quod non est cultus amorve,</l>
                    <l xml:id="d001l280" n="10">Non cura est vobis religiove deum.</l>
                    <l xml:id="d001l281" n="11">Audetisne igitur divos sperare secundos,</l>
                    <l xml:id="d001l282" n="12">Si nullus divum est religionis honos?</l>
                    <l xml:id="d001l283" n="13">Pluris haras facitis, quam sancti numinis aras;</l>
                    <l xml:id="d001l284" n="14">Cura suum maior, cura deumque minor.</l>
                    <l xml:id="d001l285" n="15">Si petitis sacram, quamvis raro accidit, aedem,</l>
                    <l xml:id="d001l286" n="16">Quo petitis cultu, qua prece scire velim;</l>
                    <l xml:id="d001l287" n="17">Extra aditus templi, celebrat cum sacra sacerdos,</l>
                    <l xml:id="d001l288" n="18">Statis, uti ipsius puteat ara Iovis.</l>
                    <l xml:id="d001l289" n="19">Quisque suos risus habet et sua inania dicta,</l>
                    <l xml:id="d001l290" n="20">Quas referat nugas quisquis habetque suas.</l>
                    <l xml:id="d001l291" n="21">Nunc caput hinc, humeros nunc circumducitis illinc,</l>
                    <l xml:id="d001l292" n="22">Brachia cum manibus, cruraque cum pedibus;</l>
                    <l xml:id="d001l293" n="23">Cum caupone agere et media inter vina putatis,</l>
                    <l xml:id="d001l294" n="24">Sed tamen epotus venter et uncta gula est.</l>
                    <l xml:id="d001l295" n="25">Namque deum simulacra deumque revisere templa</l>
                    <l xml:id="d001l296" n="26">Ieiuno stomacho creditis esse nefas!</l>
                    <l xml:id="d001l297" n="27">Ante tua ora pati potes, o sanctissime divum,</l>
                    <l xml:id="d001l298" n="28">Haec fieri ante tuos, Iuppiter alme, pedes?</l>
                    <l xml:id="d001l299" n="29">Quid mirum est rapidis si terras solibus uris,</l>
                    <l xml:id="d001l300" n="30">Si multo fruges gurgulione rapis,</l>
                    <l xml:id="d001l301" n="31">Si pluviis occas segetes, si fulmina mittis,</l>
                    <l xml:id="d001l302" n="32">Et si terribili grandine tundis humum?</l>
                    <l xml:id="d001l303" n="33">Qui cupitis largo ut vester fecundet agellus,</l>
                    <l xml:id="d001l304" n="34">Vos doceo, hoc monitum mente tenete meum:</l>
                    <l xml:id="d001l305" n="35">Sumite quod vestrum est, et parto vivite vestro,</l>
                    <l xml:id="d001l306" n="36">Et colite aeternos debito honore deos!</l>
                    <l xml:id="d001l307" n="37">Sic bene res cedent vestrae, sic vinea semper,</l>
                    <l xml:id="d001l308" n="38">Cultaque, ut optatis, luxuriabit humus.</l>
                    <l xml:id="d001l309" n="39">Cui manus innocua est, cui mens est pura, secundant</l>
                    <l xml:id="d001l310" n="40">Hunc superi, laeta hunc numina respiciunt.</l>
                    <l xml:id="d001l311" n="41">Accipite hoc demum, digitoque innectite dictum:</l>
                    <l xml:id="d001l312" n="42">Peccati poenam quisque sui patimur.</l>
                    <lb/>
                </div2>
                <div2 xml:id="001c017" type="carmen" met="E">
                    <head>
                        <abbr>17</abbr>
                    </head>
                    <p xml:id="d001l313" n="">17.</p>
                    <p xml:id="d001l314" n="0|1">IN RUSTICOS</p>
                    <l xml:id="d001l315" n="1">Dum vestrae accuso, rurales, crimina vitae,</l>
                    <l xml:id="d001l316" n="2">Forte rogor ne sit urbs libera criminibus:</l>
                    <l xml:id="d001l317" n="3">Nam luxus, pompaeque leves, et faenus avarum,</l>
                    <l xml:id="d001l318" n="4">Et tectae fraudes vivere in urbe solent;</l>
                    <l xml:id="d001l319" n="5">Illic qui fallant dominos, qui patria vendant</l>
                    <l xml:id="d001l320" n="6">Moenia, sunt qui ius fasque piumque negent.</l>
                    <l xml:id="d001l321" n="7">At vobis quanta est sceleri indulgere facultas,</l>
                    <l xml:id="d001l322" n="8">Tantum vos rabies in scelera atra rapit.</l>
                    <l xml:id="d001l323" n="9">Si quid inexpertum sinitis, si criminis ulla est</l>
                    <l xml:id="d001l324" n="10">Pars pura, id vestrae non potuere manus.</l>
                    <l xml:id="d001l325" n="11">Facta hominum non res, sed mens diiudicat ipsa;</l>
                    <l xml:id="d001l326" n="12">Peccatum ex animo fit grave, fitque leve.</l>
                    <l xml:id="d001l327" n="13">Culpa ideo in vili quando est extrema voluptas,</l>
                    <l xml:id="d001l328" n="14">Maior ab electo creditur esse cibo.</l>
                    <lb/>
                </div2>
                <div2 xml:id="001c018" type="carmen" met="E">
                    <head>
                        <abbr>18</abbr>
                    </head>
                    <p xml:id="d001l329" n="">18.</p>
                    <p xml:id="d001l330" n="0|1">IN RUSTICOS</p>
                    <l xml:id="d001l331" n="1">Quicquid composita fit seditionis in urbe,</l>
                    <l xml:id="d001l332" n="2">Rustica sunt omnis foedera causa mali.</l>
                    <l xml:id="d001l333" n="3">Idcirco primos ad bella instruxit agrestes</l>
                    <l xml:id="d001l334" n="4">Qui cecinit Rutuli, Trois et arma viri.</l>
                    <lb/>
                </div2>
                <div2 xml:id="001c019" type="carmen" met="E">
                    <head>
                        <abbr>19</abbr>
                    </head>
                    <p xml:id="d001l335" n="">19.</p>
                    <p xml:id="d001l336" n="0|1">IN RUSTICOS</p>
                    <l xml:id="d001l337" n="1">Hi sancti agrestum mores: ubi quaeris amorem</l>
                    <l xml:id="d001l338" n="2">Ipsorum, contra laedere posse student.</l>
                    <l xml:id="d001l339" n="3">Sin fronte implacida aspicias, et damna mineris,</l>
                    <l xml:id="d001l340" n="4">Tunc habeas mites, tunc habeas faciles.</l>
                    <lb/>
                </div2>
                <div2 xml:id="001c020" type="carmen" met="E">
                    <head>
                        <abbr>20</abbr>
                    </head>
                    <p xml:id="d001l341" n="">20.</p>
                    <p xml:id="d001l342" n="0|1">IN RUSTICOS</p>
                    <l xml:id="d001l343" n="1">Cum lux festa oritur solis, consumitis omnem,</l>
                    <l xml:id="d001l344" n="2">Ruricolae, in potu proluitisque diem.</l>
                    <l xml:id="d001l345" n="3">Cauponam colitis, non sacra oracula divum,</l>
                    <l xml:id="d001l346" n="4">Sint quamvis divum hac templa colenda die.</l>
                    <l xml:id="d001l347" n="5">Sed cur luce sacra celebratis Bacchica tantum</l>
                    <l xml:id="d001l348" n="6">Dona, quibus vilis potus aquae esse solet?</l>
                    <l xml:id="d001l349" n="7">Verum quo quis eget, si demum copia fiat,</l>
                    <l xml:id="d001l350" n="8">Id multo dextra liberiore capit.</l>
                    <lb/>
                </div2>
                <div2 xml:id="001c021" type="carmen" met="E">
                    <head>
                        <abbr>21</abbr>
                    </head>
                    <p xml:id="d001l351" n="">21.</p>
                    <p xml:id="d001l352" n="0|1">IN RUSTICOS</p>
                    <l xml:id="d001l353" n="1">Semper in absentes fertis convicia vestros,</l>
                    <l xml:id="d001l354" n="2">Rustici, heros, nec habent turpia dicta modum.</l>
                    <l xml:id="d001l355" n="3">Recte agitis, ne quid praesumpti criminis absit:</l>
                    <l xml:id="d001l356" n="4">Nunc rapere ausa manus, nunc male lingua loqui.</l>
                    <lb/>
                </div2>
                <div2 xml:id="001c022" type="carmen" met="E">
                    <head>
                        <abbr>22</abbr>
                    </head>
                    <p xml:id="d001l357" n="">22.</p>
                    <p xml:id="d001l358" n="0|1">IN RUSTICOS</p>
                    <l xml:id="d001l359" n="1">Quando est longa dies, sero cenatis, agrestes;</l>
                    <l xml:id="d001l360" n="2">Contra ubi lux brevior, cena citata venit.</l>
                    <l xml:id="d001l361" n="3">Vivitur urbe aliter: sed quid si discrepat urbi,</l>
                    <l xml:id="d001l362" n="4">Cum nihil urbani rustica turba habeat?</l>
                    <lb/>
                </div2>
                <div2 xml:id="001c023" type="carmen" met="E">
                    <head>
                        <abbr>23</abbr>
                    </head>
                    <p xml:id="d001l363" n="">23.</p>
                    <p xml:id="d001l364" n="0|1">IN RUSTICOS</p>
                    <l xml:id="d001l365" n="1">Rideo saepe, aliquem quando salvere iubetis,</l>
                    <l xml:id="d001l366" n="2">Quo salvum verbo dicitis, agricolae:</l>
                    <l xml:id="d001l367" n="3">Aut infelices horas, aut redditis annos,</l>
                    <l xml:id="d001l368" n="4">Tristia vel dirae nomina mille necis.</l>
                    <lb/>
                </div2>
                <div2 xml:id="001c024" type="carmen" met="E">
                    <head>
                        <abbr>24</abbr>
                    </head>
                    <p xml:id="d001l369" n="">24.</p>
                    <p xml:id="d001l370" n="0|1">IN RUSTICOS</p>
                    <l xml:id="d001l371" n="1">Urbe estis faciles, quamvis sub rure minaces:</l>
                    <l xml:id="d001l372" n="2">Rure licet, bili concita corda tument.</l>
                    <l xml:id="d001l373" n="3">Vestra est persimilis, rurales, vita catellis,</l>
                    <l xml:id="d001l374" n="4">Qui tantum latrant tectum ubi erile colunt.</l>
                    <lb/>
                </div2>
                <div2 xml:id="001c025" type="carmen" met="E">
                    <head>
                        <abbr>25</abbr>
                    </head>
                    <p xml:id="d001l375" n="">25.</p>
                    <p xml:id="d001l376" n="0|1">IN RUSTICOS</p>
                    <l xml:id="d001l377" n="1">Inter vestra unum scelera hoc detestor, agrestes,</l>
                    <l xml:id="d001l378" n="2">Quando aliquem vestrum caetera turba timet,</l>
                    <l xml:id="d001l379" n="3">Quando aliquis reliquos conculcat more tyranni;</l>
                    <l xml:id="d001l380" n="4">Quid peius tumido paupere? Quid gravius?</l>
                    <lb/>
                </div2>
                <div2 xml:id="001c026" type="carmen" met="E">
                    <head>
                        <abbr>26</abbr>
                    </head>
                    <p xml:id="d001l381" n="">26.</p>
                    <p xml:id="d001l382" n="0|1">IN RUSTICOS</p>
                    <l xml:id="d001l383" n="1">Seu metitis spicas, virides seu falcibus herbas</l>
                    <l xml:id="d001l384" n="2">Tondetis, sive est pinguis arandus ager,</l>
                    <l xml:id="d001l385" n="3">Denique quodcumque est operis, declive tenetis</l>
                    <l xml:id="d001l386" n="4">Corpus, ruricolae, despicitisque in humum.</l>
                    <l xml:id="d001l387" n="5">Ast hominis proprium sublato est vertice caelos</l>
                    <l xml:id="d001l388" n="6">Suspicere: hoc signum est quod ratione valet,</l>
                    <l xml:id="d001l389" n="7">Quamvis in terras aliae inclinata figurae</l>
                    <l xml:id="d001l390" n="8">Ora ferant, quae nil cognitionis habent.</l>
                    <l xml:id="d001l391" n="9">Quam facilis vultus secreti est pectoris index,</l>
                    <l xml:id="d001l392" n="10">Nunc scio quod divos pro nihilo facitis!</l>
                    <l xml:id="d001l393" n="11">Vos ergo humano quamprimum abscedite coetu:</l>
                    <l xml:id="d001l394" n="12">Non hominum species vestra, bovum magis est!</l>
                </div2>
            </div1>
        </body>
    </text>
</TEI>
