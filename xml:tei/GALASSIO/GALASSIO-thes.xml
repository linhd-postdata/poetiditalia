<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="GALASSIO-thes">
                    <title>Theseidos libri tres</title>
                    <title type="short">Theseis</title>
                    <abbr>thes.</abbr>
                    <bibl>Giancarla Pizzato, tesi di laurea Università degli studi di Padova, 1980-81</bibl>
                </title>
                <author xml:id="GALASSIO" n="148.000">
                    <name>Galassio Vicentino</name>
                    <date>fere 1419/23</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Galassio Vicentino</persName>
                    <abbr>GALASSIO</abbr>
                </author>
                <respStmt>
                    <resp>Reference basis text</resp>
                    <name>Giancarla Pizzato, tesi di laurea Università degli studi di Padova, 1980-81</name>
                </respStmt>
            </titleStmt>
            <extent>
                <measure unit="words" quantity="5754">5754</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Giancarla Pizzato, tesi di laurea Università degli studi di Padova, 1980-81</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Michele Rossi</bibl>
                </head>
                <l xml:id="d001l1" n="1">Iam pelagus summum classis theseia tenebat,</l>
                <l xml:id="d001l2" n="2">Tendebant faciles sinuantia carbasa venti,</l>
                <l xml:id="d001l3" n="3">Molliter assurgens glaucas dehinc Nereus undas</l>
                <l xml:id="d001l4" n="4">Sternebat, placido componens gurgite fluctus;</l>
                <l xml:id="d001l5" n="5">Cum iuvenis patriae prospectans littora terrae</l>
                <l xml:id="d001l6" n="6">Cecropius, summo gemitum de pectore traxit,</l>
                <l xml:id="d001l7" n="7">Et simul antiquas labi miseratus Athenas,</l>
                <l xml:id="d001l8" n="8">Septima quas positis urgebat sortibus urna,</l>
                <l xml:id="d001l9" n="9">Multa gemens miserae lachrymas accomodat urbi.</l>
                <l xml:id="d001l10" n="10">Haec super: "O caeli rector divumque potestas,</l>
                <l xml:id="d001l11" n="11">Iuppiter, exhaustam patiar viduarier urbem</l>
                <l xml:id="d001l12" n="12">Civibus, et tanto potero superesse dolori?</l>
                <l xml:id="d001l13" n="13">In caput haec nostrum veniat saevissima pestis:</l>
                <l xml:id="d001l14" n="14">Unus pro multis sim diri victima monstri.</l>
                <l xml:id="d001l15" n="15">Omnipotens, coeptis faveas si grandibus, ausim</l>
                <l xml:id="d001l16" n="16">Semivirum mactare manu et prosternere ferro.</l>
                <l xml:id="d001l17" n="17">Pestifero nostras forsan satiabimus umbras</l>
                <l xml:id="d001l18" n="18">Sanguine, et hunc uni servant mihi fata triumphum;</l>
                <l xml:id="d001l19" n="19">Aut simul extremo fundam cum sanguine vitam</l>
                <l xml:id="d001l20" n="20">Et dabor infelix crudeli praeda iuvenco.</l>
                <l xml:id="d001l21" n="21">Hoc placet, hoc patriae supremo funere reddam".</l>
                <l xml:id="d001l22" n="22">Vix bene finierat, sensit grave murmur in undis,</l>
                <l xml:id="d001l23" n="23">Turbari summos fluctus, mutarier Euros;</l>
                <l xml:id="d001l24" n="24">Apparet profugus delphin, deformia visu</l>
                <l xml:id="d001l25" n="25">Corpora phocarum; cinguntur sidera nimbis</l>
                <l xml:id="d001l26" n="26">Et subito horrenda tegitur caligine caelum.</l>
                <l xml:id="d001l27" n="27">Incumbunt pariter ponto Zephirusque Nothusque</l>
                <l xml:id="d001l28" n="28">Ac Boreas; imo convertunt aequora fundo;</l>
                <l xml:id="d001l29" n="29">Tollitur in caelum puppis crescentibus undis,</l>
                <l xml:id="d001l30" n="30">Nunc nigros manes et inania Tartara cernit.</l>
                <l xml:id="d001l31" n="31">Rumpitur adverso flatu traxitque ruinam</l>
                <l xml:id="d001l32" n="32">Malus et extensi scinduntur cornua veli.</l>
                <l xml:id="d001l33" n="33">Theseus haec: "Postquam, superi, spes nulla salutis,</l>
                <l xml:id="d001l34" n="34">Mergite nos ponto, stygias nos trudite ad umbras.</l>
                <l xml:id="d001l35" n="35">Si qua tamen caelo pietas mortalia curans</l>
                <l xml:id="d001l36" n="36">Restat adhuc, rebus, superi, succurrite lapsis:</l>
                <l xml:id="d001l37" n="37">Aut, Neptune pater, generis reverentia si qua est,</l>
                <l xml:id="d001l38" n="38">Si memoras quondam genitum Libistride nympha</l>
                <l xml:id="d001l39" n="39">Aegea et solus pelagi moderaris habenas</l>
                <l xml:id="d001l40" n="40">Tuque tridente potes tumidos componere fluctus</l>
                <l xml:id="d001l41" n="41">Et si commotae metuunt tua iussa procellae,</l>
                <l xml:id="d001l42" n="42">Tolle hyemem, tanta miseros defende ruina".</l>
                <l xml:id="d001l43" n="43">Talia fundebat maesto de pectore Theseus;</l>
                <l xml:id="d001l44" n="44">Irrita sed caeli iactant per inania venti.</l>
                <l xml:id="d001l45" n="45">Ingeminant ignes mixtaque in grandine fulmen</l>
                <l xml:id="d001l46" n="46">Terrificant mentes; luctu lachrymisque lacessunt</l>
                <l xml:id="d001l47" n="47">Pectora et horrentes expectant undique mortem.</l>
                <l xml:id="d001l48" n="48">Neptunus magno commotos turbine fluctus</l>
                <l xml:id="d001l49" n="49">Et vastas hyemes magnis Aquilonibus actas</l>
                <l xml:id="d001l50" n="50">Audiit, et mediis sensit grave murmur harenis;</l>
                <l xml:id="d001l51" n="51">Audiit et maesti gemitum vocesque nepotis.</l>
                <l xml:id="d001l52" n="52">Extemplo sterni currus niveosque iugales</l>
                <l xml:id="d001l53" n="53">Imperat. Ast illi dudum stant frontibus altis</l>
                <l xml:id="d001l54" n="54">Et morsas pariter spargunt per pectora spumas;</l>
                <l xml:id="d001l55" n="55">Acria sed postquam senserunt verbera tergo,</l>
                <l xml:id="d001l56" n="56">Emicuere simul, pedibusque furentia turbant</l>
                <l xml:id="d001l57" n="57">Aequora et adversas sternunt sub calcibus undas.</l>
                <l xml:id="d001l58" n="58">Praecedit pavidus delphin curvatus in orbem</l>
                <l xml:id="d001l59" n="59">Et tumidos placido volvit sub pectore fluctus</l>
                <l xml:id="d001l60" n="60">Ac pugnae occursu laetus simulacra ciebat.</l>
                <l xml:id="d001l61" n="61">Nunc summo tranat, tumido nunc mergitur alto,</l>
                <l xml:id="d001l62" n="62">Exercet variasque vices variosque recursus.</l>
                <l xml:id="d001l63" n="63">Interea Triton iussos monet ipse recessus.</l>
                <l xml:id="d001l64" n="64">Audierant venti monitus iussique recedunt:</l>
                <l xml:id="d001l65" n="65">Nec mora, placatur pontus posuitque furorem.</l>
                <l xml:id="d001l66" n="66">Postquam exempta dies tenebris Titanque refulsit</l>
                <l xml:id="d001l67" n="67">Aureus et caelo patuerunt cuncta sereno,</l>
                <l xml:id="d001l68" n="68">Proxima Schiriadum terra est et littus amicum.</l>
                <l xml:id="d001l69" n="69">Contendunt remis pariter ripaeque propinquant</l>
                <l xml:id="d001l70" n="70">Cecropii iuvenes, avidi contingere portus</l>
                <l xml:id="d001l71" n="71">Velatasque manus pariter de puppe ferebant,</l>
                <l xml:id="d001l72" n="72">Orantes pacem et fessis solacia rebus.</l>
                <l xml:id="d001l73" n="73">Advolat extemplo magni Licomedis ad aures</l>
                <l xml:id="d001l74" n="74">Nuntius, et classem portus subiisse ferebat</l>
                <l xml:id="d001l75" n="75">Ignotasque refert facies habitusque virorum,</l>
                <l xml:id="d001l76" n="76">Et pacem proferre monet de littore cunctos.</l>
                <l xml:id="d001l77" n="77">Rex senior magnis regni de rebus agebat,</l>
                <l xml:id="d001l78" n="78">Consilio procerum multo sermone trahebat</l>
                <l xml:id="d001l79" n="79">Ducebantque moras varia inter talia patres.</l>
                <l xml:id="d001l80" n="80">Admitti iubet ipse viros et pandier aulam.</l>
                <l xml:id="d001l81" n="81">Introgressi aderant omnes regemque salutant:</l>
                <l xml:id="d001l82" n="82">Mirantur Schirii mores habitusque virorum,</l>
                <l xml:id="d001l83" n="83">Mirantur nigros habitus, quos luctea turbat</l>
                <l xml:id="d001l84" n="84">Vestis, et expectant avidi cognoscere causas</l>
                <l xml:id="d001l85" n="85">Et celsas iuvenum facies et corpora cernunt</l>
                <l xml:id="d001l86" n="86">Ardua. Magnanimus cunctis sed celsior ibat</l>
                <l xml:id="d001l87" n="87">Theseus, et toto superabat vertice turbam,</l>
                <l xml:id="d001l88" n="88">Qualiter egregius dux armentique maritus</l>
                <l xml:id="d001l89" n="89">Taurus, qui frontem praetendit cornibus altam.</l>
                <l xml:id="d001l90" n="90">Theseus, ut medius steterat, circumspicit omnes</l>
                <l xml:id="d001l91" n="91">Et simul haec coram placido profatur ab ore:</l>
                <l xml:id="d001l92" n="92">"O decus Argivum, fama memorate per orbem,</l>
                <l xml:id="d001l93" n="93">Qui regis imperio populos fraenasque rebelles</l>
                <l xml:id="d001l94" n="94">Iustitiaque foves placidos et dirigis aeque,</l>
                <l xml:id="d001l95" n="95">Da passis hyemem ponti subducere classem</l>
                <l xml:id="d001l96" n="96">Quassatam fluctu caeli pelagique fragore,</l>
                <l xml:id="d001l97" n="97">Da longas aptare trabes, da montibus ornos</l>
                <l xml:id="d001l98" n="98">Caedere et antennis validum supponere malum.</l>
                <l xml:id="d001l99" n="99">Ne dubites fluctu pressos tristique ruina</l>
                <l xml:id="d001l100" n="100">Auxilio iuvisse: prius servasse precantes</l>
                <l xml:id="d001l101" n="101">Ne pigeat, laudi forsan decorique futuros:</l>
                <l xml:id="d001l102" n="102">Non erimus facti immemores, dum vita supersit.</l>
                <l xml:id="d001l103" n="103">Non nos hyrcanae rupes nec inhospita Sirtis</l>
                <l xml:id="d001l104" n="104">Caucasiaeque Alpes miseros scopulique tulerunt:</l>
                <l xml:id="d001l105" n="105">Nobis terra parens cunctas celebrata per urbes</l>
                <l xml:id="d001l106" n="106">Argivum, antiquas omnes vocitamus Athenas.</l>
                <l xml:id="d001l107" n="107">Mi pater Aegeus, magnus moderator, Achivum</l>
                <l xml:id="d001l108" n="108">Imperium sceptrumque tenens ditione gubernat:</l>
                <l xml:id="d001l109" n="109">Hi procerum nati magnoque e sanguine regum,</l>
                <l xml:id="d001l110" n="110">Ingenioque pares, armis et pace potentes.</l>
                <l xml:id="d001l111" n="111">Non ignarus eris cladis miseraeque ruinae</l>
                <l xml:id="d001l112" n="112">Cecropidum, et forsan memori stat pectore factum</l>
                <l xml:id="d001l113" n="113">Atque ut opes cecidere meae rapuitque cruentus</l>
                <l xml:id="d001l114" n="114">Minos, non iustas leges praefixit habendas,</l>
                <l xml:id="d001l115" n="115">Ut miseri cives iuvenum septena quotannis</l>
                <l xml:id="d001l116" n="116">Corpora pestifero legerent epulanda iuvenco.</l>
                <l xml:id="d001l117" n="117">Mittimur infami (pudet heu iam dicere!) monstro;</l>
                <l xml:id="d001l118" n="118">Praeda damur; miseros tetigit sors ducta per urnam.</l>
                <l xml:id="d001l119" n="119">Non ego quas posuit leges fortuna recuso,</l>
                <l xml:id="d001l120" n="120">Quamquam sceptra pater regni imperiumque teneret.</l>
                <l xml:id="d001l121" n="121">Attamen est animus pestem hanc extinguere ferro,</l>
                <l xml:id="d001l122" n="122">Rumpere claustra manu latebrasque recludere tecti</l>
                <l xml:id="d001l123" n="123">Obscurasque domos in apertum pandere solem.</l>
                <l xml:id="d001l124" n="124">Hoc ego devovi patriae Laribusque paternis".</l>
                <l xml:id="d001l125" n="125">Haec memorans multo lachrymarum fonte madebat.</l>
                <l xml:id="d001l126" n="126">Sed postquam fatus, schirius rex incipit ore:</l>
                <l xml:id="d001l127" n="127">"Magnanime Aegide, divum certissima proles,</l>
                <l xml:id="d001l128" n="128">Non obscura refers nobis: genus omne tuorum,</l>
                <l xml:id="d001l129" n="129">Egregias laudes famamque et bellica facta</l>
                <l xml:id="d001l130" n="130">Novimus, et cuncti gentem veneramur amicam.</l>
                <l xml:id="d001l131" n="131">Quinetiam Aegeo quondam, dum prima veniret</l>
                <l xml:id="d001l132" n="132">Pubertas gereremque novas lanugine malas,</l>
                <l xml:id="d001l133" n="133">Iunctus amicitia, pignus data dextra fidesque,</l>
                <l xml:id="d001l134" n="134">Et lyciam pharetram atque arcum, mea munera, misi</l>
                <l xml:id="d001l135" n="135">Atque habilem cursu longo pedibusque fugacem</l>
                <l xml:id="d001l136" n="136">Cornipedem, thracum claro de sanguine natum.</l>
                <l xml:id="d001l137" n="137">Ipse mihi caestus magnos, duo pocula donat</l>
                <l xml:id="d001l138" n="138">Aurea, quae signis divinaque arte placebant.</l>
                <l xml:id="d001l139" n="139">Forte sub aereo populi certamen Olimpo</l>
                <l xml:id="d001l140" n="140">Decretum Phoebo celebrabant ordine sacrum.</l>
                <l xml:id="d001l141" n="141">Tunc ego sicque alii proceres certamen obimus:</l>
                <l xml:id="d001l142" n="142">Aegeus ast palmam victor clarumque triumphum,</l>
                <l xml:id="d001l143" n="143">Magnus equum domitor, populo plaudente, tenebat;</l>
                <l xml:id="d001l144" n="144">Et mihi pila duo ob meritum geminaeque coronae</l>
                <l xml:id="d001l145" n="145">Traduntur, quoniam victor de caestibus essem.</l>
                <l xml:id="d001l146" n="146">Tunc ego cognovi nomen famamque tuorum;</l>
                <l xml:id="d001l147" n="147">Et mihi si tales mansissent corpore vires,</l>
                <l xml:id="d001l148" n="148">Incassum vobis bellum exitiumque tulisset</l>
                <l xml:id="d001l149" n="149">Minos, nec victis legem posuisset Athenis.</l>
                <l xml:id="d001l150" n="150">Heu mihi, quas habui vires hebuere senecta!</l>
                <l xml:id="d001l151" n="151">Sed te quam laetis oculis, clarissime Theseu,</l>
                <l xml:id="d001l152" n="152">Aspicio; atque ipsum videor mihi cernere patrem</l>
                <l xml:id="d001l153" n="153">Aegea, praestantem membris et vertice recto".</l>
                <l xml:id="d001l154" n="154">Haec fatus, iuveni circumdat brachia collo,</l>
                <l xml:id="d001l155" n="155">Amplexuque fovet longo, lachrymaeque secuntur.</l>
                <l xml:id="d001l156" n="156">Porticibus fessos iuvenes post talia blandus</l>
                <l xml:id="d001l157" n="157">Accipit in longis, placidus magna atria pandit.</l>
                <l xml:id="d001l158" n="158">Post haec acciri socios a littore cunctos</l>
                <l xml:id="d001l159" n="159">Imperat et quassam classem subducere porto:</l>
                <l xml:id="d001l160" n="160">Incedensque prior sedem stratosque poposcit</l>
                <l xml:id="d001l161" n="161">Ante thoros, iussique omnes discumbere in ostro.</l>
                <l xml:id="d001l162" n="162">Interea longo iubet igne adolere penates</l>
                <l xml:id="d001l163" n="163">Instaurantque penu famulae per iussa parentis</l>
                <l xml:id="d001l164" n="164">Regalesque struunt epulas. Merguntur aenis</l>
                <l xml:id="d001l165" n="165">De grege non tacto vituli, qui cornua primum</l>
                <l xml:id="d001l166" n="166">Vix dubia pingues fundunt pubentia fronte.</l>
                <l xml:id="d001l167" n="167">Conveniunt pueri, pariter mantilia ponunt,</l>
                <l xml:id="d001l168" n="168">Ac mundam portant cererem funduntque canistris.</l>
                <l xml:id="d001l169" n="169">Stat vetus argentum mensis atque aspera signa</l>
                <l xml:id="d001l170" n="170">Consperguntque manus lymphis et pocula ponunt;</l>
                <l xml:id="d001l171" n="171">Dehinc dapibus mensas onerant. Tum vescitur una</l>
                <l xml:id="d001l172" n="172">Cecropius schiriusque pater, tum cuncta iuventus.</l>
                <l xml:id="d001l173" n="173">Dant strepitum, summi reboant laquearia tecti.</l>
                <l xml:id="d001l174" n="174">Iam compressa fames, iam mensa ablata manusque</l>
                <l xml:id="d001l175" n="175">Infundunt iterum lymphis et pocula libant.</l>
                <l xml:id="d001l176" n="176">Post haec Philirides, cithara fidibusque sonoris</l>
                <l xml:id="d001l177" n="177">Assuetus, pariter digitis modulatus et ore,</l>
                <l xml:id="d001l178" n="178">Personat Alcidae laudes numeratque triumphos:</l>
                <l xml:id="d001l179" n="179">Ut geminos quondam fato compresserit uno</l>
                <l xml:id="d001l180" n="180">Horrentes cristis angues oculisque tumentes</l>
                <l xml:id="d001l181" n="181">Sanguineis, trifida rumpentes sibila lingua;</l>
                <l xml:id="d001l182" n="182">Maenaliamque feram iuvenis pede concitus acri</l>
                <l xml:id="d001l183" n="183">Vi superat, cursuque valens et passibus aequis;</l>
                <l xml:id="d001l184" n="184">Lernaeusque labor, ferro consumptus et igni,</l>
                <l xml:id="d001l185" n="185">Qui totiens caesus caput infecundus habebat.</l>
                <l xml:id="d001l186" n="186">Viribus Antaeum aggreditur validisque lacertis</l>
                <l xml:id="d001l187" n="187">Luctantesque diu dubius favor aspicit ambos.</l>
                <l xml:id="d001l188" n="188">Alcidem stimulant irae, movet aemula virtus;</l>
                <l xml:id="d001l189" n="189">Concipit inde animos gaudens artemque magistram</l>
                <l xml:id="d001l190" n="190">Sublatumque ulnis animam exalare coegit</l>
                <l xml:id="d001l191" n="191">Antaeum, proceres solitum prosternere magnos.</l>
                <l xml:id="d001l192" n="192">Abstulit horrendi spolium de caede leonis</l>
                <l xml:id="d001l193" n="193">Fulmineumque suem certantis dextera fudit</l>
                <l xml:id="d001l194" n="194">Herculis et saevus gregibus data praeda tyrannus</l>
                <l xml:id="d001l195" n="195">Sanguineis, domini mandunt fera membra iugales.</l>
                <l xml:id="d001l196" n="196">Maxima gnosiaci pestis superata iuvenci,</l>
                <l xml:id="d001l197" n="197">Tergemini Gerionis opes, armenta gregesque</l>
                <l xml:id="d001l198" n="198">Eripit atque animas ternas auroque potitus</l>
                <l xml:id="d001l199" n="199">Hesperidum, assidue vigilis quod cura draconis</l>
                <l xml:id="d001l200" n="200">Servabat, somnum fugiens dulcemque quietem.</l>
                <l xml:id="d001l201" n="201">Littus ad occiduum Gades geminasque columnas</l>
                <l xml:id="d001l202" n="202">Erigit, ac terris pelagus permisit apertis,</l>
                <l xml:id="d001l203" n="203">Obice disiecto montis. Subducere solem</l>
                <l xml:id="d001l204" n="204">Infames solitas volucres demisit ab alto</l>
                <l xml:id="d001l205" n="205">Aethere, praegnantes telis animamque vomentes.</l>
                <l xml:id="d001l206" n="206">Informis Cacus, post mascula cessit Amazon;</l>
                <l xml:id="d001l207" n="207">Ultimus ad titulos informis Cerberus exit.</l>
                <l xml:id="d001l208" n="208">Finierat: dant plausum omnes laudantque canentem.</l>
                <l xml:id="d001l209" n="209">At pater interea schirius vocat Alchimeonta,</l>
                <l xml:id="d001l210" n="210">Imperat acciri natas et munera secum</l>
                <l xml:id="d001l211" n="211">Ferre iubet, dudum quae iam discreverat ipse.</l>
                <l xml:id="d001l212" n="212">Illae aderant, multo ornatu gemmisque decorae,</l>
                <l xml:id="d001l213" n="213">Et molles pallas et longum syrma trahebant.</l>
                <l xml:id="d001l214" n="214">Dispositae de more comas, monilia collo</l>
                <l xml:id="d001l215" n="215">Dependent, pictas vestes discriminat aurum;</l>
                <l xml:id="d001l216" n="216">Ollis coccineo limbus circumdatur ostro,</l>
                <l xml:id="d001l217" n="217">Pictaique sinus vestis fibula aurea stringit.</l>
                <l xml:id="d001l218" n="218">Pulchrior at cunctis, quamquam pulcherrima turba,</l>
                <l xml:id="d001l219" n="219">Deidamia, decus regni, decus atque parentis:</l>
                <l xml:id="d001l220" n="220">Qualis cum Driadas Phoebe vel Naiadas inter</l>
                <l xml:id="d001l221" n="221">Venatrix posuit pharetras compsitque capillos</l>
                <l xml:id="d001l222" n="222">Indociles atque imos divae tegit instita talos.</l>
                <l xml:id="d001l223" n="223">Ignotas inter facies et corpora regum</l>
                <l xml:id="d001l224" n="224">Purpureis rubuere genis oculique repressi</l>
                <l xml:id="d001l225" n="225">In terram et timidae vocis compressus hiatus.</l>
                <l xml:id="d001l226" n="226">Non aliter pavidae tondent ubi pascua cervae</l>
                <l xml:id="d001l227" n="227">Taenareas inter fauces in valle reducta,</l>
                <l xml:id="d001l228" n="228">Vicinum timidae videant si forte leonem,</l>
                <l xml:id="d001l229" n="229">Purpureos flores et dulcia gramina linquunt,</l>
                <l xml:id="d001l230" n="230">Et dubitant, seu sint captae, seu pernice cursu</l>
                <l xml:id="d001l231" n="231">Transmittant campos, silvasque et flumina tranent.</l>
                <l xml:id="d001l232" n="232">Munera quisque capit iuvenum, donante tyranno:</l>
                <l xml:id="d001l233" n="233">Mirantur regis natas et munera laudant;</l>
                <l xml:id="d001l234" n="234">Munificum titulis Licomedem ad sidera tollunt.</l>
                <l xml:id="d001l235" n="235">Post haec subnixus sceptro quod dextra gerebat,</l>
                <l xml:id="d001l236" n="236">Semotis aliis, iterum rex omnibus infit:</l>
                <l xml:id="d001l237" n="237">"Vultis in hoc regno pariter mea sceptra tenere,</l>
                <l xml:id="d001l238" n="238">Exiguas et opes magnis attollere factis?</l>
                <l xml:id="d001l239" n="239">Ista mihi proles tantum, non filius heres</l>
                <l xml:id="d001l240" n="240">Quo ferar insignis titulis Licomedis ad astra.</l>
                <l xml:id="d001l241" n="241">Est animus natas vobis sociare iugales</l>
                <l xml:id="d001l242" n="242">Imperiumque meum sortem capietis in aequam.</l>
                <l xml:id="d001l243" n="243">O me felicem, maneat spes quanta nepotum!</l>
                <l xml:id="d001l244" n="244">Non equidem casu reor huc venisse Pelasgos</l>
                <l xml:id="d001l245" n="245">Ignaros urbis, sed enim clementia Divum</l>
                <l xml:id="d001l246" n="246">Impulit huc classem ventis pelagoque furente.</l>
                <l xml:id="d001l247" n="247">Quid vos, heu! magno caput obiectare periclo</l>
                <l xml:id="d001l248" n="248">Optatis fortesque animas committere ventis</l>
                <l xml:id="d001l249" n="249">Et bello ingentis forsan celebrisque futuras?</l>
                <l xml:id="d001l250" n="250">Non placet haec pietas divis, crudelibus umbris</l>
                <l xml:id="d001l251" n="251">Oppetere et claram factis abscondere famam".</l>
                <l xml:id="d001l252" n="252">Dixerat: ast omnes varii in contraria versant.</l>
                <l xml:id="d001l253" n="253">Hinc patriae mandata movent legesque severae,</l>
                <l xml:id="d001l254" n="254">Hinc Venus et placidi suadent connubia regis.</l>
                <l xml:id="d001l255" n="255">Excipit Aegides doctoque haec pectore fatur:</l>
                <l xml:id="d001l256" n="256">"Est grave, nos patriae mandata refellere nostrae</l>
                <l xml:id="d001l257" n="257">Promissamque fidem, iuratas fallere dextras</l>
                <l xml:id="d001l258" n="258">Et commune malum pariter non ferre pudendum est.</l>
                <l xml:id="d001l259" n="259">Sed tibi quas referam laudes? Quas, optime, grates</l>
                <l xml:id="d001l260" n="260">Accumulem? Meritoque tibi quae praemia ponam?</l>
                <l xml:id="d001l261" n="261">Tu nos defessos fluctu pelagoque gravatos</l>
                <l xml:id="d001l262" n="262">Restituis miseros, nigra de morte reducis.</l>
                <l xml:id="d001l263" n="263">Si nos fata volent patrias remeemus Athenas</l>
                <l xml:id="d001l264" n="264">Et pestem hanc monstri stygias redigamus ad umbras,</l>
                <l xml:id="d001l265" n="265">Non erimus facti immemores, dum vita supersit.</l>
                <l xml:id="d001l266" n="266">Quin etiam in tenues auras cum vita recedet,</l>
                <l xml:id="d001l267" n="267">Gratum erit et natis rerum meminisse tuarum".</l>
                <l xml:id="d001l268" n="268">Aureus interea sol circumduxerat orbem</l>
                <l xml:id="d001l269" n="269">Occiduasque petit Gades et conditur undis.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Michele Rossi</bibl>
                </head>
                <l xml:id="d002l1" n="1">Compositis rebus, socios classemque parari</l>
                <l xml:id="d002l2" n="2">Imperat Aegides: latis navalibus extant</l>
                <l xml:id="d002l3" n="3">Deductae puppes, pelagus quoque, littora complent.</l>
                <l xml:id="d002l4" n="4">Stat ratibus cunctis structum latus, abiete caesa.</l>
                <l xml:id="d002l5" n="5">Interea notum dant signum cornua nautis:</l>
                <l xml:id="d002l6" n="6">Excepere omnes monitus iussique moventur.</l>
                <l xml:id="d002l7" n="7">Nec mora, festini properant conscendere in aequor</l>
                <l xml:id="d002l8" n="8">Atque cados onerant vino cereremque reponunt.</l>
                <l xml:id="d002l9" n="9">Consedere viri transtris et vela resolvunt,</l>
                <l xml:id="d002l10" n="10">Adnixi tonsis certant secedere portu.</l>
                <l xml:id="d002l11" n="11">Iamque polo rutilans stellas aurora fugarat</l>
                <l xml:id="d002l12" n="12">Sternebatque viam Phoebo fraenatque iugales.</l>
                <l xml:id="d002l13" n="13">Olli spirantes calidum de naribus ignem</l>
                <l xml:id="d002l14" n="14">Praecipitant cursus, caeli super ardua spectant</l>
                <l xml:id="d002l15" n="15">Subiectasque vident terras atque aequora ponti:</l>
                <l xml:id="d002l16" n="16">Oppositas rumpunt nubes et sidera tranant.</l>
                <l xml:id="d002l17" n="17">At medium interea classis deducta tenebat</l>
                <l xml:id="d002l18" n="18">Scindebatque fretum tellusque absconditur undis</l>
                <l xml:id="d002l19" n="19">Nil, nisi iam pontum et caeli convexa polumque,</l>
                <l xml:id="d002l20" n="20">Cernere erat; vasti glomerantur et undique fluctus.</l>
                <l xml:id="d002l21" n="21">Procedunt agili pelagus sulcante carina.</l>
                <l xml:id="d002l22" n="22">Ortigiae, Delosque simul, variaeque per undas</l>
                <l xml:id="d002l23" n="23">Ciclades parent; placet huc contendere remis.</l>
                <l xml:id="d002l24" n="24">Latonam hic fama est caelo peperisse gemellos,</l>
                <l xml:id="d002l25" n="25">Fessa pererratum postquam compleverat orbem;</l>
                <l xml:id="d002l26" n="26">Pithonisque vias Delos abrupit et illam</l>
                <l xml:id="d002l27" n="27">Accepit gremio laetam fovitque dolentem.</l>
                <l xml:id="d002l28" n="28">His Titan meritis Giaro &lt;et&gt; Micone ligavit,</l>
                <l xml:id="d002l29" n="29">Securam ventis, tumidos et spernere fluctus</l>
                <l xml:id="d002l30" n="30">Fecit et instabilem vetuit discurrere circum.</l>
                <l xml:id="d002l31" n="31">Templa patent, saxo quae nunc sunt structa vetusto.</l>
                <l xml:id="d002l32" n="32">Hinc vitae monitus observantissima patrum</l>
                <l xml:id="d002l33" n="33">Religio et rebus dubiis documenta petebat.</l>
                <l xml:id="d002l34" n="34">Theseus huc, postquam terra est portuque potitus,</l>
                <l xml:id="d002l35" n="35">Ingreditur passimque oculis circum omnia lustrat</l>
                <l xml:id="d002l36" n="36">Et miratur opus simul et fulgentia templi</l>
                <l xml:id="d002l37" n="37">Moenia, porphyreas usque ardua sidera turres</l>
                <l xml:id="d002l38" n="38">Aeratasque fores, solidas auroque columnas:</l>
                <l xml:id="d002l39" n="39">Aeratus limes, sed eburnea tecta nitebant.</l>
                <l xml:id="d002l40" n="40">Aureus at paries pictus miro ordine rerum</l>
                <l xml:id="d002l41" n="41">Divinum testatur opus, mortalibus ista</l>
                <l xml:id="d002l42" n="42">Non concessa quidem: neque enim per saecula longa</l>
                <l xml:id="d002l43" n="43">Improba cura hominum meditari talia posset.</l>
                <l xml:id="d002l44" n="44">At quicumque Deum fuerint, abolesse vetustas</l>
                <l xml:id="d002l45" n="45">Creditur et longum iam suppressisse per aevum.</l>
                <l xml:id="d002l46" n="46">Principio molem magnam sine luce sub umbris</l>
                <l xml:id="d002l47" n="47">Implicitam; nusquam pontus, non terra polusque;</l>
                <l xml:id="d002l48" n="48">Nusquam ignis, nusquam fulgentia sidera caeli:</l>
                <l xml:id="d002l49" n="49">Omnia pugnabant sine corpore habentia corpus.</l>
                <l xml:id="d002l50" n="50">At Deus omnipotens litem discrevit iniquam</l>
                <l xml:id="d002l51" n="51">Discrevitque ab aquis caelum terramque polumque</l>
                <l xml:id="d002l52" n="52">Inque locum certum cessit nitidissimus aer.</l>
                <l xml:id="d002l53" n="53">Continuo prodit Phoebus rutilante capillo:</l>
                <l xml:id="d002l54" n="54">Purpureus primum venit et iuvenilibus annis</l>
                <l xml:id="d002l55" n="55">Intonsusque caput, flavos pressante capillos</l>
                <l xml:id="d002l56" n="56">Flamma: stat pronus torto cum verbere in armos</l>
                <l xml:id="d002l57" n="57">Alipedum et flagris vexat cogitque frementes.</l>
                <l xml:id="d002l58" n="58">Praecedunt celeres horae cursumque secuntur.</l>
                <l xml:id="d002l59" n="59">Inspirat foetus mentesque animasque solumque;</l>
                <l xml:id="d002l60" n="60">Et lucem caelo, et terris alimenta ferebat</l>
                <l xml:id="d002l61" n="61">Temperiemque dabat mundo lumenque sorori.</l>
                <l xml:id="d002l62" n="62">Pronus in occasum tandem inclinat anhelos</l>
                <l xml:id="d002l63" n="63">Cornipedes, longe crescentes duplicat umbras.</l>
                <l xml:id="d002l64" n="64">Mutatur fulvus tegimen roseumque colorem</l>
                <l xml:id="d002l65" n="65">Induitur, fessos solvitque ad prata iugales,</l>
                <l xml:id="d002l66" n="66">Quae molli frondent cytiso ambrosiaque virenti.</l>
                <l xml:id="d002l67" n="67">Magna Thetis gremio recipit lassoque nepoti</l>
                <l xml:id="d002l68" n="68">Blanditur, calidos ignes distemperat undis.</l>
                <l xml:id="d002l69" n="69">Tum vacuus curis gracili modulatur avena</l>
                <l xml:id="d002l70" n="70">Ilicis ad ramos. Properantem et fluminis undam</l>
                <l xml:id="d002l71" n="71">Addidit et latas terras fontesque fretumque;</l>
                <l xml:id="d002l72" n="72">Inque salo nantes pisces camposque ferarum</l>
                <l xml:id="d002l73" n="73">Transmitti cursu, populos atque oppida iungit;</l>
                <l xml:id="d002l74" n="74">Infernasque domos, Ditis non mitia regna,</l>
                <l xml:id="d002l75" n="75">Informesque plagas et non placabile numen</l>
                <l xml:id="d002l76" n="76">Vectoris stygii. Videas saevire flagellis</l>
                <l xml:id="d002l77" n="77">Eumenides miserumque animas expendere poenas</l>
                <l xml:id="d002l78" n="78">Tergeminumque canem cernas inhiare trifauci</l>
                <l xml:id="d002l79" n="79">Gutture et extremas vocem resonare per umbras.</l>
                <l xml:id="d002l80" n="80">Dum miratur opus, laudat dum singula Theseus</l>
                <l xml:id="d002l81" n="81">Obtuituque stupet longo gaudetque videndo,</l>
                <l xml:id="d002l82" n="82">Ecce venit Phoebi interpres custosque sacrorum</l>
                <l xml:id="d002l83" n="83">Compellat stantes et amica voce locutus</l>
                <l xml:id="d002l84" n="84">Cognoscit causasque viae cursusque virorum.</l>
                <l xml:id="d002l85" n="85">Admonet, extemplo cunctos in vota precesque</l>
                <l xml:id="d002l86" n="86">Procumbant terrae iuvenes Phoebumque precentur.</l>
                <l xml:id="d002l87" n="87">Necdum finierat blandus praecepta sacerdos,</l>
                <l xml:id="d002l88" n="88">Fit crepitus; ruere omnia circum et visa moveri</l>
                <l xml:id="d002l89" n="89">Et sedes augusta loci et sacraria templi,</l>
                <l xml:id="d002l90" n="90">Qualiter ex supero pluvius cum Iuppiter orbe</l>
                <l xml:id="d002l91" n="91">Fulminat ac caelum geminata tonitrua rumpunt;</l>
                <l xml:id="d002l92" n="92">Auditurque imis aditis vox certa subinde</l>
                <l xml:id="d002l93" n="93">Phoebea indubiam rerum perquirere sortem:</l>
                <l xml:id="d002l94" n="94">"Desine, magnanime o, tandem iam desine, Theseu;</l>
                <l xml:id="d002l95" n="95">Fata tibi clarum statuunt ex hoste triumphum.</l>
                <l xml:id="d002l96" n="96">Nec vicisse voles; funus stragemque tuorum</l>
                <l xml:id="d002l97" n="97">Conspicies, diris confusam et planctibus urbem".</l>
                <l xml:id="d002l98" n="98">Territus auditis, quae Phoebi oracla monebant,</l>
                <l xml:id="d002l99" n="99">Cecropius iuvenis mentem in diversa revolvens</l>
                <l xml:id="d002l100" n="100">Haec tandem: "O rector mundi, suprema potestas,</l>
                <l xml:id="d002l101" n="101">Iuppiter, o divumque parens hominumque creator,</l>
                <l xml:id="d002l102" n="102">Aspice res dubias, magnis nos solve periclis.</l>
                <l xml:id="d002l103" n="103">Celsa tibi statuam peregrino e marmore templa</l>
                <l xml:id="d002l104" n="104">Victor, et ardentes thuris spectabis acervos".</l>
                <l xml:id="d002l105" n="105">Haec fatus, properans classem sociosque parabat</l>
                <l xml:id="d002l106" n="106">Sulcabatque fretum Zephirosque ad vela vocabat.</l>
                <l xml:id="d002l107" n="107">Fit cursus pelago in magno, spumantibus undis;</l>
                <l xml:id="d002l108" n="108">Disparent suspensa iugis Naxosque Parosque</l>
                <l xml:id="d002l109" n="109">Et Donisa procul, vario et freta concita fluctu.</l>
                <l xml:id="d002l110" n="110">Ventum erat ad Cretes littus: descendere vela</l>
                <l xml:id="d002l111" n="111">Incipiunt; supplent remis terramque capessunt.</l>
                <l xml:id="d002l112" n="112">Collis erat geminus longe sublatus ad auras,</l>
                <l xml:id="d002l113" n="113">Accinctus scopulis, quem circum ingentia saxa</l>
                <l xml:id="d002l114" n="114">Et geminae moles usque ardua sidera adibant:</l>
                <l xml:id="d002l115" n="115">Hic sinus, et fessis statio tutissima nautis.</l>
                <l xml:id="d002l116" n="116">Huc numquam Boreas madidis furit improbus alis,</l>
                <l xml:id="d002l117" n="117">Incassum Zephirus movet aspera bella Nothosque</l>
                <l xml:id="d002l118" n="118">Excitat et lassas produnt conamina vires:</l>
                <l xml:id="d002l119" n="119">Saxa obstant, tumidi franguntur in obice fluctus.</l>
                <l xml:id="d002l120" n="120">Hunc subeunt celsamque petunt a navibus urbem,</l>
                <l xml:id="d002l121" n="121">Moeniaque insignis regis, minoia tecta.</l>
                <l xml:id="d002l122" n="122">Nuntius interea magni petit alta tyranni</l>
                <l xml:id="d002l123" n="123">Atria regalesque domos et singula pandit:</l>
                <l xml:id="d002l124" n="124">Cecropios venisse viros et Thesea magnum.</l>
                <l xml:id="d002l125" n="125">At rex sublimis solio atque tapetibus aureis</l>
                <l xml:id="d002l126" n="126">Suffultus, gemmis, ostro cultuque decorus,</l>
                <l xml:id="d002l127" n="127">Iura dabat populis centum et censebat iniquos</l>
                <l xml:id="d002l128" n="128">Ac sontes miserae caedis scelerisque nocentes.</l>
                <l xml:id="d002l129" n="129">Tunc introduci cunctos iubet, omnia fari</l>
                <l xml:id="d002l130" n="130">Quae placeant, simul et pergrandia limina pandi.</l>
                <l xml:id="d002l131" n="131">Admissi iuvenes regem de more salutant.</l>
                <l xml:id="d002l132" n="132">Theseus at postquam sese collegit, ab ore</l>
                <l xml:id="d002l133" n="133">Incipit et coram docto sic pectore fatur:</l>
                <l xml:id="d002l134" n="134">"Maxime Graiugenum princeps, dux inclite bello,</l>
                <l xml:id="d002l135" n="135">Qui populos centumque urbes in pace gubernas,</l>
                <l xml:id="d002l136" n="136">Qui premis Ionium ratibus gentesque superbas</l>
                <l xml:id="d002l137" n="137">Frangis et invitis leges praefigis habendas,</l>
                <l xml:id="d002l138" n="138">Cuius fama volat totum vulgata per orbem,</l>
                <l xml:id="d002l139" n="139">Sis felix, regnumque tibi sit vita perennis.</l>
                <l xml:id="d002l140" n="140">Cecropidae veniam miseri vitamque precamur;</l>
                <l xml:id="d002l141" n="141">Novimus et culpam patrumque errata fatemur.</l>
                <l xml:id="d002l142" n="142">Sit vicisse satis; victos miserare precamur;</l>
                <l xml:id="d002l143" n="143">Poenarum satis est, satis est tibi sanguinis haustum.</l>
                <l xml:id="d002l144" n="144">Cur gnati insontes patrum commissa piabunt?</l>
                <l xml:id="d002l145" n="145">Quos durae vexant sortes, quos urna recenset,</l>
                <l xml:id="d002l146" n="146">Quo miseri pacto tantum potuere mereri?</l>
                <l xml:id="d002l147" n="147">Poena suos debet facti tam turpis habere</l>
                <l xml:id="d002l148" n="148">Consortes, qui grande nefas crudeliter ausi.</l>
                <l xml:id="d002l149" n="149">O miserae matres foecundaque pectora frustra,</l>
                <l xml:id="d002l150" n="150">Si dulces natos crudelia fata manebunt!</l>
                <l xml:id="d002l151" n="151">Quid iuvat instructam bello exercere iuventam,</l>
                <l xml:id="d002l152" n="152">Quid mores patriae legesque habuisse suorum,</l>
                <l xml:id="d002l153" n="153">Si caput infami monstro exhibuisse necesse est,</l>
                <l xml:id="d002l154" n="154">Si mortem expertem laudis, sine nomine vitam</l>
                <l xml:id="d002l155" n="155">Gessimus, imbelli tandem si marte cadendum est?</l>
                <l xml:id="d002l156" n="156">Utere nos, armis, pubem rebusque gerendis</l>
                <l xml:id="d002l157" n="157">In quascumque voles gentes quocumque sub axe:</l>
                <l xml:id="d002l158" n="158">Non piget hanc fortes per vulnera fundere vitam,</l>
                <l xml:id="d002l159" n="159">Dum tibi ducatur partus post bella triumphus.</l>
                <l xml:id="d002l160" n="160">Quod tibi si placeat tali damnare periclo</l>
                <l xml:id="d002l161" n="161">Cecropidas, gentem claram populumque deorum,</l>
                <l xml:id="d002l162" n="162">Elige vel potius quassatam vertere ab imis</l>
                <l xml:id="d002l163" n="163">Sedibus egregiamque urbem murosque superbos,</l>
                <l xml:id="d002l164" n="164">Aut propera incensas flammis consumere Athenas".</l>
                <l xml:id="d002l165" n="165">Dixerat, ac lachrymis faciem madefecit obortis,</l>
                <l xml:id="d002l166" n="166">Quas patriae pietas dicentis traxit ab ore;</l>
                <l xml:id="d002l167" n="167">Et cuncti pariter vitam veniamque precantur</l>
                <l xml:id="d002l168" n="168">Proclives terrae iuvenes cum supplice fletu.</l>
                <l xml:id="d002l169" n="169">Motus erat lachrymis, motus sermone loquentis</l>
                <l xml:id="d002l170" n="170">Aegidae docti, durum mollescere pectus</l>
                <l xml:id="d002l171" n="171">Coeperat in melius, mens consiliumque tyranni</l>
                <l xml:id="d002l172" n="172">Vertuntur, placidus spectat relevatque paventes;</l>
                <l xml:id="d002l173" n="173">Sed postquam subiit mentem crudele perempti</l>
                <l xml:id="d002l174" n="174">Praedulcis nati casus dehinc funus acerbum,</l>
                <l xml:id="d002l175" n="175">Incaluit subita, sibi quam dolor attulit, ira.</l>
                <l xml:id="d002l176" n="176">Haec super exclamans iungit non mitia dicta:</l>
                <l xml:id="d002l177" n="177">"Sperastis, iuvenes, blandis me fallere verbis,</l>
                <l xml:id="d002l178" n="178">Immemores dulcem natum, mea gaudia, morte</l>
                <l xml:id="d002l179" n="179">Tam tristi absumptum, medias qui missus in auras</l>
                <l xml:id="d002l180" n="180">Aeria e turri terram ferit ore cruento;</l>
                <l xml:id="d002l181" n="181">Discussae fauces, tellus madefacta cerebro est.</l>
                <l xml:id="d002l182" n="182">Heu, gens crudelis, superans feritate leones,</l>
                <l xml:id="d002l183" n="183">Et saevas tigres et equos Diomedis iniqui,</l>
                <l xml:id="d002l184" n="184">Quid puer infelix, mea quid dulcissima proles</l>
                <l xml:id="d002l185" n="185">Admisit? Meruit talem quo crimine mortem?</l>
                <l xml:id="d002l186" n="186">Nunc agite, et iustas inimico sanguine poenas</l>
                <l xml:id="d002l187" n="187">Solvite, nec sontes patrum commissa piate:</l>
                <l xml:id="d002l188" n="188">Hoc poscit gnatus, magnorum hoc numina divum.</l>
                <l xml:id="d002l189" n="189">At vos, o socii, regis ne temnite iussa;</l>
                <l xml:id="d002l190" n="190">Septima cum primum se lux ostenderit orbi,</l>
                <l xml:id="d002l191" n="191">Post dulcis nati inferias pompamque sepulchri,</l>
                <l xml:id="d002l192" n="192">Hos servate reos mediisque includite septis</l>
                <l xml:id="d002l193" n="193">Ambigui tecti et numquam remeabilis aulai.</l>
                <l xml:id="d002l194" n="194">Nulla Iovi melior poterit, nec victima nato</l>
                <l xml:id="d002l195" n="195">Mactari, nec quae manes animamque sepulti</l>
                <l xml:id="d002l196" n="196">Leniat: infundam tepidum per busta cruorem".</l>
                <l xml:id="d002l197" n="197">Haec loquitur; gnato maestos indicit honores.</l>
                <l xml:id="d002l198" n="198">Extemplo acciri populos, quos maxima Cretes</l>
                <l xml:id="d002l199" n="199">Urbibus includit centum placidissima tellus,</l>
                <l xml:id="d002l200" n="200">Imperat, exequias nato, maestissima dona,</l>
                <l xml:id="d002l201" n="201">Qui celebrent, placent manes animamque sepulti.</l>
                <l xml:id="d002l202" n="202">Conveniunt iussi, pompas simul ordine ducunt.</l>
                <l xml:id="d002l203" n="203">Iamque dies aderat, qua sol compleverat orbem,</l>
                <l xml:id="d002l204" n="204">Annuaque extructo celebrabant sacra sepulchro.</l>
                <l xml:id="d002l205" n="205">At Venus interea linquens Cythereia tecta,</l>
                <l xml:id="d002l206" n="206">Atque Paphum et Ciprum atque aras de thure calentes,</l>
                <l xml:id="d002l207" n="207">Aegyptus quod dives alit, mitissima terra,</l>
                <l xml:id="d002l208" n="208">Inde Dione aderat, sacris de more peractis,</l>
                <l xml:id="d002l209" n="209">Sublimis curru, geminae quem forte trahebant</l>
                <l xml:id="d002l210" n="210">Argento similes terso niveaeque columbae.</l>
                <l xml:id="d002l211" n="211">Aurea nectebant pariter religamina collum</l>
                <l xml:id="d002l212" n="212">Atque iugo suberant auro gemmisque nitenti.</l>
                <l xml:id="d002l213" n="213">At geminae volucres terram nunc pone secabant,</l>
                <l xml:id="d002l214" n="214">Nunc superum tranant caelum nubesque deosque,</l>
                <l xml:id="d002l215" n="215">Nunc medio insistunt tractu, nunc aera scindunt,</l>
                <l xml:id="d002l216" n="216">Sed vento assimiles agili Boreaeque nivali,</l>
                <l xml:id="d002l217" n="217">Tam celeres pennis quam nervo emissa sagitta</l>
                <l xml:id="d002l218" n="218">Quamque oculi possint cursum servare sequentes.</l>
                <l xml:id="d002l219" n="219">Aspicit ex alto divum placidissima longe</l>
                <l xml:id="d002l220" n="220">Dimissam portu classem residesque iacentes</l>
                <l xml:id="d002l221" n="221">In transtris nautas, curis, pelago quoque fractos,</l>
                <l xml:id="d002l222" n="222">Maestitia plenos, quoniam succedere Theseo</l>
                <l xml:id="d002l223" n="223">Res nequeant poscatque omnes in fata necemque</l>
                <l xml:id="d002l224" n="224">Praedurus Minos, precibus non mobilis ullis.</l>
                <l xml:id="d002l225" n="225">At tumulo montis longo minoia iuxta</l>
                <l xml:id="d002l226" n="226">Tecta videt populosque simul placare sepulchrum,</l>
                <l xml:id="d002l227" n="227">Innumera pariter terram tabescere caede</l>
                <l xml:id="d002l228" n="228">Caesarum pecudum, praepinguium et armentorum.</l>
                <l xml:id="d002l229" n="229">Stant lacerae crines et tunsae pectora palmis</l>
                <l xml:id="d002l230" n="230">Cretenses matres; colles et littora circum</l>
                <l xml:id="d002l231" n="231">Femineos mittunt questus ululataque verba.</l>
                <l xml:id="d002l232" n="232">Parte alia iuvenum morti devota propinquae</l>
                <l xml:id="d002l233" n="233">Cecropidum turba est, ex qua maestissimus extat</l>
                <l xml:id="d002l234" n="234">Theseus, cretenses mores hominesque solumque</l>
                <l xml:id="d002l235" n="235">Execrat, et lucem quod iam tueatur amicam</l>
                <l xml:id="d002l236" n="236">Ingemit, ac caelo palmas expandit utrasque.</l>
                <l xml:id="d002l237" n="237">Haec super: "O laeti fortunatique meorum</l>
                <l xml:id="d002l238" n="238">Manes, quos muros iuxta patriosque penates</l>
                <l xml:id="d002l239" n="239">Contigit extremam fatorum expendere legem!</l>
                <l xml:id="d002l240" n="240">Nos miseri imbelles ferro, sine Marte, sine armis,</l>
                <l xml:id="d002l241" n="241">Ignobiles cuncti mortem patiemur iniquam.</l>
                <l xml:id="d002l242" n="242">Nos utinam summo veniat petiturus Olimpo</l>
                <l xml:id="d002l243" n="243">Iuppiter, et diro nos fulmine trudat ad umbras,</l>
                <l xml:id="d002l244" n="244">Quandoquidem infami casu letoque cadendum est!".</l>
                <l xml:id="d002l245" n="245">Haec memorans lachrymis faciem madefecit obortis;</l>
                <l xml:id="d002l246" n="246">Atque oculis postquam lustravit cuncta Dione</l>
                <l xml:id="d002l247" n="247">Sidereis, nimium iusto commota furore,</l>
                <l xml:id="d002l248" n="248">Haec ait: "O multum Phoebi imperiosa propago,</l>
                <l xml:id="d002l249" n="249">Non satis est bello victas supponere gentes</l>
                <l xml:id="d002l250" n="250">Imperiis (vincat tandem si vincere fas est),</l>
                <l xml:id="d002l251" n="251">Cur etiam egregios iuvenes, et corpora bello</l>
                <l xml:id="d002l252" n="252">Fortia tam tristi leto crudelibus umbris</l>
                <l xml:id="d002l253" n="253">Impulit oppetere, et vitam sine laude per auras</l>
                <l xml:id="d002l254" n="254">Fundere quis divum patitur? Cur cessat in arma</l>
                <l xml:id="d002l255" n="255">Iuppiter et longo tonitru discindere caelum,</l>
                <l xml:id="d002l256" n="256">Dum petat infamemque domum gentemque malignam</l>
                <l xml:id="d002l257" n="257">Fulmine, iam tota flammas succendat in urbe?</l>
                <l xml:id="d002l258" n="258">Ast ego non patiar, regni decus atque parentum,</l>
                <l xml:id="d002l259" n="259">Egregiam pubem tam turpi occumbere fato,</l>
                <l xml:id="d002l260" n="260">Neptuni prolem. Sunt et mea regna sub undis,</l>
                <l xml:id="d002l261" n="261">Unde genus trahimus". Post nato talibus infit:</l>
                <l xml:id="d002l262" n="262">"Nate, tuae matris vires, dulcissima proles,</l>
                <l xml:id="d002l263" n="263">Iura tibi in superos, timet et tua spicula teter</l>
                <l xml:id="d002l264" n="264">Orchus, taenareae fauces regesque silentum</l>
                <l xml:id="d002l265" n="265">Quaeque habitant terras animalia, quaeque sub undis.</l>
                <l xml:id="d002l266" n="266">Nunc votis succurre meis: potes ipse tuumque</l>
                <l xml:id="d002l267" n="267">Exerce officium; totas nunc concipe vires.</l>
                <l xml:id="d002l268" n="268">Fac genus invisum Phoebi, minoia proles,</l>
                <l xml:id="d002l269" n="269">Ardeat; insano semper sit capta furore,</l>
                <l xml:id="d002l270" n="270">Decipiatque patrem falso, fugiatque per undas.</l>
                <l xml:id="d002l271" n="271">Hoc poteris pacto tantis revocare periclis</l>
                <l xml:id="d002l272" n="272">Thesea, devotum pesti mortique propinquae.</l>
                <l xml:id="d002l273" n="273">Sic nostram causam nostrumque accingere luctum</l>
                <l xml:id="d002l274" n="274">Ulcisci. Ha! Phoebum magnam laesisse Dionem</l>
                <l xml:id="d002l275" n="275">Poeniteat. Nostro posthac iam, Phoebe, marito</l>
                <l xml:id="d002l276" n="276">Exprime: cur miseris per te sunt retia nobis</l>
                <l xml:id="d002l277" n="277">Distenta et cuncti potuerunt noscere culpam</l>
                <l xml:id="d002l278" n="278">Caelicolae? Si culpa tamen crimenque vocari</l>
                <l xml:id="d002l279" n="279">Debuit et culpam miseri mereantur amantes".</l>
                <l xml:id="d002l280" n="280">Nec lachrymas tenuit, subitoque incensa furore est</l>
                <l xml:id="d002l281" n="281">Candentesque genas acris rabiesque dolorque</l>
                <l xml:id="d002l282" n="282">Succendit, subitaque animus commotus ab ira est.</l>
                <l xml:id="d002l283" n="283">Tunc decuit rubuisse Deam mixtusque pererrans</l>
                <l xml:id="d002l284" n="284">Pectora Acidaliae Veneris candorque ruborque.</l>
                <l xml:id="d002l285" n="285">Audierat natus matris mandata levisque</l>
                <l xml:id="d002l286" n="286">Attollens sese medias tranavit in auras,</l>
                <l xml:id="d002l287" n="287">Unde omnem campum, mixtos populumque patresque</l>
                <l xml:id="d002l288" n="288">Nosse erat. Insignes forma niveique decoris</l>
                <l xml:id="d002l289" n="289">Minois natas, sobolis spes sola futurae</l>
                <l xml:id="d002l290" n="290">Quae fuerant, curvo stantes in littore cernit,</l>
                <l xml:id="d002l291" n="291">Neglectas habitum lugubrem lachrymisque madentes.</l>
                <l xml:id="d002l292" n="292">Stant lacerae crines et tunsae pectora palmis</l>
                <l xml:id="d002l293" n="293">Incusant duros divos casusque perempti</l>
                <l xml:id="d002l294" n="294">Germani deflent, nimium miserique parentis.</l>
                <l xml:id="d002l295" n="295">Ipse procul montis sublimis in arce Cupido</l>
                <l xml:id="d002l296" n="296">Tela parat, figit geminas, et contrahit arcus.</l>
                <l xml:id="d002l297" n="297">Illa volant: miseris ambabus pectora figunt</l>
                <l xml:id="d002l298" n="298">Saucia, sed totas carpit furor ipse medullas.</l>
                <l xml:id="d002l299" n="299">Obstupuere simul, simul et correpta videri</l>
                <l xml:id="d002l300" n="300">Pectora flammiferoque simul succensa furore.</l>
                <l xml:id="d002l301" n="301">Utraque nescit amans quid amet; tamen ardet amatque</l>
                <l xml:id="d002l302" n="302">Utraque, crescentis stimulos cognoscit amoris.</l>
                <l xml:id="d002l303" n="303">Labitur ex animo fratris gemitusque dolorque</l>
                <l xml:id="d002l304" n="304">Et lamentati cedunt cognomina fratris.</l>
                <l xml:id="d002l305" n="305">Acrior increscit gemitus maiorque cupido</l>
                <l xml:id="d002l306" n="306">Flagrat, nec requiem praestat spatiumque quietis.</l>
                <l xml:id="d002l307" n="307">Nec quid ament usquam est: tanta est insania mentis!</l>
                <l xml:id="d002l308" n="308">Odere et maestos habitus pompamque sepulchri,</l>
                <l xml:id="d002l309" n="309">Exoptant comptasque comas habitusque decoros:</l>
                <l xml:id="d002l310" n="310">Cui tamen ornentur, cui vel placuisse laborent,</l>
                <l xml:id="d002l311" n="311">Mussant, et tanto perplexae errore tenentur.</l>
                <l xml:id="d002l312" n="312">Finis erat, pompa ingenti sacrisque peractis,</l>
                <l xml:id="d002l313" n="313">Et iam dimissae redeunt ad castra cohortes,</l>
                <l xml:id="d002l314" n="314">Officio functae maesto lachrymisque madentes.</l>
                <l xml:id="d002l315" n="315">Ecce autem et maestum ducunt post agmina Theseum,</l>
                <l xml:id="d002l316" n="316">Stipatum sociis maestis tristique caterva;</l>
                <l xml:id="d002l317" n="317">Nec tamen egregiumque decus lumenque iuventae</l>
                <l xml:id="d002l318" n="318">Perdiderat; roseo rutilabant vertice flammae</l>
                <l xml:id="d002l319" n="319">Purpureae et gratis oculis circumspicit omnes;</l>
                <l xml:id="d002l320" n="320">Et secum memorans patriae dispendia carae,</l>
                <l xml:id="d002l321" n="321">Quamquam animus nutet, mens est non mobilis illi.</l>
                <l xml:id="d002l322" n="322">Hunc post maerentes iuvenes, quos poena propinquae</l>
                <l xml:id="d002l323" n="323">Mortis et irati regis mandata fatigant.</l>
                <l xml:id="d002l324" n="324">Conspicit hos populusque frequens iunctaeque phalanges.</l>
                <l xml:id="d002l325" n="325">Sunt qui iusta probent saevi mandata tyranni;</l>
                <l xml:id="d002l326" n="326">Est et qui lacrimet, regis mandata remordens,</l>
                <l xml:id="d002l327" n="327">Pulchra videns tauro tradi turpique machiae</l>
                <l xml:id="d002l328" n="328">Corpora magnanimum, tali non danda periclo.</l>
                <l xml:id="d002l329" n="329">Ventum erat ad circi fines, ubi regia proles</l>
                <l xml:id="d002l330" n="330">Stabant innumeraeque simul iuvenesque senesque,</l>
                <l xml:id="d002l331" n="331">Debita solventes busto sollemnia matres,</l>
                <l xml:id="d002l332" n="332">Quarum quae maior natu pulcherrima, cunctis</l>
                <l xml:id="d002l333" n="333">Carior et patriae dilecta Ariadna senectae.</l>
                <l xml:id="d002l334" n="334">Obstupuit mentem sensus, calor ossa reliquit,</l>
                <l xml:id="d002l335" n="335">Thesea cum primum visu lustravit amatum,</l>
                <l xml:id="d002l336" n="336">Cui frons assimilis divis geminique nitebant</l>
                <l xml:id="d002l337" n="337">Sideribus similes oculi, cui candida cervix,</l>
                <l xml:id="d002l338" n="338">Cui gestus divis Phoebo similesque Lyaeo.</l>
                <l xml:id="d002l339" n="339">Lassa solo sedit; genibus iam fessa nequibat</l>
                <l xml:id="d002l340" n="340">Stare, nec acceptam caeli cognoscere lucem.</l>
                <l xml:id="d002l341" n="341">Frigescit torpentque pedes pectusque manusque:</l>
                <l xml:id="d002l342" n="342">Accurrunt celeres matres nutrixque sororque,</l>
                <l xml:id="d002l343" n="343">Seminecemque fovent causasque inquirere curant,</l>
                <l xml:id="d002l344" n="344">Quid doleat, quae causa mali subitique doloris.</l>
                <l xml:id="d002l345" n="345">Illa nihil; tantum suspiria traxit ab imo</l>
                <l xml:id="d002l346" n="346">Pectore; suspirans iterumque iterumque gemebat.</l>
                <l xml:id="d002l347" n="347">Tandem ad se rediit clamans: "Discedite cunctae:</l>
                <l xml:id="d002l348" n="348">Me miseram! Genitor crudelis, et ipsa relinquar,</l>
                <l xml:id="d002l349" n="349">Dispeream, dirum facinus si feceris ipse".</l>
                <l xml:id="d002l350" n="350">Haec et multa simul, ceu bacha, furentia verba</l>
                <l xml:id="d002l351" n="351">Blactit, inops animi mentisque suique, suorum;</l>
                <l xml:id="d002l352" n="352">Thesea dehinc spectat stantem ardescitque videndo.</l>
                <l xml:id="d002l353" n="353">Utque solent stipulae, dudum quas coxerat aestus,</l>
                <l xml:id="d002l354" n="354">Arva novans prudens postquam succendit arator,</l>
                <l xml:id="d002l355" n="355">Paulatim primo superat vis flammea primas,</l>
                <l xml:id="d002l356" n="356">Mox ubi concepit, stantes consumit acervos,</l>
                <l xml:id="d002l357" n="357">Nec modus in fIamma est, praestent si flamina venti;</l>
                <l xml:id="d002l358" n="358">Sic regis proles, superat quam dira cupido.</l>
                <lb/>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Michele Rossi</bibl>
                </head>
                <l xml:id="d003l1" n="1">Saucia iam caecum virgo sub pectore vulnus</l>
                <l xml:id="d003l2" n="2">Gestat et ardenti nimium succenditur igni.</l>
                <l xml:id="d003l3" n="3">Vis latet in venis; totos depascitur artus</l>
                <l xml:id="d003l4" n="4">Ardor, nec requiem praestat spatiumque quietis;</l>
                <l xml:id="d003l5" n="5">Nec quod amet tutum est, nec quod potiatur amato.</l>
                <l xml:id="d003l6" n="6">Ardet amans, nimio rapitur succensa furore.</l>
                <l xml:id="d003l7" n="7">Interea occursat menti generosa propago</l>
                <l xml:id="d003l8" n="8">Gentis cecropiae: repetit genus omne parentum</l>
                <l xml:id="d003l9" n="9">Theseaque in primis, cui sit placidissima mater</l>
                <l xml:id="d003l10" n="10">Et genitor divis genitus de semine ponti,</l>
                <l xml:id="d003l11" n="11">Et Neptunus avus, Thetis est suprema canenti.</l>
                <l xml:id="d003l12" n="12">Nam canit Aegidae laudes titulosque genusque,</l>
                <l xml:id="d003l13" n="13">Ut quam fortis equo valeat, quam pectore et armis,</l>
                <l xml:id="d003l14" n="14">Ut pedibusque celer quam sit, vel promptior auris.</l>
                <l xml:id="d003l15" n="15">Quamquam absit, coram semper praesensque videtur.</l>
                <l xml:id="d003l16" n="16">Sic animus frustra verbis et imagine ficta</l>
                <l xml:id="d003l17" n="17">Pascitur; interdum vultus faciemque videre</l>
                <l xml:id="d003l18" n="18">Aegidae ut credit, compellans vocibus hiscit</l>
                <l xml:id="d003l19" n="19">Et cupit ambito circumdare brachia collo.</l>
                <l xml:id="d003l20" n="20">Iam natale solum vile est genitorque sororque</l>
                <l xml:id="d003l21" n="21">Et genitrix, omnes quibus una duxerat aevum.</l>
                <l xml:id="d003l22" n="22">Nobile Cecropidum nomen, genus omne solumque;</l>
                <l xml:id="d003l23" n="23">Egregios laudat mores habitusque virosque,</l>
                <l xml:id="d003l24" n="24">Et celsas iuvenum facies et corpora laudat.</l>
                <l xml:id="d003l25" n="25">Thesea praecipue divis magnoque Tonanti</l>
                <l xml:id="d003l26" n="26">Comparat; hunc animo solum speratque cupitque;</l>
                <l xml:id="d003l27" n="27">Hunc servare parat, sociae et succurrere genti,</l>
                <l xml:id="d003l28" n="28">Vitet ut horrendi faciem et discrimina monstri.</l>
                <l xml:id="d003l29" n="29">"Num me crudelem dicent iuvenesque senesque,</l>
                <l xml:id="d003l30" n="30">Et nil humani cordis, nil iuris habentem,</l>
                <l xml:id="d003l31" n="31">Si potero spectare oculis crudelia Thesei</l>
                <l xml:id="d003l32" n="32">Fata et si potero pereuntes cernere reges?</l>
                <l xml:id="d003l33" n="33">Quis tam crudelis spectator funera cernet</l>
                <l xml:id="d003l34" n="34">Immatura quidem, iuvenum tot corpora morti</l>
                <l xml:id="d003l35" n="35">Tradier, expertes titulis et honore sepulchri?".</l>
                <l xml:id="d003l36" n="36">Haec ait et faciem lachrymis madefecit obortis;</l>
                <l xml:id="d003l37" n="37">Tanta illam dirae mortis tangebat imago!</l>
                <l xml:id="d003l38" n="38">Post haec ad Phaedram defert, cui singula pandit:</l>
                <l xml:id="d003l39" n="39">"Phaedra soror, mihi quam pietas sanguisque propinquat,</l>
                <l xml:id="d003l40" n="40">O Phaedra, meis oculis quam lux, quam vita salusque</l>
                <l xml:id="d003l41" n="41">Cara magis, nostrum fidissima tu quoque pectus</l>
                <l xml:id="d003l42" n="42">Consilium accipies, noscit prius omnia nutrix.</l>
                <l xml:id="d003l43" n="43">Hic iuvenis nostris qui nunc stat moenibus hospes,</l>
                <l xml:id="d003l44" n="44">Me miseram, quanto mentem inflammavit amore!</l>
                <l xml:id="d003l45" n="45">Quantus adest! Forti quam pectore! Gratia frontis</l>
                <l xml:id="d003l46" n="46">Qualis in aspectu! Nimium quam dignus amari!</l>
                <l xml:id="d003l47" n="47">Quale supercilium! Quanta est facundia linguae!</l>
                <l xml:id="d003l48" n="48">Egregium capitis decus est. Cur singula dicam?</l>
                <l xml:id="d003l49" n="49">Hic divis genitus, diva et genitrice creatus,</l>
                <l xml:id="d003l50" n="50">Cui Neptunus avus, Thetis est suprema suorum.</l>
                <l xml:id="d003l51" n="51">At pater antiquus, Graium rex, praesidet arvis</l>
                <l xml:id="d003l52" n="52">Consilioque potens magnas moderatur Athenas.</l>
                <l xml:id="d003l53" n="53">Filius huic tantum puer est, dulcissima proles,</l>
                <l xml:id="d003l54" n="54">Ippolitus nomen: superat iam vertice patrem</l>
                <l xml:id="d003l55" n="55">Pubescens mollique genas lanugine vestit.</l>
                <l xml:id="d003l56" n="56">Hic tibi se thalami expertem venerisque reservat;</l>
                <l xml:id="d003l57" n="57">Hunc tibi devovi, placeat modo iungere foedus.</l>
                <l xml:id="d003l58" n="58">O nos felices, maneat spes quanta nepotum!</l>
                <l xml:id="d003l59" n="59">Proposui Cretam patriasque relinquere sedes</l>
                <l xml:id="d003l60" n="60">Exosas tandem; nam quis tam durus, iniquae</l>
                <l xml:id="d003l61" n="61">Tam patiens terrae? Sors o durissima regni,</l>
                <l xml:id="d003l62" n="62">Et scelerata simul! Monstro dat corpora diro</l>
                <l xml:id="d003l63" n="63">Humana, et fuso tandem pascenda cruore.</l>
                <l xml:id="d003l64" n="64">Vincuntur Diomedis equi feritate, leones</l>
                <l xml:id="d003l65" n="65">Immanesque lupi, non mitis et ara Dianae.</l>
                <l xml:id="d003l66" n="66">Ipsa ego discedo scelerataque littora linquo,</l>
                <l xml:id="d003l67" n="67">Hoc comite; et primos cum lux detexerit ortus</l>
                <l xml:id="d003l68" n="68">(Suadet amor monstratque vias et carbasa tendit),</l>
                <l xml:id="d003l69" n="69">Procurvis iam iam sulcemus caerula proris.</l>
                <l xml:id="d003l70" n="70">Sed tibi mens qualis? Quidnam, placidissima, sentis?".</l>
                <l xml:id="d003l71" n="71">At Phaedra, Ippoliti sensit pia nomina postquam,</l>
                <l xml:id="d003l72" n="72">Arsit, et extremas carpsit furor ipse medullas:</l>
                <l xml:id="d003l73" n="73">Non aliter magni cingunt ubi sidera nimbi,</l>
                <l xml:id="d003l74" n="74">Cum pugnant cori caelumque ardere videtur,</l>
                <l xml:id="d003l75" n="75">Paulatim primo nox turbida nubila complet,</l>
                <l xml:id="d003l76" n="76">Vibratae lucis fulgor mortalia terrens</l>
                <l xml:id="d003l77" n="77">Pectora et angusto percurrens lumine terras.</l>
                <l xml:id="d003l78" n="78">"Duc age nunc, germana tuis dulcissima votis.</l>
                <l xml:id="d003l79" n="79">In quascumque voles terras; tranabimus ambae</l>
                <l xml:id="d003l80" n="80">Haec freta; cecropios portus gentemque petamus</l>
                <l xml:id="d003l81" n="81">Dissimilem nostrae. Nam quo praestantior illa est!</l>
                <l xml:id="d003l82" n="82">Haec gens crudelis fusoque in sanguine gaudens:</l>
                <l xml:id="d003l83" n="83">At genitor Minos quam patiturque videtque</l>
                <l xml:id="d003l84" n="84">Impius et divos nescit post facta timendos!</l>
                <l xml:id="d003l85" n="85">Sed tu cecropias insigni laude per urbes</l>
                <l xml:id="d003l86" n="86">Diceris servasse simul tot corpora regum</l>
                <l xml:id="d003l87" n="87">Servatrixque virum populi cantaberis ore.</l>
                <l xml:id="d003l88" n="88">Occurrent matres; pro nati dona reductis</l>
                <l xml:id="d003l89" n="89">Sacrabunt; capies, felix Ariadna, coronas</l>
                <l xml:id="d003l90" n="90">Intextas auro praestanti et perside gemma.</l>
                <l xml:id="d003l91" n="91">Nunc age, nunc properemus, ait: de littore funem</l>
                <l xml:id="d003l92" n="92">Rumpamus; celeri scindamus remige fluctus".</l>
                <l xml:id="d003l93" n="93">Postera surgebat fulvis aurora quadrigis,</l>
                <l xml:id="d003l94" n="94">Sternebatque viam Phoebo fraenatque iugales</l>
                <l xml:id="d003l95" n="95">Ambrosiae foliis et dulci gramine pastos.</l>
                <l xml:id="d003l96" n="96">Hic, ubi stat secreta Thetis sub mollibus undis,</l>
                <l xml:id="d003l97" n="97">Rumpebat gratae somnos aurora quietis:</l>
                <l xml:id="d003l98" n="98">Omne genus pigris animantum pellit ab umbris</l>
                <l xml:id="d003l99" n="99">Instauratque vices cunctis operumque labores.</l>
                <l xml:id="d003l100" n="100">Theseus interea vigilans, iam caede peracta</l>
                <l xml:id="d003l101" n="101">Deformis monstri, ferro quod et arte renitens</l>
                <l xml:id="d003l102" n="102">Vi superat, patriam turpi iam foedere solvens,</l>
                <l xml:id="d003l103" n="103">Ambiguum repetebat iter, vestigia retro</l>
                <l xml:id="d003l104" n="104">Observata legens, monitis adiutus amicae,</l>
                <l xml:id="d003l105" n="105">Ac filum glomerans, primo quod poste ligarat.</l>
                <l xml:id="d003l106" n="106">Est locus ad laevam Cretes, minoia iuxta</l>
                <l xml:id="d003l107" n="107">Moenia, crebescens tenuis quem verberat unda.</l>
                <l xml:id="d003l108" n="108">Hic ingens moles saxo stat structa superbo:</l>
                <l xml:id="d003l109" n="109">Gnosiadum hic cineres (regum monimenta priorum)</l>
                <l xml:id="d003l110" n="110">Compositi perstant tumulo manesque sepulti.</l>
                <l xml:id="d003l111" n="111">Hic profugis dictusque locus praefixaque meta est,</l>
                <l xml:id="d003l112" n="112">Ne longo errandum cursu varioque tumultu</l>
                <l xml:id="d003l113" n="113">Esset, nec nigram vox dispergenda per umbram.</l>
                <l xml:id="d003l114" n="114">At simul evigilans, stratis Ariadna relictis,</l>
                <l xml:id="d003l115" n="115">Surgit amans, Phaedra comite, et non amplius una,</l>
                <l xml:id="d003l116" n="116">Et suspensa gradum portas evaserar omnes.</l>
                <l xml:id="d003l117" n="117">Accidit horrendum dictu et mirabile monstrum.</l>
                <l xml:id="d003l118" n="118">Forte duo pingues tauri totidemque iuvencae</l>
                <l xml:id="d003l119" n="119">Oblati, longum bellum pugnamque ciebant</l>
                <l xml:id="d003l120" n="120">Cornibus inter se adversis et fortibus armis:</l>
                <l xml:id="d003l121" n="121">Una tamen multo nixu defessa refugit</l>
                <l xml:id="d003l122" n="122">Ocius, et dubiae noctis se condidit umbris.</l>
                <l xml:id="d003l123" n="123">Restabant gemini, non tardi ad vulnera, tauri;</l>
                <l xml:id="d003l124" n="124">Dumque diu certant vario discrimine, tandem</l>
                <l xml:id="d003l125" n="125">Alter in alterius consurgens vulnera taurus</l>
                <l xml:id="d003l126" n="126">Hostis, in occursu tota vi concitus hostis</l>
                <l xml:id="d003l127" n="127">Irruit, et largo terra est madefacta cruore.</l>
                <l xml:id="d003l128" n="128">Pectoris excussae crates atque ossa refracta:</l>
                <l xml:id="d003l129" n="129">Ille animam victus multo cum sanguine fudit,</l>
                <l xml:id="d003l130" n="130">Et moriens vacuas pulsabat calcibus auras.</l>
                <l xml:id="d003l131" n="131">Tabuit horrendis monstris exterrita virgo,</l>
                <l xml:id="d003l132" n="132">Et celerem gressum pariter cum voce repressit</l>
                <l xml:id="d003l133" n="133">Utraque, sed maior trepido sic fatur ab ore:</l>
                <l xml:id="d003l134" n="134">"Cara soror, quidnam divum haec prodigia monstrant?</l>
                <l xml:id="d003l135" n="135">Poenitet incepti; nimium temeraria dicar;</l>
                <l xml:id="d003l136" n="136">Ignotis populis Cretam patremque decusque</l>
                <l xml:id="d003l137" n="137">Posthabuisse ferar". Simul et vestigia retro</l>
                <l xml:id="d003l138" n="138">Torserat, et Phaedram meditantem multa reliquit.</l>
                <l xml:id="d003l139" n="139">Phaedra refert: "Divos meditari talia credis,</l>
                <l xml:id="d003l140" n="140">Scilicet hos vacuos curis haec monstra referre?</l>
                <l xml:id="d003l141" n="141">Tu sequere inceptum; rident nam talia divi.</l>
                <l xml:id="d003l142" n="142">Quid tristis dubitas? Amor est qui talia cogit:</l>
                <l xml:id="d003l143" n="143">Laudabunt tandem factum divique hominesque.</l>
                <l xml:id="d003l144" n="144">Quid patriam defles, ceu terrae et littora desint?".</l>
                <l xml:id="d003l145" n="145">Haec dum multa serunt vario sermone paventes,</l>
                <l xml:id="d003l146" n="146">Thesea conspiciunt, passu properante: "Quid, infit,</l>
                <l xml:id="d003l147" n="147">Quisve moras tantas cogit vos nectere casus?</l>
                <l xml:id="d003l148" n="148">Iam properetis, ait; navem conscendite tandem,</l>
                <l xml:id="d003l149" n="149">Dum poscunt fluctus, venti dum carbasa tendunt".</l>
                <l xml:id="d003l150" n="150">Haec tantum pariterque manu de littore funem</l>
                <l xml:id="d003l151" n="151">Rumpit et undosum scindit mare concita classis.</l>
                <l xml:id="d003l152" n="152">Insurgunt remis iuvenes, freta turbida verrunt,</l>
                <l xml:id="d003l153" n="153">Ingeminant ictus: tunsae fragor aurea rumpit</l>
                <l xml:id="d003l154" n="154">Sidera, decurrunt madido de corpore rivi</l>
                <l xml:id="d003l155" n="155">Sudantum. Laudes simul et pia carmina dicunt</l>
                <l xml:id="d003l156" n="156">Servanti Veneri; quales cum frigida linquunt</l>
                <l xml:id="d003l157" n="157">Littora strymoniaeve grues, aut candida cignus</l>
                <l xml:id="d003l158" n="158">Aut Nilum aut pinguem Tibrim terrasque benignas</l>
                <l xml:id="d003l159" n="159">Dum petit, ac hyemes campis permutat apricis.</l>
                <l xml:id="d003l160" n="160">At pius Aegides, puppi stans fixus in alta,</l>
                <l xml:id="d003l161" n="161">Laetus agit grates divis Venerique Iovique;</l>
                <l xml:id="d003l162" n="162">Post haec, spumanti vino cratera coronat</l>
                <l xml:id="d003l163" n="163">Et libans fundit ventis et voce precatur:</l>
                <l xml:id="d003l164" n="164">"Ferte viam, venti, facilem"; simum ipse nigrantem</l>
                <l xml:id="d003l165" n="165">Dans hyemi sacram pecudem, tum viscera salsum</l>
                <l xml:id="d003l166" n="166">Porricit in marmor cupidusque potitur amica</l>
                <l xml:id="d003l167" n="167">Amplexuque fovet pavidam: dehinc oscula figit</l>
                <l xml:id="d003l168" n="168">Dulcia, speranti nullos iam posse nocere</l>
                <l xml:id="d003l169" n="169">Caelicolum, nec dulce bonum mutarier usquam.</l>
                <l xml:id="d003l170" n="170">Spes hominum fallax fatique incerta futuri!</l>
                <l xml:id="d003l171" n="171">Quam varias rerumque vices fortuna modosque</l>
                <l xml:id="d003l172" n="172">Invenit, et numquam certo stat tramite currens!</l>
                <l xml:id="d003l173" n="173">Te miseram, quantus luctus lachrymaeque secuntur;</l>
                <l xml:id="d003l174" n="174">Sed nescis quotiens cupies occumbere mortem!</l>
                <l xml:id="d003l175" n="175">At ratis interea fertur, spirantibus austris,</l>
                <l xml:id="d003l176" n="176">Et repetit varias fluctu sparsasque per aequor</l>
                <l xml:id="d003l177" n="177">Cicladas et vario relegit freta concita cursu.</l>
                <l xml:id="d003l178" n="178">Tum mare turbari summosque attollere fluctus</l>
                <l xml:id="d003l179" n="179">Coeperat et subita caelum nigrescere nocte.</l>
                <l xml:id="d003l180" n="180">180 Mutantur venti; rapit in contraria quisque;</l>
                <l xml:id="d003l181" n="181">Tres totos errant soles, tot noctibus iidem.</l>
                <l xml:id="d003l182" n="182">Non tamen Aegides, quamvis furit aura, resolvit</l>
                <l xml:id="d003l183" n="183">Amplexus cupidusque magis sua gaudia servat,</l>
                <l xml:id="d003l184" n="184">Securus pelagi large surgentis in undas:</l>
                <l xml:id="d003l185" n="185">Ceu trepida sub nocte lupi populantur ovile,</l>
                <l xml:id="d003l186" n="186">Cum fervens ira sequitur vestigia pastor,</l>
                <l xml:id="d003l187" n="187">Vicinos ciet agricolas acresque molossos:</l>
                <l xml:id="d003l188" n="188">Ille fugit praedamque tenens simul urget et aufert.</l>
                <l xml:id="d003l189" n="189">Quartus erat titan iam iam declivis et undis</l>
                <l xml:id="d003l190" n="190">Mergitur: apparent vicinae littora Naxi:</l>
                <l xml:id="d003l191" n="191">Thesidae fessi classem ad navalia vertunt</l>
                <l xml:id="d003l192" n="192">Atque salo infusi simul obversantur harena</l>
                <l xml:id="d003l193" n="193">Disponunt cupidi mensas et corpora curant.</l>
                <l xml:id="d003l194" n="194">Aegides nil tale parat, nec talia pensat;</l>
                <l xml:id="d003l195" n="195">Ardet amans nimioque ardens exaestuat igne;</l>
                <l xml:id="d003l196" n="196">Phaedra placet; thalami veniunt oblivia primi.</l>
                <l xml:id="d003l197" n="197">O nimium felix, facili qui victus amore est:</l>
                <l xml:id="d003l198" n="198">Infelix, cuius turbant sua gaudia luctus!</l>
                <l xml:id="d003l199" n="199">Labitur ex animo dilecta Ariadna novasque</l>
                <l xml:id="d003l200" n="200">Theseus accendit flammas rapiturque furore</l>
                <l xml:id="d003l201" n="201">Dissimili primo: quanto est haec pulchrior illa,</l>
                <l xml:id="d003l202" n="202">Tam magis atque magis vires habet ipsa cupido.</l>
                <l xml:id="d003l203" n="203">Non promissa fides et amor iurataque verba,</l>
                <l xml:id="d003l204" n="204">Non dulces nuper thalami dulcesque hymenaei,</l>
                <l xml:id="d003l205" n="205">Et frons et facies totiens laudata, nec illi</l>
                <l xml:id="d003l206" n="206">Sideribus similes oculi iam Thesea tardant</l>
                <l xml:id="d003l207" n="207">Immemorem meriti, supera quod fungitur aura,</l>
                <l xml:id="d003l208" n="208">Ne fallat fraudesque paret nil tale timenti.</l>
                <l xml:id="d003l209" n="209">Te miseram! Sine te ventis dare vela secundis,</l>
                <l xml:id="d003l210" n="210">Altera cum veniet stellis aurora fugatis,</l>
                <l xml:id="d003l211" n="211">Perfidus attentat, scopulis solamque relinquet.</l>
                <l xml:id="d003l212" n="212">Altera iamque dies suberatque crepuscula lucis,</l>
                <l xml:id="d003l213" n="213">Puniceus caelo Phoebus monstratur aperto:</l>
                <l xml:id="d003l214" n="214">Theseus ignaram fati somnoque gravatam</l>
                <l xml:id="d003l215" n="215">Ignotis scopulis, ignotis linquere terris</l>
                <l xml:id="d003l216" n="216">Apparat, et meriti tegitur iam gratia magni.</l>
                <l xml:id="d003l217" n="217">Execrat hanc animo mentem: dolor, ira furorque</l>
                <l xml:id="d003l218" n="218">Armat in exitium miserae nunc Thesea durum.</l>
                <l xml:id="d003l219" n="219">Interea nautas tacitos discedere portu</l>
                <l xml:id="d003l220" n="220">Imperat et ventis iam iam dare vela secundis.</l>
                <l xml:id="d003l221" n="221">Audierant monitus cuncti; post iussa facessunt.</l>
                <l xml:id="d003l222" n="222">Iam medium tenuere omnes, salsosque secabant</l>
                <l xml:id="d003l223" n="223">Intrepidi fluctus; scopulos littusque solumque</l>
                <l xml:id="d003l224" n="224">Despiciunt aestu summo et surgentibus undis.</l>
                <l xml:id="d003l225" n="225">Ast pigras Phoebus dudum compresserat umbras,</l>
                <l xml:id="d003l226" n="226">Siccabat madidae noctis vestigia flammis,</l>
                <l xml:id="d003l227" n="227">Cum subito surgit stratis Ariadna relictis,</l>
                <l xml:id="d003l228" n="228">Prosilit atque thoro, raptor quem struxerat herbis,</l>
                <l xml:id="d003l229" n="229">Quo dulcis somnus fessos compresserat artus.</l>
                <l xml:id="d003l230" n="230">Excutitur; visu littus circumspicit omne.</l>
                <l xml:id="d003l231" n="231">Nullum in conspectu primo nec Thesea cernit,</l>
                <l xml:id="d003l232" n="232">Nec classem, aut socios; subita formidine pectus</l>
                <l xml:id="d003l233" n="233">Diriguit gelidoque simul stat lingua palato.</l>
                <l xml:id="d003l234" n="234">Est stupidae faucis subito conclusus hiatus</l>
                <l xml:id="d003l235" n="235">Vultque loqui, nec verba potest dissolvere: tandem</l>
                <l xml:id="d003l236" n="236">Excelsam scandit molem latumque reposcit</l>
                <l xml:id="d003l237" n="237">Prospectum pelagi, videat si forte per undas</l>
                <l xml:id="d003l238" n="238">Et classem et socios atque ipsum Thesea cernat.</l>
                <l xml:id="d003l239" n="239">Ecce procul spectat fugientis vela per aequor;</l>
                <l xml:id="d003l240" n="240">Agnoscit; longas voces iactavit in auras:</l>
                <l xml:id="d003l241" n="241">"Quo fugitis iuvenes? Numerum si quaeritis omnem,</l>
                <l xml:id="d003l242" n="242">Una absum: numero me me coniungite vestro.</l>
                <l xml:id="d003l243" n="243">Heu miseram, monstris linquor lanianda ferisque!</l>
                <l xml:id="d003l244" n="244">Cecropidae ingrati nimium, quos ipsa redemi</l>
                <l xml:id="d003l245" n="245">Devotos miserae pesti caedique nefandae!</l>
                <l xml:id="d003l246" n="246">Hoc meritum et tali pensatis munere grates?</l>
                <l xml:id="d003l247" n="247">At tu, quem famae, patriae, patrique meisque</l>
                <l xml:id="d003l248" n="248">Praeposui, solam potuisti linquere, Theseu,</l>
                <l xml:id="d003l249" n="249">Quam tu iurabas plusquam tibi cuncta placere?</l>
                <l xml:id="d003l250" n="250">Quo promissa fides et amor iurataque verba?</l>
                <l xml:id="d003l251" n="251">Quo dulces abiere ioci? Pudet omnia fari.</l>
                <l xml:id="d003l252" n="252">O gens crudelis, scopulis et stipite nati,</l>
                <l xml:id="d003l253" n="253">Quos in caucasia lactarunt rupe leaenae,</l>
                <l xml:id="d003l254" n="254">Ibitis immemores omnes meritique meique?</l>
                <l xml:id="d003l255" n="255">Nonne haec de supero vindex spectabit Olimpo</l>
                <l xml:id="d003l256" n="256">Iuppiter atque imas vos fulmine trudet ad umbras?</l>
                <l xml:id="d003l257" n="257">Ite triumphales, argivas ite per urbes;</l>
                <l xml:id="d003l258" n="258">Poena tamen meritos, quamvis tardata, manebit.</l>
                <l xml:id="d003l259" n="259">Imprecor ipsa deos, moveant si talia, magnos,</l>
                <l xml:id="d003l260" n="260">Si moveant superos mortalia facta quietos,</l>
                <l xml:id="d003l261" n="261">Sint memores sceleris tanti feriantque nocentes.</l>
                <l xml:id="d003l262" n="262">Deprecor, ut nati divulsum corpus amati</l>
                <l xml:id="d003l263" n="263">Spectes nec meriti rorantia membra per agros,</l>
                <l xml:id="d003l264" n="264">Coniugis atque huius, pellex quae facta, sororis</l>
                <l xml:id="d003l265" n="265">Ante oculos funus videas doleasque gemasque.</l>
                <l xml:id="d003l266" n="266">Sit confusa domus; semper sit sanguine rorans;</l>
                <l xml:id="d003l267" n="267">Aegeus ante cadat, reducem quam cernat alumnum,</l>
                <l xml:id="d003l268" n="268">Iacteturque undis summaque inhumatus harena</l>
                <l xml:id="d003l269" n="269">Erret, nec solitum capiat decus ipse sepulchri.</l>
                <l xml:id="d003l270" n="270">Aut nostri divum quisquam miserebitur, aut me</l>
                <l xml:id="d003l271" n="271">Praecipitem hoc saxo Glaucus spectabit ab undis".</l>
                <l xml:id="d003l272" n="272">Dum queritur, celeres iactant per inania venti</l>
                <l xml:id="d003l273" n="273">Hos questus lachrymasque simul gemitumque dolentis.</l>
                <l xml:id="d003l274" n="274">At ratis interea, fluctus dimensa, petebat</l>
                <l xml:id="d003l275" n="275">Cecropios portus; celsa cum prospicit arce</l>
                <l xml:id="d003l276" n="276">Aegeus, agnoscit nati nigrantia vela,</l>
                <l xml:id="d003l277" n="277">Credit et absumptum fatis crudelibus ipsum</l>
                <l xml:id="d003l278" n="278">Thesea dilectum, supera nec vescier aura.</l>
                <l xml:id="d003l279" n="279">Obstupuit; gelidus coit ad praecordia sanguis;</l>
                <l xml:id="d003l280" n="280">Canitiem lacerat capitis; dehinc pectora palmis</l>
                <l xml:id="d003l281" n="281">Pulsabat, longis implens ululatibus astra:</l>
                <l xml:id="d003l282" n="282">"Haec tandem, o, dilecte mihi, solacia patri!</l>
                <l xml:id="d003l283" n="283">Hanc ego, iam sine te gratam, nunc cernere lucem</l>
                <l xml:id="d003l284" n="284">Haud potero, fractus senio et praegrandibus annis.</l>
                <l xml:id="d003l285" n="285">Te decuit iuvenem longam producere vitam;</l>
                <l xml:id="d003l286" n="286">Heu patris spes una tui, carissime Theseu,</l>
                <l xml:id="d003l287" n="287">Occidis! Infernas nunc te sequar ipse per umbras".</l>
                <l xml:id="d003l288" n="288">Haec ait, et liquidas descendit pronus in undas.</l>
                <lb/>
            </div1>
        </body>
    </text>
</TEI>
