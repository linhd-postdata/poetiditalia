<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="GALASSIO-carm">
                    <title>carmina minora</title>
                    <title type="short">carmina minora</title>
                    <abbr>carm.</abbr>
                    <bibl>Giancarla Pizzato, tesi di laurea Università degli studi di Padova, 1980-81</bibl>
                </title>
                <author xml:id="GALASSIO" n="148.000">
                    <name>Galassio Vicentino</name>
                    <date>fere 1419/23</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Galassio Vicentino</persName>
                    <abbr>GALASSIO</abbr>
                </author>
                <respStmt>
                    <resp>Reference basis text</resp>
                    <name>Giancarla Pizzato, tesi di laurea Università degli studi di Padova, 1980-81</name>
                </respStmt>
            </titleStmt>
            <extent>
                <measure unit="words" quantity="2393">2393</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Giancarla Pizzato, tesi di laurea Università degli studi di Padova, 1980-81</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>2.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="E">
                <head>
                    <title>1</title>
                    <abbr>1</abbr>
                    <bibl source="digital">Michele Rossi</bibl>
                </head>
                <p xml:id="d001l1" n="0|1">ad Pium Secundum Pont. Max. supplicatio</p>
                <lb/>
                <l xml:id="d001l2" n="1">Me pudet aonias nimium coluisse Camenas,</l>
                <l xml:id="d001l3" n="2">Meque pudet studii, me vigilasse pudet.</l>
                <l xml:id="d001l4" n="3">Cur me litterulas, cur me docuere parentes</l>
                <l xml:id="d001l5" n="4">Grammaticam et libros a Cicerone datos?</l>
                <l xml:id="d001l6" n="5">Quid patrum canones sancti, quid iura Senatus,</l>
                <l xml:id="d001l7" n="6">Romanae leges sacraque dicta dabunt?</l>
                <l xml:id="d001l8" n="7">Nonne fuit melius mutassem navita merces</l>
                <l xml:id="d001l9" n="8">Atque peregrino multa tulisse mari,</l>
                <l xml:id="d001l10" n="9">Aut rabiosa fori tractasse et iurgia, nonne</l>
                <l xml:id="d001l11" n="10">Agricolam terrae semina sparsa dare,</l>
                <l xml:id="d001l12" n="11">Aut Bachum apricis plantasse in montibus, unde</l>
                <l xml:id="d001l13" n="12">Sufficerent pleni dulcia musta lacus,</l>
                <l xml:id="d001l14" n="13">Aut iuvenem duris vitam duxisse sub armis</l>
                <l xml:id="d001l15" n="14">Militiamque diu consuevisse pati?</l>
                <l xml:id="d001l16" n="15">Scinde, miser, tabulas et cultos scinde libellos,</l>
                <l xml:id="d001l17" n="16">Frange, miser, calamos ignibus atque dato.</l>
                <l xml:id="d001l18" n="17">Quid mihi nunc praestat multos servatus in annos</l>
                <l xml:id="d001l19" n="18">Theseus, aut quid nunc carmina multa dabunt?</l>
                <l xml:id="d001l20" n="19">Principibus mos est tantum laudare poetas</l>
                <l xml:id="d001l21" n="20">Tollereque in caelum magnificis titulis,</l>
                <l xml:id="d001l22" n="21">Sed praestare nihil miserisque dolentibus usquam</l>
                <l xml:id="d001l23" n="22">Donare arentem nec satiare famem.</l>
                <l xml:id="d001l24" n="23">Sic pueri pictas, pictae sic Iridis arcum,</l>
                <l xml:id="d001l25" n="24">Sic laudant nimiae pernicitatis equos,</l>
                <l xml:id="d001l26" n="25">Ac pugilem multo sudantem pulvere circi</l>
                <l xml:id="d001l27" n="26">Dum fragiles hastae frustaque fracta volant.</l>
                <l xml:id="d001l28" n="27">At dum consenuit facunda et nuda Thalia</l>
                <l xml:id="d001l29" n="28">Mendicat panes exiguumque cibum:</l>
                <l xml:id="d001l30" n="29">Sic est ludibrio quondam venerata poesis.</l>
                <l xml:id="d001l31" n="30">O scelus infandum saecula nostra vident!</l>
                <l xml:id="d001l32" n="31">Nunc dormit plumis phalerisque ornatur et auro</l>
                <l xml:id="d001l33" n="32">Inscitia; heu, nostri est temporis ista lues.</l>
                <l xml:id="d001l34" n="33">Nunc mihi natalis, nunc quadragesimus annus</l>
                <l xml:id="d001l35" n="34">Vertitur a magnis mensibus iste dies.</l>
                <l xml:id="d001l36" n="35">Curia me iuvenem vidit florentibus annis,</l>
                <l xml:id="d001l37" n="36">Nunc miserum spectat curia vestra senem.</l>
                <l xml:id="d001l38" n="37">Mendicemne cibum, mendicem caetera quaeque?</l>
                <l xml:id="d001l39" n="38">Unica subsidio est magna Columna mihi.</l>
                <l xml:id="d001l40" n="39">Tu potes infaustis genitum natalibus, ipse</l>
                <l xml:id="d001l41" n="40">Tu potes a tantis iam relevare malis,</l>
                <l xml:id="d001l42" n="41">Tu pius Aeneas natus melioribus annis,</l>
                <l xml:id="d001l43" n="42">Tu vatem vates respice, dive, precor.</l>
                <l xml:id="d001l44" n="43">Tuque gregis domini toto tu pastor in orbe</l>
                <l xml:id="d001l45" n="44">Tu pater, ha, misero consule sancte precor,</l>
                <l xml:id="d001l46" n="45">Neu patere et musas nec mendicare poetas,</l>
                <l xml:id="d001l47" n="46">Da meritis aliquid, vatibus atque dato.</l>
                <l xml:id="d001l48" n="47">Vixisti pauper quondam iuvenilibus annis:</l>
                <l xml:id="d001l49" n="48">Respice nunc miseros pauper et ipse prius.</l>
                <l xml:id="d001l50" n="49">Nec diadema peto, pileos sacrasque thyaras:</l>
                <l xml:id="d001l51" n="50">Romanum poscunt ista supercilium.</l>
                <l xml:id="d001l52" n="51">Quo valeam pluvias frigusque arcessere tecto,</l>
                <l xml:id="d001l53" n="52">Da, pater, hoc, petimus quo satiare famem.</l>
                <l xml:id="d001l54" n="53">Cum satura Euterpe nec iam tolerabile derit</l>
                <l xml:id="d001l55" n="54">Hospicium et poterit membra levare thoro,</l>
                <l xml:id="d001l56" n="55">Concipiet grandes animos artemque magistram,</l>
                <l xml:id="d001l57" n="56">Inscribet cartis nomina clara Pii</l>
                <l xml:id="d001l58" n="57">Quaeque super Turco moliris grandibus ausis,</l>
                <l xml:id="d001l59" n="58">Spectabis latia clarus in historia,</l>
                <l xml:id="d001l60" n="59">Ipse leges vivens, relegent mea scripta nepotes,</l>
                <l xml:id="d001l61" n="60">Et curres vivens docta per ora virum.</l>
                <l xml:id="d001l62" n="61">Non dubito tantis tenuis sim conditur actis.</l>
                <l xml:id="d001l63" n="62">Maeonia tua sunt concelebranda tuba,</l>
                <l xml:id="d001l64" n="63">Aeternas meritus laudes, titulosque perennes</l>
                <l xml:id="d001l65" n="64">Clarior in cunctis maxime pontificum</l>
                <l xml:id="d001l66" n="65">Neu patiare tuis scelus hoc, clarissime vatum,</l>
                <l xml:id="d001l67" n="66">Temporibus, tantum ne patiare malum.</l>
                <l xml:id="d001l68" n="67">Exulat atque famem patitur tua culta poesis</l>
                <l xml:id="d001l69" n="68">Deprecor, ha, miserae consule, sancte pater.</l>
                <lb/>
            </div1>
            <div1 xml:id="d002" type="section" decls="#md" met="E">
                <head>
                    <title>2</title>
                    <abbr>2</abbr>
                    <bibl source="digital">Michele Rossi</bibl>
                </head>
                <p xml:id="d002l1" n="0|1">ad posteros carmen in quo etiam | continentur laudes et commoda insignis urbis | et agri Vincentini praestantiumque virorum</p>
                <lb/>
                <l xml:id="d002l2" n="1">Parva mihi patria est, quamvis Vincentia nomen</l>
                <l xml:id="d002l3" n="2">Efferat, et victo nomen ab hoste gerat.</l>
                <l xml:id="d002l4" n="3">Nam dum finitimi ferro decernere tentant,</l>
                <l xml:id="d002l5" n="4">Exiguamque urbem bellica signa premunt,</l>
                <l xml:id="d002l6" n="5">Vincuntur, victique iugo fera colla dedere:</l>
                <l xml:id="d002l7" n="6">Hinc Vincentinos publica fama vocat.</l>
                <l xml:id="d002l8" n="7">Nec Senones credas dixisse haec nomina nostris;</l>
                <l xml:id="d002l9" n="8">Antea Vicanos fama vetusta canit.</l>
                <l xml:id="d002l10" n="9">Hic tantum Galli, victricia bella gerentes,</l>
                <l xml:id="d002l11" n="10">In veteri vico moenia parva locant:</l>
                <l xml:id="d002l12" n="11">Quique alias addunt urbes, munimina tuta,</l>
                <l xml:id="d002l13" n="12">Atque agros totidem Gallica signa tenent,</l>
                <l xml:id="d002l14" n="13">Quo se conferrent, si belli adversa fuisset</l>
                <l xml:id="d002l15" n="14">Fortuna et Latio Gallica terga darent.</l>
                <l xml:id="d002l16" n="15">Hinc rem romanam Latiumque lacessere tentant,</l>
                <l xml:id="d002l17" n="16">Seu mare, seu terris bella gerenda forent.</l>
                <l xml:id="d002l18" n="17">Haec quoque romanas ad moenia vertere praedas,</l>
                <l xml:id="d002l19" n="18">Hic dare iam meritis praemia digna viris.</l>
                <l xml:id="d002l20" n="19">Haec data sunt nostrae praeclarae nomina terrae,</l>
                <l xml:id="d002l21" n="20">Hinc Vincentini nomina clara tenent.</l>
                <l xml:id="d002l22" n="21">Post victos hostes libertatemque receptam,</l>
                <l xml:id="d002l23" n="22">Haec Vincentinis nomina dicta viris,</l>
                <l xml:id="d002l24" n="23">Obsessi postquam claros habuere triumphos</l>
                <l xml:id="d002l25" n="24">Hostibus effusis, signaque capta ducum.</l>
                <l xml:id="d002l26" n="25">Parva licet patria est, claris sed maxima factis,</l>
                <l xml:id="d002l27" n="26">Clara fide et sancta religione valens.</l>
                <l xml:id="d002l28" n="27">Hanc gemini claudunt amnes collisque propinquus,</l>
                <l xml:id="d002l29" n="28">Et populosa satis moenia parva tenent.</l>
                <l xml:id="d002l30" n="29">Hinc fluvius Retro placidis devolvitur undis,</l>
                <l xml:id="d002l31" n="30">Hic ubi pons veteris dicitur esse fori.</l>
                <l xml:id="d002l32" n="31">Hic soliti cives Marti celebrare kalendas;</l>
                <l xml:id="d002l33" n="32">Hinc populus varia merce gravatus erat.</l>
                <l xml:id="d002l34" n="33">Pons est insignis titulis geminisque triumphis;</l>
                <l xml:id="d002l35" n="34">Hinc Martis templum est; hinc Lupa porta patet.</l>
                <l xml:id="d002l36" n="35">Hic Lupa, quae geminos lactaverat ubere fratres,</l>
                <l xml:id="d002l37" n="36">Marmore de pario phidiacaque manu;</l>
                <l xml:id="d002l38" n="37">Hinc celebrata diu magnae cunabula Romae;</l>
                <l xml:id="d002l39" n="38">Hic patuit cunctis non temerata fides.</l>
                <l xml:id="d002l40" n="39">Nec procul hinc Bericae venerabilis amphitheatri</l>
                <l xml:id="d002l41" n="40">Surgebat moles celsior apta iocis.</l>
                <l xml:id="d002l42" n="41">Hic soliti patres classes censere sub armis,</l>
                <l xml:id="d002l43" n="42">Et iuvenes pugnae concelebrare vices.</l>
                <l xml:id="d002l44" n="43">Sed populosus ager pastoribus atque colonis,</l>
                <l xml:id="d002l45" n="44">Foecundans cultus nobilitate sui.</l>
                <l xml:id="d002l46" n="45">Quis numeret populos magnos, totque oppida magna</l>
                <l xml:id="d002l47" n="46">In Vincentino condita multa solo?</l>
                <l xml:id="d002l48" n="47">Non vicinae urbes armis, non divite gleba,</l>
                <l xml:id="d002l49" n="48">Nec superant studiis, moribus atque modis.</l>
                <l xml:id="d002l50" n="49">Nec Britones lanas, quas tingunt murice, curant,</l>
                <l xml:id="d002l51" n="50">Nec seres vermes cautius ullus habet,</l>
                <l xml:id="d002l52" n="51">Barbarus unde metit mollissima vellera Seres,</l>
                <l xml:id="d002l53" n="52">Unde Damascenum purpura lecta venit.</l>
                <l xml:id="d002l54" n="53">Scicilides nostris certant; non Affrica campis</l>
                <l xml:id="d002l55" n="54">Divitior nobis, uberiorque seges.</l>
                <l xml:id="d002l56" n="55">Collibus innumeris Bachi gratissima dona</l>
                <l xml:id="d002l57" n="56">Colligimus, superant quaeque Falernus habet.</l>
                <l xml:id="d002l58" n="57">Magna venit nobis variis vindemia pomis,</l>
                <l xml:id="d002l59" n="58">Et quae sunt docta consita multa manu.</l>
                <l xml:id="d002l60" n="59">Quidque oleas referam, palladia dona Minervae,</l>
                <l xml:id="d002l61" n="60">Et quid apes memorem mellifluasque casas?</l>
                <l xml:id="d002l62" n="61">Bis gravidae pecudes; bis lactant ubere foetus;</l>
                <l xml:id="d002l63" n="62">Prataque ter metimus; bisque seruntur agri.</l>
                <l xml:id="d002l64" n="63">Quid scribam magnosque greges, foetasque iuvencas,</l>
                <l xml:id="d002l65" n="64">Qui pingues campos, pascua larga colunt?</l>
                <l xml:id="d002l66" n="65">Lacque novum numquam brumali tempore defit,</l>
                <l xml:id="d002l67" n="66">Nec cum maturis messibus ardet ager.</l>
                <l xml:id="d002l68" n="67">Nil magis officiet pratis quam ducere rivos</l>
                <l xml:id="d002l69" n="68">Negligimus, pingui vel satiare fimo.</l>
                <l xml:id="d002l70" n="69">Est operae pretium ductus si cernis aquai,</l>
                <l xml:id="d002l71" n="70">Arida ne pereant arva perusta siti.</l>
                <l xml:id="d002l72" n="71">Est operae pretium surgentes cernere fontes,</l>
                <l xml:id="d002l73" n="72">Et vincentino flumina multa solo.</l>
                <l xml:id="d002l74" n="73">Perdimus interea, caelestia munera, fontes;</l>
                <l xml:id="d002l75" n="74">Agricola auriferas perdit avarus aquas.</l>
                <l xml:id="d002l76" n="75">Marmora, porphyreusque lapis, quos Graecia mittit,</l>
                <l xml:id="d002l77" n="76">Et varius, viridans, indiacusque simul,</l>
                <l xml:id="d002l78" n="77">Atque alabastra simul, nec tarsus numidicusque</l>
                <l xml:id="d002l79" n="78">Cum vincentinis aequiparandus erit.</l>
                <l xml:id="d002l80" n="79">Proceras silvas celsis in montibus ortas</l>
                <l xml:id="d002l81" n="80">Idaeae matris vincere silva nequit.</l>
                <l xml:id="d002l82" n="81">Salve terra parens, variis foecunda metallis!</l>
                <l xml:id="d002l83" n="82">Omniferax salve terra, benigna parens!</l>
                <l xml:id="d002l84" n="83">Haec sunt parva quidem, sed non spernenda, nec ultro</l>
                <l xml:id="d002l85" n="84">Munera fortunae despicienda puto.</l>
                <l xml:id="d002l86" n="85">Terra virisque ferax animisque audacibus una,</l>
                <l xml:id="d002l87" n="86">Nec minus egregiis vatibus ipsa ferax.</l>
                <l xml:id="d002l88" n="87">Adde tot illustres animas, tot fortia bello</l>
                <l xml:id="d002l89" n="88">Pectora, tot mactos integritate viros.</l>
                <l xml:id="d002l90" n="89">O mihi quam dulce est, numerans ut singula curram</l>
                <l xml:id="d002l91" n="90">(Nec numerare queo) nomina multa virum!</l>
                <l xml:id="d002l92" n="91">Qui nescit magni doctique Palaemonis artes,</l>
                <l xml:id="d002l93" n="92">Tranquilli Prisci perlegat historiam.</l>
                <l xml:id="d002l94" n="93">Magne Simon, iuris legumque aenigmata solvens,</l>
                <l xml:id="d002l95" n="94">Iurisconsulti nomina clara tenes.</l>
                <l xml:id="d002l96" n="95">Tu patriam titulis decoras et laude perenni;</l>
                <l xml:id="d002l97" n="96">Tu decus es terrae, compatriota, meae.</l>
                <l xml:id="d002l98" n="97">Aspice qui sequitur, quanta sit laude colendus</l>
                <l xml:id="d002l99" n="98">Omnibonus, terrae gloria magna meae.</l>
                <l xml:id="d002l100" n="99">Hic graiae decus est linguae pariterque latinae;</l>
                <l xml:id="d002l101" n="100">Hic est quem vocitat lingua latina patrem.</l>
                <l xml:id="d002l102" n="101">Hinc Gaietani foecundum pectus et artes,</l>
                <l xml:id="d002l103" n="102">Qui nomen, palmam philosophantis habet.</l>
                <l xml:id="d002l104" n="103">Quidquid Aristotiles, peripateticus docet ordo</l>
                <l xml:id="d002l105" n="104">Divinusque Plato stoicaque schola sapit</l>
                <l xml:id="d002l106" n="105">Et romana simul quidquid gymnasia scribunt,</l>
                <l xml:id="d002l107" n="106">Hic melius docuit, limpidiusque refert.</l>
                <l xml:id="d002l108" n="107">Qui fontem, Parnase, tuum decoratque coturnos</l>
                <l xml:id="d002l109" n="108">Maiores, Luscus non reticendus erit.</l>
                <l xml:id="d002l110" n="109">Et gemini Lusco nati genitore secuntur,</l>
                <l xml:id="d002l111" n="110">Quos iuvenes nimium mors properata rapit.</l>
                <l xml:id="d002l112" n="111">Virgiliis patrem poteras natosque Tibullis</l>
                <l xml:id="d002l113" n="112">Aequare, et lauro cingere utrumque caput.</l>
                <l xml:id="d002l114" n="113">Cerne Leonicei viridantia tempora vatis,</l>
                <l xml:id="d002l115" n="114">Qui molles elegos heroicosque facit.</l>
                <l xml:id="d002l116" n="115">Hic superat priscos nimia gravitate latinos</l>
                <l xml:id="d002l117" n="116">(Resque nimis mira est), nunc puer ipse, senes,</l>
                <l xml:id="d002l118" n="117">Sique supervivet, fuerint sibi tempora longa</l>
                <l xml:id="d002l119" n="118">Ut possit pueris multa referre senex.</l>
                <l xml:id="d002l120" n="119">Iam video, teneri superabit scripta Tibulli,</l>
                <l xml:id="d002l121" n="120">Concedetque sibi femina graeca lyram.</l>
                <l xml:id="d002l122" n="121">Non plus maeonius vates, non thracius Orpheus,</l>
                <l xml:id="d002l123" n="122">Nec plus pelignus quam sua musa sonat.</l>
                <l xml:id="d002l124" n="123">Rauca, Catulle, canit tua fistula; rauca, Properti,</l>
                <l xml:id="d002l125" n="124">Buccina; Nicoleos sola Talia placet.</l>
                <l xml:id="d002l126" n="125">Quod si grandaevos veniat Nicolaus ad annos,</l>
                <l xml:id="d002l127" n="126">Cedite Romani graecaque turba locum.</l>
                <l xml:id="d002l128" n="127">Nec pater Aeneas, Vulpis certissima proles,</l>
                <l xml:id="d002l129" n="128">Eloquio insignis praetereundus erit;</l>
                <l xml:id="d002l130" n="129">Nec Paiella domus, quae vatis nomine clari</l>
                <l xml:id="d002l131" n="130">Gaudet et egregios protulit illa viros.</l>
                <l xml:id="d002l132" n="131">Nec claros Portos nostrae non laudis egenos</l>
                <l xml:id="d002l133" n="132">Praetereo, quoniam nomina clara virum.</l>
                <l xml:id="d002l134" n="133">Quod si te memorem, qui proxime iura docebas,</l>
                <l xml:id="d002l135" n="134">Inter praeclaros, magne Iohannes, eris.</l>
                <l xml:id="d002l136" n="135">Num, venerande senex, dictum scriptumque relinquam,</l>
                <l xml:id="d002l137" n="136">Praesule quo patria est, quo duce clara fuit?</l>
                <l xml:id="d002l138" n="137">Oronti, errores Patriarces dicere falsos</l>
                <l xml:id="d002l139" n="138">Non dubitas, quoniam rectius ipse sapis;</l>
                <l xml:id="d002l140" n="139">Necque suis sensis potuit mollire Severus,</l>
                <l xml:id="d002l141" n="140">Cederet ut retro cum pietate fides.</l>
                <l xml:id="d002l142" n="141">Teque ducem sequitur, te, Vincentine Perendeu;</l>
                <l xml:id="d002l143" n="142">Teque Liutprandus, te longobarda cohors.</l>
                <l xml:id="d002l144" n="143">Testis erit magni celebrisque Ravenna triumphi,</l>
                <l xml:id="d002l145" n="144">Hic ubi caesa iacent millia multa Dacum;</l>
                <l xml:id="d002l146" n="145">Dumque frementis equi foderes calcaribus armos,</l>
                <l xml:id="d002l147" n="146">Insequeris fusos, sterneris ipse simul.</l>
                <l xml:id="d002l148" n="147">Aule Cecina, meo non dedignabere versu,</l>
                <l xml:id="d002l149" n="148">Claudi, maeonica dignior ipse tuba.</l>
                <l xml:id="d002l150" n="149">Gallia te, Venetum populi Veronaque magna</l>
                <l xml:id="d002l151" n="150">Atque Athesis testes fortia facta canunt;</l>
                <l xml:id="d002l152" n="151">Teque ducem belli populus summusque senatus</l>
                <l xml:id="d002l153" n="152">Ob dotes animi fortia facta canit.</l>
                <l xml:id="d002l154" n="153">Aspice prudentes iuris gentemque togatam</l>
                <l xml:id="d002l155" n="154">Cordatosque senes, pectora docta virum.</l>
                <l xml:id="d002l156" n="155">Consilio servant urbem fraenantque rebelles</l>
                <l xml:id="d002l157" n="156">Atque regunt plebem cum pietate graves.</l>
                <l xml:id="d002l158" n="157">Involvam multos, quorum si nomina certem</l>
                <l xml:id="d002l159" n="158">Scribere, in immensum cresceret istud opus.</l>
                <l xml:id="d002l160" n="159">Det veniam quicumque meo de carmine laudes</l>
                <l xml:id="d002l161" n="160">Non capit, ingenii nec monimenta mei.</l>
                <l xml:id="d002l162" n="161">Hac ego me vatum terra laetabor avita,</l>
                <l xml:id="d002l163" n="162">Hic ubi tot mactum pectora nata virum.</l>
                <l xml:id="d002l164" n="163">Inter praeclaras hanc nostram ponere terras,</l>
                <l xml:id="d002l165" n="164">Urbibus et magnis annumerare potes.</l>
                <l xml:id="d002l166" n="165">Et Vincentinos Ciceronis epistola nostri</l>
                <l xml:id="d002l167" n="166">In caelum magnis laudibus una levat.</l>
                <l xml:id="d002l168" n="167">Haec me nascentem gremio capit, haec mihi nutrix,</l>
                <l xml:id="d002l169" n="168">Haec mihi litterulas, haec rudimenta dedit.</l>
                <l xml:id="d002l170" n="169">Hic ego suscepi linguae primordia nostrae;</l>
                <l xml:id="d002l171" n="170">Extorrem quamvis me videt iste locus.</l>
                <l xml:id="d002l172" n="171">Heu! Mea nunc multis sparguntur tempora canis,</l>
                <l xml:id="d002l173" n="172">Nunc tempus senio consuluisse meo.</l>
                <l xml:id="d002l174" n="173">Et me nunc revocat patria haec dulcissima semper:</l>
                <l xml:id="d002l175" n="174">Hanc repeto, et fessus tecta paterna peto.</l>
                <l xml:id="d002l176" n="175">Hic ego sarcophago componens ossa quiescam,</l>
                <l xml:id="d002l177" n="176">Et dicar civis vernaculusque loci.</l>
                <l xml:id="d002l178" n="177">At vos, concives, civem cognoscite vestrum:</l>
                <l xml:id="d002l179" n="178">O utinam, vatem dicere iure queam!</l>
                <l xml:id="d002l180" n="179">Me quoque laetantes animis factisque faventes</l>
                <l xml:id="d002l181" n="180">Accipite, et civi publica iura date.</l>
                <l xml:id="d002l182" n="181">Non erimus patriae indecores, si vivere fas est,</l>
                <l xml:id="d002l183" n="182">Et currant vitae stamina longa meae.</l>
                <l xml:id="d002l184" n="183">Nam me Roma legit, laudat mea dicta Senatus</l>
                <l xml:id="d002l185" n="184">"Et volito vivens docta per ora virum".</l>
                <l xml:id="d002l186" n="185">At vos exigua de paupertate poetae</l>
                <l xml:id="d002l187" n="186">Accipite, o cives, munera parva, precor.</l>
                <l xml:id="d002l188" n="187">Hanc ego iam iuvenis iuvenili ardore canebam,</l>
                <l xml:id="d002l189" n="188">Nunc multis rauca est musa referta malis.</l>
                <l xml:id="d002l190" n="189">Quod si grandisonos mea sumet musa coturnos,</l>
                <l xml:id="d002l191" n="190">Cantabo, et cives magnificabo meos.</l>
            </div1>
            <div1 xml:id="d003" type="section" decls="#md" met="E">
                <head>
                    <title>3</title>
                    <abbr>3</abbr>
                    <bibl source="digital">Michele Rossi</bibl>
                </head>
                <p xml:id="d003l1" n="0|1">principium in secundum librorum Theseidos</p>
                <lb/>
                <l xml:id="d003l2" n="1">Orpheus, erepta cara dum coniuge deflet,</l>
                <l xml:id="d003l3" n="2">Neglexit dulces seposuitque modos.</l>
                <l xml:id="d003l4" n="3">Deposuit risum, cantus citharamque fidesque,</l>
                <l xml:id="d003l5" n="4">Nec tetigit vatis barbiton ulla manus.</l>
                <l xml:id="d003l6" n="5">Thracia deflevit resonantis carmina linguae</l>
                <l xml:id="d003l7" n="6">Ereptumque sibi dulce dolebat opus.</l>
                <l xml:id="d003l8" n="7">Deflerunt Nymphae, flerunt et achaica Tempe,</l>
                <l xml:id="d003l9" n="8">Quique colunt portus, Phrixe vel Helle, tuos.</l>
                <l xml:id="d003l10" n="9">Deflerunt fagi, deflerunt carmina quercus</l>
                <l xml:id="d003l11" n="10">Et molles salices duraque corna simul.</l>
                <l xml:id="d003l12" n="11">Massylae redit ira leae saevosque leones</l>
                <l xml:id="d003l13" n="12">Impulit et rabidos concitat ira canes.</l>
                <l xml:id="d003l14" n="13">Non bos impune vidit, vel bucula tigres,</l>
                <l xml:id="d003l15" n="14">Nec cervi linces, nec timet agna lupos.</l>
                <l xml:id="d003l16" n="15">In scopulos fontes conversaque flumina retro</l>
                <l xml:id="d003l17" n="16">Caelestesque favi toxica saeva dabant,</l>
                <l xml:id="d003l18" n="17">Inferni postquam spoliavit regna tyranni,</l>
                <l xml:id="d003l19" n="18">Tergeminumque canem traxit ad astra poli</l>
                <l xml:id="d003l20" n="19">Alcides, magno cepit de rege triumphum,</l>
                <l xml:id="d003l21" n="20">Manibus et domitis ferrea vincla dedit:</l>
                <l xml:id="d003l22" n="21">Argolici postquam claros videre triumphos</l>
                <l xml:id="d003l23" n="22">Atque coronatis turba epulata comis</l>
                <l xml:id="d003l24" n="23">Porricit in fluctus spumantis munera Bachi,</l>
                <l xml:id="d003l25" n="24">Atque adolent sacris mascula thura focis,</l>
                <l xml:id="d003l26" n="25">Tum vates repetit citharam cordasque sonoras</l>
                <l xml:id="d003l27" n="26">Desuetosque diu concinit ille modos.</l>
                <l xml:id="d003l28" n="27">Nec puduit canos vatem redimire capillos</l>
                <l xml:id="d003l29" n="28">Omissumque diu gustat et ille merum.</l>
                <l xml:id="d003l30" n="29">Et canit Alcidae laudes titulosque perennes,</l>
                <l xml:id="d003l31" n="30">Alcidem numero collocat ille deum.</l>
                <l xml:id="d003l32" n="31">Annosae veniunt modulata ad carmina quercus</l>
                <l xml:id="d003l33" n="32">Et celsi montes saxaque dura simul.</l>
                <l xml:id="d003l34" n="33">Sternuntur tumidi fluctus; tum murmura pontus</l>
                <l xml:id="d003l35" n="34">Ponit et ad citharam Sperchio sistit aquas.</l>
                <l xml:id="d003l36" n="35">Murmura deponunt venti coluberque venena;</l>
                <l xml:id="d003l37" n="36">Et citharae tigres et leo gustat opus.</l>
                <l xml:id="d003l38" n="37">Nec pavidae pecudes timuerunt ora leonum;</l>
                <l xml:id="d003l39" n="38">Silvestrem cervus nec timet aege lupum</l>
                <l xml:id="d003l40" n="39">Atque simul timidae ludunt cum tigride damnae,</l>
                <l xml:id="d003l41" n="40">Nec timet accipitris bella coturnus avis.</l>
                <l xml:id="d003l42" n="41">Sic ego, qui dudum sanctorum carmina vatum</l>
                <l xml:id="d003l43" n="42">Omisi, repeto fila canora lyrae,</l>
                <l xml:id="d003l44" n="43">Et me festa dies patriae, me gaudia cogunt</l>
                <l xml:id="d003l45" n="44">Publica, me patrius scribere iussit amor.</l>
                <l xml:id="d003l46" n="45">Publica iam tepidum pertentant gaudia pectus</l>
                <l xml:id="d003l47" n="46">Et resides animos publica facta movent.</l>
                <l xml:id="d003l48" n="47">Iam repeto ausonias musas omissaque dudum</l>
                <l xml:id="d003l49" n="48">Carmina, pegaseae pocula fontis aquae.</l>
                <lb/>
            </div1>
            <div1 xml:id="d004" type="section" decls="#md" met="E">
                <head>
                    <title>4</title>
                    <abbr>4</abbr>
                    <bibl source="digital">Michele Rossi</bibl>
                </head>
                <p xml:id="d004l1" n="0|1">ad celebrem d. Prosperum de Columna cardinalem</p>
                <lb/>
                <l xml:id="d004l2" n="1">Accipe, nostrarum iudex aequissime rerum,</l>
                <l xml:id="d004l3" n="2">Romani princeps arbiter eloquii,</l>
                <l xml:id="d004l4" n="3">Accipe quos humili versus meditamur avena,</l>
                <l xml:id="d004l5" n="4">Et nostram, princeps, corrige Theseidem.</l>
                <l xml:id="d004l6" n="5">Nam tibi perfacile est doctas cognoscere musas,</l>
                <l xml:id="d004l7" n="6">Divinum ingenium Talia nosse dedit.</l>
                <l xml:id="d004l8" n="7">Tu quoque cuncta simul iusto libramine pendis</l>
                <l xml:id="d004l9" n="8">Inque manus iustas aequa statera venit.</l>
                <l xml:id="d004l10" n="9">Dic age, si nostras laudes, doctissime, musas,</l>
                <l xml:id="d004l11" n="10">Dulcibus et numeris nostra Talia canit.</l>
                <l xml:id="d004l12" n="11">Ipse ego si videam quale hoc de carmine profers</l>
                <l xml:id="d004l13" n="12">Iudicium, et videam iam placuisse semel,</l>
                <l xml:id="d004l14" n="13">Tunc mihi divinus mentem spirabit Apollo</l>
                <l xml:id="d004l15" n="14">Oraque castaliis sicca rigabit aquis.</l>
                <l xml:id="d004l16" n="15">Tunc tua perpetuis inscribam nomina cartis</l>
                <l xml:id="d004l17" n="16">Quosque diu titulos magna Columna gerit.</l>
                <l xml:id="d004l18" n="17">Carmina censebas teneris cantata sub annis,</l>
                <l xml:id="d004l19" n="18">Et quae iam cecini carmina culta puer.</l>
                <l xml:id="d004l20" n="19">Nam praeter solitum, super id quod tempora poscunt</l>
                <l xml:id="d004l21" n="20">Imberbis scripsi carmina multa puer.</l>
                <l xml:id="d004l22" n="21">Multaque mirandum est fluerent ceu fonte perenni;</l>
                <l xml:id="d004l23" n="22">Ingenium miror nunc iuvenile meum.</l>
                <l xml:id="d004l24" n="23">Quo dulces abiere ioci? Pia carmina quo nunc?</l>
                <l xml:id="d004l25" n="24">Cur stupet a multis musa gravata malis?</l>
                <l xml:id="d004l26" n="25">Consenuit pariterque animus viridisque iuventa,</l>
                <l xml:id="d004l27" n="26">Friguit et sanguis; sic tepet ingenium.</l>
                <l xml:id="d004l28" n="27">Horum causa fuit, quoniam sunt praemia nusquam</l>
                <l xml:id="d004l29" n="28">Debita virtuti: tempora nostra queror,</l>
                <l xml:id="d004l30" n="29">Saevitiam damno nostram saeclumque malignum,</l>
                <l xml:id="d004l31" n="30">Quo meritum nullum sacra poesis habet.</l>
                <l xml:id="d004l32" n="31">Nunc dormit plumis phalerisque ornatur et auro</l>
                <l xml:id="d004l33" n="32">Inscitia: heu! nunc est temporis ista lues.</l>
                <l xml:id="d004l34" n="33">Mendicemne cibum? Mendicem caetera quaeque?</l>
                <l xml:id="d004l35" n="34">Unica subsidio est prisca Columna domus.</l>
                <l xml:id="d004l36" n="35">Tu potes infaustis genitum natalibus, o dux,</l>
                <l xml:id="d004l37" n="36">Tu potes a tantis iam relevare malis.</l>
                <l xml:id="d004l38" n="37">Da dextram misero: tantis me absolve periclis</l>
                <l xml:id="d004l39" n="38">Et simul a tantis eripe, magne, malis.</l>
                <l xml:id="d004l40" n="39">Namque malis tantis si mens mea spiret in istis,</l>
                <l xml:id="d004l41" n="40">Effundam miris carmina multa modis.</l>
                <lb/>
                <lb/>
            </div1>
            <div1 xml:id="d005" type="section" decls="#md" met="E">
                <head>
                    <title>5</title>
                    <abbr>5</abbr>
                    <bibl source="digital">Michele Rossi</bibl>
                </head>
                <p xml:id="d005l1" n="0|1">ad Georgium Buzacharinum</p>
                <lb/>
                <l xml:id="d005l2" n="1">Buzacharine, alto Patavum sate sanguine, quid me</l>
                <l xml:id="d005l3" n="2">Dilanias miserum, quidve, puer, laceras?</l>
                <l xml:id="d005l4" n="3">Non mihi prisca meae praeclarae nomina gentis</l>
                <l xml:id="d005l5" n="4">Desint: quo tibi sum despiciendus ego?</l>
                <l xml:id="d005l6" n="5">Egregiam Ligurum vetustam ab origine duco</l>
                <l xml:id="d005l7" n="6">Stirpem, etsi patriam natus in urbe tua.</l>
                <l xml:id="d005l8" n="7">Nec fidas forma tantum, nec crede colori:</l>
                <l xml:id="d005l9" n="8">Nam decus et formam proxime carpet hyems.</l>
                <l xml:id="d005l10" n="9">Nonne vides magno superes ut vertice patrem,</l>
                <l xml:id="d005l11" n="10">Amplexu gravis es utque fies gravior?</l>
                <l xml:id="d005l12" n="11">Barba genis crescit roseis, cito labitur aetas.</l>
                <l xml:id="d005l13" n="12">Ergo age, vel fruere vel patiare frui,</l>
                <l xml:id="d005l14" n="13">Aut simul utrumque efficias. Mihi reddere vices</l>
                <l xml:id="d005l15" n="14">Ipse potes: habeo quid iuvet et sapiat.</l>
                <l xml:id="d005l16" n="15">Ni mea me mater paribus +bube+ scimus +animus+</l>
                <l xml:id="d005l17" n="16">Fallat. Habes habeo, si dabis ipse dabo</l>
                <l xml:id="d005l18" n="17">Sed neque divitiis neque auro aut divite cultu</l>
                <l xml:id="d005l19" n="18">Me sperne, aut opibus vincimur usque tuis.</l>
                <l xml:id="d005l20" n="19">Solus ego, nullus sibi quae communia frater</l>
                <l xml:id="d005l21" n="20">Vendicet; inscribo praedia, rura, domos.</l>
                <l xml:id="d005l22" n="21">Omnia quaeque damus; modo me, puer, unice serves,</l>
                <l xml:id="d005l23" n="22">Accipe: quam parvo munere dives eris!</l>
                <l xml:id="d005l24" n="23">Buzacharine, vides, morior misere: Georgi,</l>
                <l xml:id="d005l25" n="24">Sum tuus atque tuo dignus amore. Vale.</l>
                <lb/>
            </div1>
        </body>
    </text>
</TEI>
