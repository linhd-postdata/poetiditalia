<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BLOSIO-subu">
                    <title>suburbanum Augustini Chisii</title>
                    <title type="short">suburbanum</title>
                    <abbr>suburb.</abbr>
                    <bibl>Mary Quinlan-McGrath, 1990</bibl>
                </title>
                <author xml:id="BLOSIO" n="238.000">
                    <name>Blosio, Palladio</name>
                    <date>Collevecchio fere 1470 - 1550</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Palladio Blosio</persName>
                    <abbr>BLOSIO</abbr>
                </author>
                <respStmt>
                    <resp>Reference basis text</resp>
                    <name>Mary Quinlan-McGrath, 1990</name>
                </respStmt>
            </titleStmt>
            <extent>
                <measure unit="words" quantity="3219">3219</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Mary Quinlan-McGrath, 1990</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>3.00</idno>
                <date>1512</date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Annachiara Barizza</bibl>
                </head>
                <l xml:id="d001l1" n="1">Hellespontiaci Quisquis pomaria regis:</l>
                <l xml:id="d001l2" n="2">Quisquis et Alcinoi viridantes floribus hortos:</l>
                <l xml:id="d001l3" n="3">Tutaque pervigili laudavit poma Dracone:</l>
                <l xml:id="d001l4" n="4">Iam sileat, priscosque novis addicat honores.</l>
                <l xml:id="d001l5" n="5">Ecce altum Italiae decus Augustinus amoenos</l>
                <l xml:id="d001l6" n="6">Quales nulla etas hominum tulit, extruit hortos.</l>
                <l xml:id="d001l7" n="7">Unde canam? Qua parte vager? Quo fine residam?</l>
                <l xml:id="d001l8" n="8">Phoebe mone. seu tu potius, qui carminis huius</l>
                <l xml:id="d001l9" n="9">Silvarumque Papini autor. nam nec tibi phoebus</l>
                <l xml:id="d001l10" n="10">Par sonet, et centum prestas hac laude Marones.</l>
                <l xml:id="d001l11" n="11">Tu minimum deprome tua mihi nectar ab urna:</l>
                <l xml:id="d001l12" n="12">Qui veterum ornasti precioso carmine Villas:</l>
                <l xml:id="d001l13" n="13">Tu mihi pande vias, viresque in carmina funde:</l>
                <l xml:id="d001l14" n="14">Nec patiare meam tremere aut arescere silvam.</l>
                <l xml:id="d001l15" n="15">Est ultra, supraque Tybrim, sub vertice Iani,</l>
                <l xml:id="d001l16" n="16">Septimiana loci regio: Quo et nomine Porta</l>
                <l xml:id="d001l17" n="17">In vaticanum per littora Tybridis effert:</l>
                <l xml:id="d001l18" n="18">Heic nitidum consurgit opus: huc adfluit omnis</l>
                <l xml:id="d001l19" n="19">Spectatum Roma: huc Iuvenes, puerique, senesque:</l>
                <l xml:id="d001l20" n="20">Ut Quondam Iliacos subiit dum machina muros,</l>
                <l xml:id="d001l21" n="21">Ad Troiam fecere, ruunt. stupet ille decorem</l>
                <l xml:id="d001l22" n="22">Ruris: hic a cultu murorum divite pendet.</l>
                <l xml:id="d001l23" n="23">Hic artem stupet: ille loci geniumque, situmque:</l>
                <l xml:id="d001l24" n="24">Hinc Tybri, hinc Iano septum, septum undique roma.</l>
                <l xml:id="d001l25" n="25">Detinet hunc Tybris: illum via. nunc iuvat hortos</l>
                <l xml:id="d001l26" n="26">Visere: nunc hortis subiectum molliter antrum.</l>
                <l xml:id="d001l27" n="27">Antrum Piscinae, gelidisque natatibus aptum.</l>
                <l xml:id="d001l28" n="28">Hic celeres fabrorum operas coeuntibus effert:</l>
                <l xml:id="d001l29" n="29">Hi fieri potuisse negant. Ille itque, reditque:</l>
                <l xml:id="d001l30" n="30">Nec saciata refert post longos lumina visus.</l>
                <l xml:id="d001l31" n="31">Nunc diversi abeunt, repetuntque palatia et hortos.</l>
                <l xml:id="d001l32" n="32">Mox laudaturi coeunt. stupet ipse tumultus</l>
                <l xml:id="d001l33" n="33">Tybris: et alternas quatiunt nova murmura ripas.</l>
                <l xml:id="d001l34" n="34">Unus ego e turba (fateor) dum per latus omne</l>
                <l xml:id="d001l35" n="35">Ruris oberrassem, longum defixus et amens</l>
                <l xml:id="d001l36" n="36">Incubui extremam ad lucem, nec lumina torsi:</l>
                <l xml:id="d001l37" n="37">Lassatosque tuli nova per miracula visus.</l>
                <l xml:id="d001l38" n="38">Dii superi rus quale fuit, que praedia vidi:</l>
                <l xml:id="d001l39" n="39">Gaudia que exhausi! nunquam foelicius ullum</l>
                <l xml:id="d001l40" n="40">Indulsit mihi parca diem. Iam villa Vopisci</l>
                <l xml:id="d001l41" n="41">Excidit, et placidi scopulosa palatia Polli.</l>
                <l xml:id="d001l42" n="42">Haec quoque si vates nactus foret ille: fuissent</l>
                <l xml:id="d001l43" n="43">Illius haec et opus: fors praeposuisset et illis.</l>
                <l xml:id="d001l44" n="44">Eloquar audacter: nec me mea secula fallent:</l>
                <l xml:id="d001l45" n="45">Hic artes veterumque manus. nec prisca vetustas</l>
                <l xml:id="d001l46" n="46">Aut tumeat fabris: aut iam sibi plaudat Apelle.</l>
                <l xml:id="d001l47" n="47">Nam que porticibus, et cuncta per atria fulgent:</l>
                <l xml:id="d001l48" n="48">Aut vivas pinxisse, aut pictas animasse figuras</l>
                <l xml:id="d001l49" n="49">Creditur eximius pictor: Qui pene loquentes</l>
                <l xml:id="d001l50" n="50">Spirantesque dedit natura obstante colores.</l>
                <l xml:id="d001l51" n="51">Quod nova si subeat formandi cura Prometheum,</l>
                <l xml:id="d001l52" n="52">Mollius has possit flammis animare figuras:</l>
                <l xml:id="d001l53" n="53">Nec mereat penas tam pulchro ex munere: nec si</l>
                <l xml:id="d001l54" n="54">Mille ferat, renuat tam pulchro ex munere penas.</l>
                <l xml:id="d001l55" n="55">Has et Pygmalion nuptae praeferret eburnae.</l>
                <l xml:id="d001l56" n="56">His Narcisse etiam (neque enim tu pulchrior istis)</l>
                <l xml:id="d001l57" n="57">Errature minus, malles tabere figuris.</l>
                <l xml:id="d001l58" n="58">Tantus honos succis: talis data gratia picto est.</l>
                <l xml:id="d001l59" n="59">Cedat opus merito veterum: Cnydiaeque tabellae,</l>
                <l xml:id="d001l60" n="60">Et Rhodus, et multa que ducta est linea cura.</l>
                <l xml:id="d001l61" n="61">At miratus opus, volo iam mirere, sub illo</l>
                <l xml:id="d001l62" n="62">Quod latet, et tecto premitur que fabula sensu.</l>
                <l xml:id="d001l63" n="63">Heic Iuno ut veris vehitur Pavonibus: Extat</l>
                <l xml:id="d001l64" n="64">Heic Venus orta mari, et concha sub sydera fertur.</l>
                <l xml:id="d001l65" n="65">Heic Boreas raptam ferus avehit Orithyiam.</l>
                <l xml:id="d001l66" n="66">Heic Pandioniae reserant arcana sorores.</l>
                <l xml:id="d001l67" n="67">Denique quas Ovidi versus pinxere, repinxit</l>
                <l xml:id="d001l68" n="68">Pictor, et aequavit Pelignos arte colores.</l>
                <l xml:id="d001l69" n="69">Tam foelix pictor vate, ut pictore Poeta.</l>
                <l xml:id="d001l70" n="70">His tu exornasses tumidum si stamen Arachne:</l>
                <l xml:id="d001l71" n="71">Forsan et his cultam vicisses Pallada, certe</l>
                <l xml:id="d001l72" n="72">Aequasses: nec nunc turpares omnia taelis.</l>
                <l xml:id="d001l73" n="73">Nunc alios vocor in cultus. stat limine primo</l>
                <l xml:id="d001l74" n="74">Porticus ad Boream: retro altera vergit in Euros.</l>
                <l xml:id="d001l75" n="75">Inde anima, hinc igni sunt rura salubria, Que sol</l>
                <l xml:id="d001l76" n="76">Expurget tenebris, Boreas humentia siccet.</l>
                <l xml:id="d001l77" n="77">Quid quod et algorem tribuet borealis in aestu,</l>
                <l xml:id="d001l78" n="78">Altera calfaciet te porticus inde rigentem.</l>
                <l xml:id="d001l79" n="79">Temporibus mediis apta utraque, et utraque in hortos</l>
                <l xml:id="d001l80" n="80">Versa nitet: gratumque oculis respergit honorem</l>
                <l xml:id="d001l81" n="81">Herbarum: et citros spirantes naribus offert.</l>
                <l xml:id="d001l82" n="82">Nulla patent austris nocituris moenia: quamquam</l>
                <l xml:id="d001l83" n="83">Huc vix perveniant fracti tot montibus austri.</l>
                <l xml:id="d001l84" n="84">Si qua tamen flexu obliquo vis intulit illos:</l>
                <l xml:id="d001l85" n="85">Obiice murorum, et clusis cecidere fenestris.</l>
                <l xml:id="d001l86" n="86">His igitur passim libeat, passimque vagari</l>
                <l xml:id="d001l87" n="87">Porticibus, nocuo spectantes flamine tectos.</l>
                <l xml:id="d001l88" n="88">Ast e porticibus primis sese atria pandunt</l>
                <l xml:id="d001l89" n="89">Prima de hinc alio super bis stant altera versu:</l>
                <l xml:id="d001l90" n="90">Hec circum haud uno stant picta cubilia cultu.</l>
                <l xml:id="d001l91" n="91">O, ego quid primum heic stupeam? laquearia mirer?</l>
                <l xml:id="d001l92" n="92">An tabulata canam pictis haerentia tignis?</l>
                <l xml:id="d001l93" n="93">Dedaleamve manum ligno demirer in omni?</l>
                <l xml:id="d001l94" n="94">An pictum egregie laterem, nitidaque figura</l>
                <l xml:id="d001l95" n="95">Substratum pedibus? pario ne e marmore postes</l>
                <l xml:id="d001l96" n="96">Portarumque fenestrarumque canam? utque merentur</l>
                <l xml:id="d001l97" n="97">Insculptos celo properem sustollere coelo?</l>
                <l xml:id="d001l98" n="98">Aureus effulget nitor his: argenteus illis:</l>
                <l xml:id="d001l99" n="99">Haec uno, illa alio: at pulchro stant omnia cultu.</l>
                <l xml:id="d001l100" n="100">Huc feror, huc referor: modo me tenet utraque captum</l>
                <l xml:id="d001l101" n="101">Porticus, in superas amor est nunc scandere parteis:</l>
                <l xml:id="d001l102" n="102">Nunc iterum labi e superis, infraque reverti:</l>
                <l xml:id="d001l103" n="103">Nunc iuvat ad superos iterum, supraque referri.</l>
                <l xml:id="d001l104" n="104">Nunc ductare aciem porrecta per ordine longo</l>
                <l xml:id="d001l105" n="105">Agmina portarum: et sibi se reddentia pulchre</l>
                <l xml:id="d001l106" n="106">Atria. nunc alios infraque supraque ferentes</l>
                <l xml:id="d001l107" n="107">Insertosque gradus muris, et pariete tectos.</l>
                <l xml:id="d001l108" n="108">O, ego vos ne loquar lapides? disiectaque passim</l>
                <l xml:id="d001l109" n="109">Marmora, marmoreique gradus, de marmore crustae?</l>
                <l xml:id="d001l110" n="110">Vos ne hipocausta canam tenues voluentia fumos</l>
                <l xml:id="d001l111" n="111">Ipsa vel e pario constantia marmore? Quod si</l>
                <l xml:id="d001l112" n="112">Nunc quoque Barbaricae starent commercia gentis:</l>
                <l xml:id="d001l113" n="113">Huc Paros, huc Nomades, et queis data marmore phama est</l>
                <l xml:id="d001l114" n="114">Convulsas traherent rupes. hinc multa Columna</l>
                <l xml:id="d001l115" n="115">Staret porticibus: densumque per omnia marmor</l>
                <l xml:id="d001l116" n="116">Atria: Tum citriacque trabes, caedroque recisae</l>
                <l xml:id="d001l117" n="117">Afflarent cameris: neque mallet barbarus usquam</l>
                <l xml:id="d001l118" n="118">Arboribus saxisque suos decrescere montes.</l>
                <l xml:id="d001l119" n="119">Sic quoque Quum nullae vectent externa carinae,</l>
                <l xml:id="d001l120" n="120">Marmora conspicimus late. quae tu undique cogis</l>
                <l xml:id="d001l121" n="121">Eruta seu terra, veterum seu fracta ruinis.</l>
                <l xml:id="d001l122" n="122">Hinc tua laus maior, quod ditia paupere in aevo</l>
                <l xml:id="d001l123" n="123">Rura locas: quae Rura colunt, mirantur et urbes.</l>
                <l xml:id="d001l124" n="124">At supera extulimus, tanquam non infera laudem</l>
                <l xml:id="d001l125" n="125">Sint habitura suam. Vos praeteriisse nephandum</l>
                <l xml:id="d001l126" n="126">Inferni cultique lares: Qui dulcia tantae</l>
                <l xml:id="d001l127" n="127">Et fertis facile et ridetis pondera villae.</l>
                <l xml:id="d001l128" n="128">Stant geminae effossae circum, subterque cavernae,</l>
                <l xml:id="d001l129" n="129">Altera in alterius positae radicibus: et vi</l>
                <l xml:id="d001l130" n="130">Murorum solida, et crassa compage rigentes:</l>
                <l xml:id="d001l131" n="131">Fundamenta loco, et domibus fulcra ampia supernis.</l>
                <l xml:id="d001l132" n="132">Hec et coeliferos Athlantis et Herculis armos</l>
                <l xml:id="d001l133" n="133">Sufficerent. super his coelum, coeloque minantes</l>
                <l xml:id="d001l134" n="134">Starent tergemino connixi vertice montes:</l>
                <l xml:id="d001l135" n="135">Staret Athos, Taurusque, et nubiger Apenninus.</l>
                <l xml:id="d001l136" n="136">Nec quae Caesarei moles labat Amphitheatri,</l>
                <l xml:id="d001l137" n="137">Hac niti se mole neget. Par gratia tantis</l>
                <l xml:id="d001l138" n="138">Roboribus: par lucet honos. minimumque supernae</l>
                <l xml:id="d001l139" n="139">Invidet Ima domus. varias sic ducta per artes</l>
                <l xml:id="d001l140" n="140">Antra micant late, variosque parantur ad usus.</l>
                <l xml:id="d001l141" n="141">Heic loca servandis sicca aut humentia rebus:</l>
                <l xml:id="d001l142" n="142">Et centum numeres penori structoria cellas.</l>
                <l xml:id="d001l143" n="143">O, quales epulas condi, quae caecuba condent:</l>
                <l xml:id="d001l144" n="144">Quas epulas proment, et qualia caecuba promi?</l>
                <l xml:id="d001l145" n="145">Non tamen ad luxus tibi tanta parata voluptas</l>
                <l xml:id="d001l146" n="146">Sed laudem factura nitet. quam prodiga virtus</l>
                <l xml:id="d001l147" n="147">Excitet, et magnos trahat in convivia reges.</l>
                <l xml:id="d001l148" n="148">Novimus. et si non alia tu nobilis esses:</l>
                <l xml:id="d001l149" n="149">Hac multum noscendus eras. te quisque vocantem</l>
                <l xml:id="d001l150" n="150">Ad lautas epulas modo nobilis advena sensit.</l>
                <l xml:id="d001l151" n="151">Convivas tu sepe deos, ipsumque Tonantem</l>
                <l xml:id="d001l152" n="152">In tua tecta vocas. Qui te dignatur honora</l>
                <l xml:id="d001l153" n="153">Maiestate potens. I, nunc operosa vetustas:</l>
                <l xml:id="d001l154" n="154">Et Pelopis genitorem effer. conviva deorum</l>
                <l xml:id="d001l155" n="155">Is fuit: huic etiam deus est conviva: vocatur</l>
                <l xml:id="d001l156" n="156">Tantalus: Iste vocat. confer modo numina: et ipsum</l>
                <l xml:id="d001l157" n="157">Cum nostro iove pone Iovem. fuit ille procaxque</l>
                <l xml:id="d001l158" n="158">Et malus: et primos dedit in sua tempora fures,</l>
                <l xml:id="d001l159" n="159">Hic bonus, extremosque fugat se principe fures.</l>
                <l xml:id="d001l160" n="160">Iustitiaque regit terras, frenatque superbos.</l>
                <l xml:id="d001l161" n="161">Ad tua nunc referor rura Augustine: nec ipsos</l>
                <l xml:id="d001l162" n="162">Dicere nostra deos mavult chelys. huc age, et iisdem</l>
                <l xml:id="d001l163" n="163">Queis egressus eram reducem me siste sub antris.</l>
                <l xml:id="d001l164" n="164">An quis in his antris metuat torrentius astrum</l>
                <l xml:id="d001l165" n="165">Solis, et aestivi rabiem canis? anne per aestum</l>
                <l xml:id="d001l166" n="166">His Geticus non cedat ager? non thessala Tempe?</l>
                <l xml:id="d001l167" n="167">Certe ager his geticus, cedant et thessala Tempe.</l>
                <l xml:id="d001l168" n="168">O, ego ut heic dulces malim componere somnos,</l>
                <l xml:id="d001l169" n="169">Et solidos sine sole dies damnare quieti:</l>
                <l xml:id="d001l170" n="170">Ni tua rura vocent, et odori floribus horti.</l>
                <l xml:id="d001l171" n="171">Sed tua rura vocant, et amor subit ire per hortos.</l>
                <l xml:id="d001l172" n="172">Qua tamen ingrediar, que ve exceptura vagantem</l>
                <l xml:id="d001l173" n="173">Meta sit, addubito, et longo premor ordine rerum.</l>
                <l xml:id="d001l174" n="174">Adsitis nymphac Tyberinides: Et vaga ruris</l>
                <l xml:id="d001l175" n="175">Numina cum Faunis Satyri: tenerumque Poetam</l>
                <l xml:id="d001l176" n="176">Usque per umbrosos horti deducite tractus.</l>
                <l xml:id="d001l177" n="177">Tuque, o, cui nitidas flavus tibris invidet undas,</l>
                <l xml:id="d001l178" n="178">Fons hortensis ades. tenui qui murmure molles</l>
                <l xml:id="d001l179" n="179">Eiacularis aquas, riguoque interstrepis horto.</l>
                <l xml:id="d001l180" n="180">Vestra canam: vestrae vos claudite carmina villae.</l>
                <l xml:id="d001l181" n="181">Quid primum? dicam ne vias? dicam ne recessus?</l>
                <l xml:id="d001l182" n="182">Huc agor, heic teneor: nunc huc nunc distrahor illuc</l>
                <l xml:id="d001l183" n="183">Mentis inops: unoque velim decurrere visu</l>
                <l xml:id="d001l184" n="184">Omnia, nec multo satis est decurrere visu</l>
                <l xml:id="d001l185" n="185">Singula. nunc faciemque loci, tractusque beatos</l>
                <l xml:id="d001l186" n="186">Hortorum, et positas operosis cultibus herbas:</l>
                <l xml:id="d001l187" n="187">Nunc varias miror Topiaria texta per artes.</l>
                <l xml:id="d001l188" n="188">Umbrarumque nemus foelix, et odora beatis</l>
                <l xml:id="d001l189" n="189">Poma sub arboribus. nunc longo retia tractu</l>
                <l xml:id="d001l190" n="190">Lignea: queis herbae serpunt floresque pererrant.</l>
                <l xml:id="d001l191" n="191">Huc feror, huc amens referor, ceu concita moenas</l>
                <l xml:id="d001l192" n="192">Ismario, phrigioque furens de vertice gallus.</l>
                <l xml:id="d001l193" n="193">Te ne ego laurigerum dicam nemus? unde poetis</l>
                <l xml:id="d001l194" n="194">Sed meritus frondescat apex? te myrthea silva?</l>
                <l xml:id="d001l195" n="195">Buxea te? an fato vos iam meliore cupressi?</l>
                <l xml:id="d001l196" n="196">Vos ne ego Pontano multum cantata poete</l>
                <l xml:id="d001l197" n="197">Poma loquar? citriumque nemus? quae ve aurea parte</l>
                <l xml:id="d001l198" n="198">Parte virent, biferoque micant pomaria cultu?</l>
                <l xml:id="d001l199" n="199">Heu parci nimium reges, Quos alta vetustas</l>
                <l xml:id="d001l200" n="200">Extulit. heic nulli servant tot poma dracones.</l>
                <l xml:id="d001l201" n="201">Vilibus illi hortis vigiles posuere Dracones.</l>
                <l xml:id="d001l202" n="202">Hos merito Alcides et clava est ulta trinodis:</l>
                <l xml:id="d001l203" n="203">Nullo hic Alcide. quo nec sunt monstra, necesse est.</l>
                <l xml:id="d001l204" n="204">Das populo, paucis quae poma negaverat athlas.</l>
                <l xml:id="d001l205" n="205">Huc huc deserto senior Gargetius horto,</l>
                <l xml:id="d001l206" n="206">Migret et Alcinous: migrent et numina Ponti.</l>
                <l xml:id="d001l207" n="207">Et sua pervigiles iam laxent poma Dracones.</l>
                <l xml:id="d001l208" n="208">Quid reliqua innumeris dicam fulgentia late</l>
                <l xml:id="d001l209" n="209">Poma sub arboribus, nimiumque gravantia ramos</l>
                <l xml:id="d001l210" n="210">Pondera? Quid memorem succos, memoremve colores?</l>
                <l xml:id="d001l211" n="211">Quot Natura potens toto diffudit in orbe:</l>
                <l xml:id="d001l212" n="212">Quot Mauri, quot Thraces habent, quot Iberus, et Indi</l>
                <l xml:id="d001l213" n="213">Denique Quot libris collegit Plinius aureis,</l>
                <l xml:id="d001l214" n="214">Tot, pluresque tuo congessit villicus horto.</l>
                <l xml:id="d001l215" n="215">Sed tamen haec Natura dedit. Quid poma per artem</l>
                <l xml:id="d001l216" n="216">Innumera enumerem externis pendentia ramis</l>
                <l xml:id="d001l217" n="217">Insitionis opus? mixtoque sapore colori</l>
                <l xml:id="d001l218" n="218">Non sua in Alterutris, alienaque pondera truncis?</l>
                <l xml:id="d001l219" n="219">Miratur se mala Pirus, pira ducere Malus:</l>
                <l xml:id="d001l220" n="220">Inque suis aliena, aliis sua crescere ramis.</l>
                <l xml:id="d001l221" n="221">Miscentur placida austeris: et mollia duris:</l>
                <l xml:id="d001l222" n="222">Grandiaque exiguis: simul et Sylvestria cultis.</l>
                <l xml:id="d001l223" n="223">Stant cerasis durae corni: atque immitia Malis</l>
                <l xml:id="d001l224" n="224">Mespila: Macte animo. qui dura atque aspera mollis,</l>
                <l xml:id="d001l225" n="225">Mollia subduras: exaequas grandia: adauges</l>
                <l xml:id="d001l226" n="226">Exigua: alternisque beas pomaria succis.</l>
                <l xml:id="d001l227" n="227">An solum memorent Amphiona, et Orphea solum,</l>
                <l xml:id="d001l228" n="228">Ismarus et Thebe? lapides in molibus illum</l>
                <l xml:id="d001l229" n="229">Ponentem fidibus: hunc bruta, ferasque trahentem:</l>
                <l xml:id="d001l230" n="230">Tu silvas, truncosque domas. nimiumque rigentes</l>
                <l xml:id="d001l231" n="231">Pomorum exaequas fastus. artisque beatae</l>
                <l xml:id="d001l232" n="232">Munere, Naturam cultu meliore reponis.</l>
                <l xml:id="d001l233" n="233">Quid mille enumerem Bacchi pomaria? Quid ve</l>
                <l xml:id="d001l234" n="234">Umbrarum spaciis delapsas leniter uvas?</l>
                <l xml:id="d001l235" n="235">Quid violas? et utranque Rosam? Quid lilia? et omnes</l>
                <l xml:id="d001l236" n="236">Enumerem florum cumulos? heic vincitur Ethna.</l>
                <l xml:id="d001l237" n="237">Hyblaque. non alibi Zephiri foelicius errant.</l>
                <l xml:id="d001l238" n="238">Heic venus et charites, placidique morantur amores.</l>
                <l xml:id="d001l239" n="239">Haec Veris sit vera domus: cui tota rubentis</l>
                <l xml:id="d001l240" n="240">Pomonae, et viridis cesserunt Numina Florae.</l>
                <l xml:id="d001l241" n="241">Nunc te, Quam Tybris supra alluit, Influit intra,</l>
                <l xml:id="d001l242" n="242">O, Specus uda canam. teneris que lusibus apta</l>
                <l xml:id="d001l243" n="243">Nympharum, humenti recreas Tyberinidas antro.</l>
                <l xml:id="d001l244" n="244">Sepe quibus teneros Satyrorum Iungis amores.</l>
                <l xml:id="d001l245" n="245">O, Qualis nitor, et muscosis Gratia tectis.</l>
                <l xml:id="d001l246" n="246">Quantus inerrat honos. Durum, o nimiumque severum</l>
                <l xml:id="d001l247" n="247">Cui non Ire lacu subeat tam grata voluptas.</l>
                <l xml:id="d001l248" n="248">Heic Diana suos tuto deponat amictus,</l>
                <l xml:id="d001l249" n="249">Nec deprehensa lavet, nec plectat visa videntem.</l>
                <l xml:id="d001l250" n="250">Heic natet. heic spreto nasci cytherea profundo</l>
                <l xml:id="d001l251" n="251">Malit, et heic nimios natorum temperet ignes.</l>
                <l xml:id="d001l252" n="252">Quid moror? heic Nymphae, satyrique, Diana, venusque:</l>
                <l xml:id="d001l253" n="253">Diique, deaeque lavant. Idem est mortalibus usus,</l>
                <l xml:id="d001l254" n="254">Diique, hominesque lavant. Quod si ceu flumine ferri</l>
                <l xml:id="d001l255" n="255">Per specus hoc libeat: possis ceu flumine ferri.</l>
                <l xml:id="d001l256" n="256">Cymbula nam presto est qua tu lustrare natatus</l>
                <l xml:id="d001l257" n="257">Nympharum, et vitreo possis in gurgite pisces.</l>
                <l xml:id="d001l258" n="258">O, superis haec digna deis loca. Quo ve tonantem</l>
                <l xml:id="d001l259" n="259">Eliciat Iuno: et toruum venus aurea Martem.</l>
                <l xml:id="d001l260" n="260">O, nobis ter fausta dies. qua prima locasti</l>
                <l xml:id="d001l261" n="261">Fundamenta loci, tibi quum subrepsit honestae</l>
                <l xml:id="d001l262" n="262">Laudis amor. ditesque animos, mentemque reliquit</l>
                <l xml:id="d001l263" n="263">Et quid erat, Quo tanta urbi Augustine parares</l>
                <l xml:id="d001l264" n="264">Gaudia: tot rerum duce te frueremur acervos?</l>
                <l xml:id="d001l265" n="265">Quid nisi dulcis amor patriae, quam Civis honoras:</l>
                <l xml:id="d001l266" n="266">Quid nisi Dulcis amor verae et sine crimine laudis?</l>
                <l xml:id="d001l267" n="267">Haec quoque que vario posuisti et divite cultu,</l>
                <l xml:id="d001l268" n="268">Num poteras meliore situ, genioque, locoque?</l>
                <l xml:id="d001l269" n="269">Ipse Tybris (miranda fides) infraque: supraque:</l>
                <l xml:id="d001l270" n="270">Trux sonat: heic placido propter tua labitur alveo:</l>
                <l xml:id="d001l271" n="271">Dextra novum exagitat pontem, sed leniter unda:</l>
                <l xml:id="d001l272" n="272">Sub pontem Bacchatur aquis. et flumine largo</l>
                <l xml:id="d001l273" n="273">Impetuosa ruit. Donec (ceu Colcha Propontis</l>
                <l xml:id="d001l274" n="274">Bosphoreo contracta mari) mediamne supina</l>
                <l xml:id="d001l275" n="275">Frangitur: et geminum strepit indignata per amnem.</l>
                <l xml:id="d001l276" n="276">Laeva Triumphalis luctatur in aggere pontis:</l>
                <l xml:id="d001l277" n="277">Sub pontem Hadriani, Quo non Augustior alter</l>
                <l xml:id="d001l278" n="278">Tegminibus patrum roseis, et pondere sacro.</l>
                <l xml:id="d001l279" n="279">Adde quod huc nullis iter est per saxa carinis:</l>
                <l xml:id="d001l280" n="280">Seu quas Tirrheno Tybris subvexit ab aestu:</l>
                <l xml:id="d001l281" n="281">Seu Quas flumineum fert unda secunda per amnem.</l>
                <l xml:id="d001l282" n="282">Pax aeterna loco est. nec remis frangitur unda:</l>
                <l xml:id="d001l283" n="283">Ne strepitum Nautae: neu det Sentina putorem.</l>
                <l xml:id="d001l284" n="284">Sic fluvii vicina quies: et longus utrinque</l>
                <l xml:id="d001l285" n="285">Undarum sonitus iuvat: ut nec murmure multo</l>
                <l xml:id="d001l286" n="286">Obstrepat, et leni requies eat alta susurro.</l>
                <l xml:id="d001l287" n="287">Sic sedes augusta loci: Quem farrea messis,</l>
                <l xml:id="d001l288" n="288">Et novus, et veteres exornant undique pontes.</l>
                <l xml:id="d001l289" n="289">Quid quod honorati tua praedia suspicor olim</l>
                <l xml:id="d001l290" n="290">Coclitis: aut magni data dictatoris aratro.</l>
                <l xml:id="d001l291" n="291">Forsan et heic fixit tentoria Porsena: forsan</l>
                <l xml:id="d001l292" n="292">Huc coniurato transcendens pectore, dextram</l>
                <l xml:id="d001l293" n="293">Mutius errantem subiecto torruit igni:</l>
                <l xml:id="d001l294" n="294">Fertque locus meritos tantae virtutis honores.</l>
                <l xml:id="d001l295" n="295">Adde quod es foelix vicino Rure duorum</l>
                <l xml:id="d001l296" n="296">Magnorum Patrum, roseo qui tegmine fulgent.</l>
                <l xml:id="d001l297" n="297">Illum Riaria: hunc alium Pharnesia magnae</l>
                <l xml:id="d001l298" n="298">Emisere domus: tulit haec in culmina virtus.</l>
                <l xml:id="d001l299" n="299">Hic bona pars magni, sed princeps ille senatus.</l>
                <l xml:id="d001l300" n="300">At quod in urbanis, et pene intersitus urbi,</l>
                <l xml:id="d001l301" n="301">Inde domos, hinc Rura vides, qua plurima Iani</l>
                <l xml:id="d001l302" n="302">Funditur, et toto passim stat vinea colle:</l>
                <l xml:id="d001l303" n="303">Hoc erat, ut semper bonus Augustine, vel ipsa</l>
                <l xml:id="d001l304" n="304">Urbanus per Rura fores: placidusque per urbes.</l>
                <l xml:id="d001l305" n="305">Ergo loci nactum sedes, hinc Rura deorum,</l>
                <l xml:id="d001l306" n="306">Hinc urbs: hinc Ianus: hinc plana: hinc alta decorant.</l>
                <l xml:id="d001l307" n="307">Quod si te veterum capiant monumenta Quiritum:</l>
                <l xml:id="d001l308" n="308">Aspicis hinc Iani collem: trans flumina Templum:</l>
                <l xml:id="d001l309" n="309">Qua fora iuncta foris, et structo Ianus in arcu.</l>
                <l xml:id="d001l310" n="310">Hac Tarpeia micat rupes olim aucta tropeis.</l>
                <l xml:id="d001l311" n="311">Inde Palatinus multo de Caesare fulget.</l>
                <l xml:id="d001l312" n="312">Mox et Aventini radiant tibi culmina montis.</l>
                <l xml:id="d001l313" n="313">Inde ad te rediens, Marcelli dona videbis:</l>
                <l xml:id="d001l314" n="314">Et Pompeianum pene e regione Theatrum:</l>
                <l xml:id="d001l315" n="315">Quintia cis Tybrim: trans Tybrim Martia prata,</l>
                <l xml:id="d001l316" n="316">Heic haec tum fuerant dices: mediusque rotabis</l>
                <l xml:id="d001l317" n="317">Luminibus subiecta tuis. Quae singula passim</l>
                <l xml:id="d001l318" n="318">Explicet: et docto memoret Cornelius ore.</l>
                <l xml:id="d001l319" n="319">O, decus eximium ruris: Quo cernere fas est</l>
                <l xml:id="d001l320" n="320">Terrarum dominos et pene attingere montes.</l>
                <l xml:id="d001l321" n="321">O, facies ter fausta loci: cui sorte beata</l>
                <l xml:id="d001l322" n="322">Contigit: ut Nili Tybris regnator et Histri,</l>
                <l xml:id="d001l323" n="323">Augustine tuos nunc sedulus irriget hortos.</l>
                <l xml:id="d001l324" n="324">Nec tamen immerito. namque ut tibi prodigus amnis</l>
                <l xml:id="d001l325" n="325">Porgit aquas, gestitque tuis se se indere plantis:</l>
                <l xml:id="d001l326" n="326">Sic tu pro meritis, et pro virtute beatas</l>
                <l xml:id="d001l327" n="327">Fundis opes. multosque tuis das crescere donis.</l>
                <l xml:id="d001l328" n="328">Fundit aquas merito tibi Tybris, et irrigat hortos.</l>
                <l xml:id="d001l329" n="329">Qui mihi nunc flavis sese exeruisse videtur</l>
                <l xml:id="d001l330" n="330">Vorticibus, multa redimitus tempora canna:</l>
                <l xml:id="d001l331" n="331">Et rerum pleno curvatus Bracchia cornu,</l>
                <l xml:id="d001l332" n="332">Sic tecum effari, atque has alte reddere voces.</l>
                <l xml:id="d001l333" n="333">Nunc mea nobilitas squalentibus obsita ripis,</l>
                <l xml:id="d001l334" n="334">Auspicio meliore redit. Iam Tybris honoris</l>
                <l xml:id="d001l335" n="335">Ibit aquis: audaxque meum delabar in aequor.</l>
                <l xml:id="d001l336" n="336">Namque ego postquam illud, Quo nullum maius in orbe,</l>
                <l xml:id="d001l337" n="337">Occidit Imperium, Quod Caesarum inertia fregit:</l>
                <l xml:id="d001l338" n="338">Inde minor labi coepi. puduitque superstes</l>
                <l xml:id="d001l339" n="339">Tot simul amissis Tybrim producere flumen.</l>
                <l xml:id="d001l340" n="340">Atque utinam tum me rursus Phaetontius ignis</l>
                <l xml:id="d001l341" n="341">Exhausisset aquis: aut issem in viscera terrae:</l>
                <l xml:id="d001l342" n="342">Non ego Barbaricis Romam flagrare ruinis,</l>
                <l xml:id="d001l343" n="343">Igne crepare domos, ferro subsidere turres,</l>
                <l xml:id="d001l344" n="344">Nec disiecta meis vidissem moenia ripis.</l>
                <l xml:id="d001l345" n="345">An non me libicis mersum praestaret harenis,</l>
                <l xml:id="d001l346" n="346">Quum gemitus audirem hominum, atque in morte querelas?</l>
                <l xml:id="d001l347" n="347">Quum Getica praesecta manu tot colla, cruorem</l>
                <l xml:id="d001l348" n="348">Amni immiscerent nostro, cruor iret ut amnis.</l>
                <l xml:id="d001l349" n="349">O, ego fluminibus siccis quam sponte fuissem,</l>
                <l xml:id="d001l350" n="350">Me nolente meas biberet quum Barbarus undas.</l>
                <l xml:id="d001l351" n="351">Sed tamen esse deum nocuit, quod lege deorum</l>
                <l xml:id="d001l352" n="352">Flumina perpetuo damnamur vivere cursu.</l>
                <l xml:id="d001l353" n="353">Quod potui tamen indolui, mersusque profundo</l>
                <l xml:id="d001l354" n="354">Me me auxi lachrimis: quodque omni ex orbe ferebam,</l>
                <l xml:id="d001l355" n="355">Deieci obscuro sertum miserabile in antro.</l>
                <l xml:id="d001l356" n="356">Truncaque Tyrrhenis illisi cornua saxis.</l>
                <l xml:id="d001l357" n="357">At prior ex animo clades effluxerat, ut nos</l>
                <l xml:id="d001l358" n="358">Relligio miserata pie respexit, et urbem</l>
                <l xml:id="d001l359" n="359">Restituit cum sede, Penatibus, et veris diis:</l>
                <l xml:id="d001l360" n="360">Illud non tuleram, quod iam fulgentibus urbis</l>
                <l xml:id="d001l361" n="361">Moenibus, et posita, romae quae proxima, roma:</l>
                <l xml:id="d001l362" n="362">Solus iners fluerem. Solus marcente profundo</l>
                <l xml:id="d001l363" n="363">Stercoreis turparer aquis. neque margine ripae</l>
                <l xml:id="d001l364" n="364">Ex alio melior, Villis ornarer, utrinque</l>
                <l xml:id="d001l365" n="365">Sordidus: et nulla fluerem non paupere ripa.</l>
                <l xml:id="d001l366" n="366">Quoque magis dolor esset, erant Anienis honores</l>
                <l xml:id="d001l367" n="367">Accepti: Quod qui tenui nos influit amne:</l>
                <l xml:id="d001l368" n="368">Tam claris olim nituit cum carmine villis:</l>
                <l xml:id="d001l369" n="369">Queisque Anien nituit mea pars, ego totus egerem.</l>
                <l xml:id="d001l370" n="370">Abstulit has tandem tuus Augustine querelas</l>
                <l xml:id="d001l371" n="371">Ruris honos, dextrae quem miror in aggere ripae.</l>
                <l xml:id="d001l372" n="372">Tu moerentem amnem, et squalentia flumina luctu,</l>
                <l xml:id="d001l373" n="373">Liventemque situm precioso abstergis honore.</l>
                <l xml:id="d001l374" n="374">Ergo ego deposito, tuleram quem moestus, amictu:</l>
                <l xml:id="d001l375" n="375">In veteres ibo cultus. et serta resumens,</l>
                <l xml:id="d001l376" n="376">Usque dies peragam festos. nymphasque ciebo,</l>
                <l xml:id="d001l377" n="377">Quae nectant Choreas: et saltu lene crepanti</l>
                <l xml:id="d001l378" n="378">Plausurum choreis mecum labantur in aequor.</l>
                <l xml:id="d001l379" n="379">Spectatum molles venient Nereides: ibit</l>
                <l xml:id="d001l380" n="380">Caeruleus Triton concha: et trahet agmina secum</l>
                <l xml:id="d001l381" n="381">Aequoris: et nostro Tirrhenidas agmine Iunget.</l>
                <l xml:id="d001l382" n="382">Littora plangentur strepitu, Tyberinaque longe</l>
                <l xml:id="d001l383" n="383">Hostia, et adstantes vicino murmure Silvae,</l>
                <l xml:id="d001l384" n="384">Mirabuntur aquae nova gaudia, erunt quoque miro</l>
                <l xml:id="d001l385" n="385">Piscibus, et stupidos vertent ad littora Phocas.</l>
                <l xml:id="d001l386" n="386">Post, ego sedato de te loquar ista tumultu.</l>
                <l xml:id="d001l387" n="387">Neptunne, aethernum mihi numen, et agmina ponti</l>
                <l xml:id="d001l388" n="388">Cetera, que nostros Iuvistis mitia plausus:</l>
                <l xml:id="d001l389" n="389">Unum oro, ut nostri autorem quem nostis honoris,</l>
                <l xml:id="d001l390" n="390">Et chisium, et Rueram toto cantetis in orbe.</l>
                <l xml:id="d001l391" n="391">Dumque per oceanum, et medias transcurritis undas,</l>
                <l xml:id="d001l392" n="392">Hunc Lybiae totis celebrem reddatis in oris,</l>
                <l xml:id="d001l393" n="393">Atque Asia in magna. Satis hoc. pars tertia novit.</l>
                <l xml:id="d001l394" n="394">Annuet, ornantemque undas Neptunnus amabit.</l>
                <l xml:id="d001l395" n="395">Haec ego Que potero referam Augustine. Sed infra</l>
                <l xml:id="d001l396" n="396">Longe: quam meritus. Certe hoc sub rure iacebo</l>
                <l xml:id="d001l397" n="397">Semper, et haec totum statuam sub praedia numen.</l>
                <l xml:id="d001l398" n="398">Heic undis dabo iura, dabis mihi tu, et dabis undis:</l>
                <l xml:id="d001l399" n="399">Heic placidis famulabor aquis: hortosque rigabo</l>
                <l xml:id="d001l400" n="400">Lenibus alluviis. ne ve excrescentibus undis</l>
                <l xml:id="d001l401" n="401">Horti oblimentur: vernas cohibebimus undas.</l>
                <l xml:id="d001l402" n="402">Utque tuum variis colludat piscibus antrum:</l>
                <l xml:id="d001l403" n="403">Aequoris huc adigam pisces, bis agmina iungam</l>
                <l xml:id="d001l404" n="404">Nostra, tuum ut variis colludat piscibus antrum.</l>
                <l xml:id="d001l405" n="405">Restat, ut ipse meos tibi dem foeliciter annos:</l>
                <l xml:id="d001l406" n="406">Tam vivas, quam vivit aqua haec, quam flumina durant.</l>
                <l xml:id="d001l407" n="407">Haec Tybris. et multo circum tua lumine oberrans,</l>
                <l xml:id="d001l408" n="408">Obstupuit: succosque herbis, roremque reliquit.</l>
                <l xml:id="d001l409" n="409">Macte animo Augustine potens: Qui praedia tantis</l>
                <l xml:id="d001l410" n="410">Erexti speciosa bonis. tibi Roma coronas</l>
                <l xml:id="d001l411" n="411">Debet, et insignes titulos: cui prisca reponis</l>
                <l xml:id="d001l412" n="412">Moenia: queis nostro iam nos desuevimus aevo.</l>
                <l xml:id="d001l413" n="413">Tu Tybrim, tu urbem, et Romana suburbia, plusquam</l>
                <l xml:id="d001l414" n="414">Prodigus exornas. nullis tua dextra pepercit</l>
                <l xml:id="d001l415" n="415">Sumptibus: et grandi parvum rus extruis auro.</l>
                <l xml:id="d001l416" n="416">Macte, vel hoc uno proiectu illustrior, omni</l>
                <l xml:id="d001l417" n="417">Parcorum Regum gaza: quibus insidet auri</l>
                <l xml:id="d001l418" n="418">Usque sitis: nullosque aurum potiuntur ad usus.</l>
                <l xml:id="d001l419" n="419">Nec pudet effossis Reges servire metallis.</l>
                <l xml:id="d001l420" n="420">Te te animo regem, Reges venerentur avari,</l>
                <l xml:id="d001l421" n="421">Qui poteris: qui aurum, et cogis servire metalla.</l>
                <l xml:id="d001l422" n="422">Digne Tago propiore frui, cuique alluat Hermus</l>
                <l xml:id="d001l423" n="423">Praedia, et auricomis ditet Pactolus harenis.</l>
                <l xml:id="d001l424" n="424">Ergo ego Qui immerito Romae sum natus, et altus,</l>
                <l xml:id="d001l425" n="425">Quam tu exornasti: patriae contactus amore,</l>
                <l xml:id="d001l426" n="426">Ad superos hec vota feram. Tibi praemia reddant</l>
                <l xml:id="d001l427" n="427">Tantorum meritorum, et quas non possumus ipsi</l>
                <l xml:id="d001l428" n="428">In coelo statuas statuant. dent Nestoris annos</l>
                <l xml:id="d001l429" n="429">Et Priami: at faustos Priami ceu Nestoris annos.</l>
                <l xml:id="d001l430" n="430">Ut tua quae longe pollet, terraque, marique:</l>
                <l xml:id="d001l431" n="431">Inconcussa fides maneat terraque, marique.</l>
                <l xml:id="d001l432" n="432">Ut ferat, et referat tutas tibi Navita merces:</l>
                <l xml:id="d001l433" n="433">Nec Pirata obsit, nec fractis unda procellis:</l>
                <l xml:id="d001l434" n="434">At faveat notus, et fratres tua vela secundent.</l>
                <l xml:id="d001l435" n="435">Ut virides aevi valeas traducere Parteis,</l>
                <l xml:id="d001l436" n="436">Decrepitam ut senium, seniumque reare Iuventam.</l>
                <l xml:id="d001l437" n="437">Ut soboles Quam dii dederint, tibi gaudia multum</l>
                <l xml:id="d001l438" n="438">Augeat: et foelix foelicem turba coronet.</l>
                <l xml:id="d001l439" n="439">Haec ego. nam quod ego plura his precer? an tibi regna?</l>
                <l xml:id="d001l440" n="440">Rex animo es. patriae ne optem melioris honores?</l>
                <l xml:id="d001l441" n="441">At Senis natum, civem ascivere Quirites.</l>
                <l xml:id="d001l442" n="442">An poteras melius nasci, meliusque renasci,</l>
                <l xml:id="d001l443" n="443">Quam Senas natu nancisci, munere Romam?</l>
                <l xml:id="d001l444" n="444">Utraque te colit: Utrique Augustine decori es.</l>
                <l xml:id="d001l445" n="445">Quam bene tu Senis natus: Romaeque renatus:</l>
                <l xml:id="d001l446" n="446">Quas insigne lupae socias devinxerat urbes.</l>
                <l xml:id="d001l447" n="447">Quid memorem clarum stemma, et de Partibus ortum?</l>
                <l xml:id="d001l448" n="448">Quid Chisios, Ruerasque loquar cognomina gentis?</l>
                <l xml:id="d001l449" n="449">Namque duae ut patriae, duo sunt cognomina genti.</l>
                <l xml:id="d001l450" n="450">An poteras melius coelum Augustine mereri?</l>
                <l xml:id="d001l451" n="451">Quam nostro coeleste genus nanciscier orbe?</l>
                <l xml:id="d001l452" n="452">Quid precer, aut ultra exoptem tibi? Tu bona nactus</l>
                <l xml:id="d001l453" n="453">Fortunae: tu animi: tu corporis: omnia nactus.</l>
                <l xml:id="d001l454" n="454">Tu te igitur foelix. tribus his sit quisque beatus.</l>
                <l xml:id="d001l455" n="455">Nil ergo est reliquum optem quod tibi. nil nisi ut ista</l>
                <l xml:id="d001l456" n="456">Perpetuo maneant tibi: Quo tu solus haberi</l>
                <l xml:id="d001l457" n="457">Ante obitum foelix possis. ut denique nullis</l>
                <l xml:id="d001l458" n="458">Praedia fulminibus: sint nulli obnoxia motu.</l>
                <l xml:id="d001l459" n="459">Utque per Autumnos pluvios hiememque nivosam,</l>
                <l xml:id="d001l460" n="460">Immodicosque aestus, aestu sint tuta geluque.</l>
                <l xml:id="d001l461" n="461">Perpetuum vireant violae. neque Syrius herbis</l>
                <l xml:id="d001l462" n="462">Obsit: et auricomis Borealia frigora pomis.</l>
                <l xml:id="d001l463" n="463">At ver aethernum maneat. nec partibus annus</l>
                <l xml:id="d001l464" n="464">Ferveat, aut rigeat: sed Iugi tempore vernet.</l>
                <l xml:id="d001l465" n="465">Vivat opus. Vivasque operi longum ipse Superstes.</l>
            </div1>
        </body>
    </text>
</TEI>
