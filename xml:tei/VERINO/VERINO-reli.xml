<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="VERINO-reli">
                    <title>carmen de Christianae religionis ac vitae monasticae foelicitate</title>
                    <title type="short">carmen de Christianae religionis felicitate</title>
                    <abbr>relig.</abbr>
                    <bibl>A. Gherardi, 1887</bibl>
                </title>
                <author xml:id="VERINO" n="174.000">
                    <name>Verino, Ugolino</name>
                    <date>Firenze, 1438 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Ugolino Verino</persName>
                    <abbr>VERINO</abbr>
                </author>
                <respStmt>
                    <resp>Reference basis text</resp>
                    <name>A. Gherardi, 1887</name>
                </respStmt>
            </titleStmt>
            <extent>
                <measure unit="words" quantity="1663">1663</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Gherardi, 1887</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>3.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Cristina Zanatta</bibl>
                </head>
                <p xml:id="d001l1" n="0|1">Ugolini Verini carmen | de Christianae Religionis ac Vitae Monasticae foelicitate. | Ad Hieronymum Ferrariensem, | theologum Ordinis fratrum Praedicatorum insignem</p>
                <lb/>
                <l xml:id="d001l2" n="1">Ducere tranquillam qui vult sine crimine vitam</l>
                <l xml:id="d001l3" n="2">Exortemque mali, coelumque in fine mereri,</l>
                <l xml:id="d001l4" n="3">Mortales contemnat opes, totumque recessum</l>
                <l xml:id="d001l5" n="4">Religionis amet, Christo duce et auspice Christo.</l>
                <l xml:id="d001l6" n="5">Inclyta victoris Crucifixi signa sequatur,</l>
                <l xml:id="d001l7" n="6">Armatus clypeo Fidei, spe certus, et ardens</l>
                <l xml:id="d001l8" n="7">Igne Dei; deserta petat, portumque salutis</l>
                <l xml:id="d001l9" n="8">Obscurum quaerat sylvis frondentibus antrum,</l>
                <l xml:id="d001l10" n="9">Aut munita petat sacris coenobia turmis;</l>
                <l xml:id="d001l11" n="10">Colloquio ut Christi foelici mente fruatur.</l>
                <l xml:id="d001l12" n="11">Quis tam mentis inops ut terram praeferat astris?</l>
                <l xml:id="d001l13" n="12">Praeponat vitae ut mortem, lucique tenebras?</l>
                <l xml:id="d001l14" n="13">Contemptoque Deo (qua maior abusio nulla est),</l>
                <l xml:id="d001l15" n="14">Aut hominem, aut fulvum longe plus diligat aurum?</l>
                <l xml:id="d001l16" n="15">Omnia labuntur montani fluminis instar;</l>
                <l xml:id="d001l17" n="16">Stat nihil in terris, fugit irreparabile tempus,</l>
                <l xml:id="d001l18" n="17">Nec revolat delapsa dies. Cuncta orta senescunt,</l>
                <l xml:id="d001l19" n="18">Aucta cadunt; fibrae caprificum marmora rumpunt,</l>
                <l xml:id="d001l20" n="19">Praefixusque manet ruituras terminus urbes;</l>
                <l xml:id="d001l21" n="20">Aedificata altis miranda palatia saxis,</l>
                <l xml:id="d001l22" n="21">Quae mox sunt alios aliosque habitura patronos,</l>
                <l xml:id="d001l23" n="22">Aut belli evertet rabies aut longa vetustas</l>
                <l xml:id="d001l24" n="23">Delebit: mortale nihil durare videmus.</l>
                <l xml:id="d001l25" n="24">Solus homo aeternus, coelestis Patris imago,</l>
                <l xml:id="d001l26" n="25">Non humilem prono despectat lumine terram,</l>
                <l xml:id="d001l27" n="26">Suspicit erecto radiantia sydera vultu;</l>
                <l xml:id="d001l28" n="27">Affectat coelum, superisque asciscier oris:</l>
                <l xml:id="d001l29" n="28">Nanque plagae aethereae civis non incola terrae est.</l>
                <l xml:id="d001l30" n="29">Quare age, quisquis ades, fallacis desere saecli</l>
                <l xml:id="d001l31" n="30">Illecebras: dulcis saevo latet esca sub amo.</l>
                <l xml:id="d001l32" n="31">Ah miser, ignoras quis te deceperit error!</l>
                <l xml:id="d001l33" n="32">Tunc magis insidias timeas cum blandior hostis.</l>
                <l xml:id="d001l34" n="33">Occupat extremus pereuntia gaudia luctus.</l>
                <l xml:id="d001l35" n="34">Improba mortifero nunquam sine felle voluptas.</l>
                <l xml:id="d001l36" n="35">Foelicem reddit nullum invidiosa potestas.</l>
                <l xml:id="d001l37" n="36">Plerumque ante diem non sicco funere Princeps</l>
                <l xml:id="d001l38" n="37">Occidit; innumeris vexatur vita tyranni</l>
                <l xml:id="d001l39" n="38">Tormentis: nunc ense cadit, nunc gemmea perdunt</l>
                <l xml:id="d001l40" n="39">Pocula, nunc atro Phasis maculata veneno</l>
                <l xml:id="d001l41" n="40">Hunc perimit; famulumque manus vel perfida coniunx</l>
                <l xml:id="d001l42" n="41">Strangulat, et vitam celsa deponit in arce.</l>
                <l xml:id="d001l43" n="42">Quem Darii armatae timuerunt mille phalanges</l>
                <l xml:id="d001l44" n="43">Securum imbellis pincernae dextra necavit:</l>
                <l xml:id="d001l45" n="44">Cui non unius spatium suffecerat orbis,</l>
                <l xml:id="d001l46" n="45">Sarcophago iacuit parvo, dominator Eoum.</l>
                <l xml:id="d001l47" n="46">Heu heu, cur miseros invasit tanta phrenesis,</l>
                <l xml:id="d001l48" n="47">In nemorum dorso securi ut carpere somnos</l>
                <l xml:id="d001l49" n="48">Vicino possint serpente? et naufraga rursus</l>
                <l xml:id="d001l50" n="49">Audeat Euripum nullo terrore carina,</l>
                <l xml:id="d001l51" n="50">Scyllaeique freti fluctus transire tremendos?</l>
                <l xml:id="d001l52" n="51">Surgite, quis somnus, quae vos lethargica pestis</l>
                <l xml:id="d001l53" n="52">Opprimit, ignaros coeli vestraeque salutis?</l>
                <l xml:id="d001l54" n="53">Brutorum tellus, nobis est mansio coelum.</l>
                <l xml:id="d001l55" n="54">Sordescat terrestre solum, stabulumque ferarum</l>
                <l xml:id="d001l56" n="55">Linquamus pecori; stellantis gemmea coeli,</l>
                <l xml:id="d001l57" n="56">Post obitum, electis mansuro regia muro</l>
                <l xml:id="d001l58" n="57">Angelicas inter dabitur sine fine cohortes!</l>
                <l xml:id="d001l59" n="58">Illic aeternam turbabunt nulla quietem</l>
                <l xml:id="d001l60" n="59">Classica, tumque aberunt morbi tristisque senectus,</l>
                <l xml:id="d001l61" n="60">Et metus et quicquid patitur mortalis egestas.</l>
                <l xml:id="d001l62" n="61">Aurea sydereos cingent diademata cives.</l>
                <l xml:id="d001l63" n="62">Nullus in aethereo servus famulatur Olympo:</l>
                <l xml:id="d001l64" n="63">Sunt reges omnes, nullo discrimine sexus,</l>
                <l xml:id="d001l65" n="64">Matres atque viri: merces est omnibus una,</l>
                <l xml:id="d001l66" n="65">Visio clara Dei. Meritis sed gloria dispar.</l>
                <l xml:id="d001l67" n="66">Cui charitas maior, qui legem impleverit omnem</l>
                <l xml:id="d001l68" n="67">Limpidius cernet qui cernit cuncta videntem,</l>
                <l xml:id="d001l69" n="68">Celsior assistet iuxta subsellia Christi.</l>
                <l xml:id="d001l70" n="69">Non mihi si totidem linguis mille ora sonarent,</l>
                <l xml:id="d001l71" n="70">Vix minima exprimerem coelestis gaudia vitae.</l>
                <l xml:id="d001l72" n="71">Quod si parva suis promittunt munera reges</l>
                <l xml:id="d001l73" n="72">Terreni famulis, quae dant si iussa sequantur,</l>
                <l xml:id="d001l74" n="73">Tunc videas alacres nullum evitare laborem.</l>
                <l xml:id="d001l75" n="74">Ille opifex mundi, qui nos et cuncta creavit</l>
                <l xml:id="d001l76" n="75">Ex nihilo, si parva iubet, si magna rependit</l>
                <l xml:id="d001l77" n="76">Praemia, tum iustis horrenda piacula poenis</l>
                <l xml:id="d001l78" n="77">Expendit. Nulli peccatum impune peractum est.</l>
                <l xml:id="d001l79" n="78">Cur ita tam segnes homines praecepta facessunt</l>
                <l xml:id="d001l80" n="79">Iusta Dei? Num parva fides et prona libido</l>
                <l xml:id="d001l81" n="80">Mortalis vitae certissima causa ruinae est.</l>
                <l xml:id="d001l82" n="81">Ipse Deus nobis regnum promittit Olympi,</l>
                <l xml:id="d001l83" n="82">Et dubii haeremus! Quid Christo maius habetur?</l>
                <l xml:id="d001l84" n="83">Nec quisquam maiora suis dat praemia Princeps</l>
                <l xml:id="d001l85" n="84">Militibus; sed opus durum tolerare laborem,</l>
                <l xml:id="d001l86" n="85">Nec trepidare metu, Christique relinquere castra,</l>
                <l xml:id="d001l87" n="86">Si quando ut tigris violentior urgeat hostis.</l>
                <l xml:id="d001l88" n="87">Audaces fidosque Deus fovet, odit inertes.</l>
                <l xml:id="d001l89" n="88">Non decet imbelles equites timidasque phalanges</l>
                <l xml:id="d001l90" n="89">Invicti esse ducis: capiti sint consona membra.</l>
                <l xml:id="d001l91" n="90">Inclyta coelestis sequitur qui Principis arma</l>
                <l xml:id="d001l92" n="91">Effugiat miseri damnosa negocia saecli.</l>
                <l xml:id="d001l93" n="92">Victor ut extremos premeret velocius Indos,</l>
                <l xml:id="d001l94" n="93">Ingentes praedas Amonius igne cremavit.</l>
                <l xml:id="d001l95" n="94">At Christi invictus miles, ne pondera rerum</l>
                <l xml:id="d001l96" n="95">Impediant volucres cursus, animumque retardent,</l>
                <l xml:id="d001l97" n="96">Nudus opum aethereis audacter militet oris.</l>
                <l xml:id="d001l98" n="97">Sirenum elusit cantus Laertius aure</l>
                <l xml:id="d001l99" n="98">Occlusa, et dirae vitavit murmura Circes.</l>
                <l xml:id="d001l100" n="99">Tu quoque claude aurem, irrepit si blanda voluptas,</l>
                <l xml:id="d001l101" n="100">Astuta vel te Daemon tentaverit arte.</l>
                <l xml:id="d001l102" n="101">Nemo picem tangit qui non turpetur ab illa.</l>
                <l xml:id="d001l103" n="102">Una salus certa est: domibus rebusque relictis,</l>
                <l xml:id="d001l104" n="103">Amplecti vexilla crucis; lacrimisque parentum</l>
                <l xml:id="d001l105" n="104">Neglectis, ad tutum religionis asylum</l>
                <l xml:id="d001l106" n="105">Confestim properare pium est. Mora nulla retardet.</l>
                <l xml:id="d001l107" n="106">Non hoc sicariis nascentem ut Romulus urbem,</l>
                <l xml:id="d001l108" n="107">Sed Deus electis posuit munimen et arcem;</l>
                <l xml:id="d001l109" n="108">Quam nulla evertent bellantis Daemonis arma.</l>
                <l xml:id="d001l110" n="109">Proinde metum ponas, velox sacra templa subito.</l>
                <l xml:id="d001l111" n="110">Quicquid dulce fuit quondam vilescat amore</l>
                <l xml:id="d001l112" n="111">Aeterni Regis, qui te dilexit ut ipsum</l>
                <l xml:id="d001l113" n="112">Diligeres solum (humanos Deus induit artus,</l>
                <l xml:id="d001l114" n="113">Ut te divina vestiret carne beatum);</l>
                <l xml:id="d001l115" n="114">Qui nos captivos tam grandi a foenore solvit,</l>
                <l xml:id="d001l116" n="115">Debita nostra luens pretioso sanguine fuso.</l>
                <l xml:id="d001l117" n="116">At nos vecordes defosso incumbimus auro,</l>
                <l xml:id="d001l118" n="117">Transversosque tenet fallacis gloria fuci.</l>
                <l xml:id="d001l119" n="118">In Venerem hi putres mentem cum corpore perdunt.</l>
                <l xml:id="d001l120" n="119">Surge, homo, quid cessas? currunt non segniter horae,</l>
                <l xml:id="d001l121" n="120">Pullaque iam tetricae confringunt stamina Parcae.</l>
                <l xml:id="d001l122" n="121">Rumpe moras, nigris nox vecta per aera bigis,</l>
                <l xml:id="d001l123" n="122">Apportat tenebras: dum lux est, ire necesse est.</l>
                <l xml:id="d001l124" n="123">Surge homo, quid dormis? pulsat tua lumina Christus,</l>
                <l xml:id="d001l125" n="124">Et tecum coenare cupit; sed fercula manda</l>
                <l xml:id="d001l126" n="125">Vultque assam carnem, cristallina pocula nullis</l>
                <l xml:id="d001l127" n="126">Deturpata notis. Scopis pavimenta nitescant,</l>
                <l xml:id="d001l128" n="127">Nec turpes tecto suspendat aranea capses.</l>
                <l xml:id="d001l129" n="128">Nauseat ad minimam sordem, super omnia laetos</l>
                <l xml:id="d001l130" n="129">Exquirit vultus, odit refugitque coactum</l>
                <l xml:id="d001l131" n="130">Servitium et tardum. Rari, fugiente senecta,</l>
                <l xml:id="d001l132" n="131">Placavere Deum: qualis tibi vita peracta est</l>
                <l xml:id="d001l133" n="132">Exitus esse solet. Sed nulli crastina lux est</l>
                <l xml:id="d001l134" n="133">Cognita: perpetuo claudes tua lumina somno,</l>
                <l xml:id="d001l135" n="134">Cum minime reris. Stultum est: Non ista putaram,</l>
                <l xml:id="d001l136" n="135">Dicere. Rumpe moras, Christi coenobia quaeras.</l>
                <l xml:id="d001l137" n="136">Hac inquam tutus fraudes vitabis in arce.</l>
                <l xml:id="d001l138" n="137">Mille nocendi artes crudelis repperit hostis.</l>
                <l xml:id="d001l139" n="138">Noctes atque dies nostram, vigil, ense salutem</l>
                <l xml:id="d001l140" n="139">Aggreditur, spiratque atrum velut hydra venenum.</l>
                <l xml:id="d001l141" n="140">Non habuit (rebus volumus si credere fictis)</l>
                <l xml:id="d001l142" n="141">Corpore tot vigiles oculos iunonius Argus</l>
                <l xml:id="d001l143" n="142">Pernitiem in nostram quot servat pervigil hostis;</l>
                <l xml:id="d001l144" n="143">Nec tot achaemeniis armatur turma sagittis</l>
                <l xml:id="d001l145" n="144">Parthorum, instructis si quando exercitus armis</l>
                <l xml:id="d001l146" n="145">Persarum horrendis populatur caedibus urbes,</l>
                <l xml:id="d001l147" n="146">Quam quot Christicolum fixit praecordia telis.</l>
                <l xml:id="d001l148" n="147">Tutius aestiferae Lybies deserta peragres,</l>
                <l xml:id="d001l149" n="148">Quam si migdoniis habites suffulta columnis</l>
                <l xml:id="d001l150" n="149">Atria; sis conviva frequens et Caesaris hospes.</l>
                <l xml:id="d001l151" n="150">Oportuna magis tunc est occasio fraudi.</l>
                <l xml:id="d001l152" n="151">Nullus, crede mihi, labor est superare iacentem,</l>
                <l xml:id="d001l153" n="152">Undique cum strident crebris hastilibus aurae.</l>
                <l xml:id="d001l154" n="153">Non habet unde suos humeros tueatur inermis,</l>
                <l xml:id="d001l155" n="154">Sopitum vigil, incautum cum providus urget.</l>
                <l xml:id="d001l156" n="155">Non secus exagitata fame fremit horrida tigris,</l>
                <l xml:id="d001l157" n="156">Nocturnusque lupus mandram circumdat anhelis</l>
                <l xml:id="d001l158" n="157">Faucibus, ut vacuus saturetur sanguine venter,</l>
                <l xml:id="d001l159" n="158">Quam nostram horrendo caedem disquirit hiatu</l>
                <l xml:id="d001l160" n="159">Aeternumque obitum spirat feralis Erymnis.</l>
                <l xml:id="d001l161" n="160">Sed quae tam stolidas cepit vecordia mentes,</l>
                <l xml:id="d001l162" n="161">Finis ut obliti nostri dulcisque quietis,</l>
                <l xml:id="d001l163" n="162">Quid sumus ignari, unde sumus quorsumque creati,</l>
                <l xml:id="d001l164" n="163">Ut spreto coeli regno, peritura sequamur?</l>
                <l xml:id="d001l165" n="164">Quaeruntur tristes per mille pericula nummi,</l>
                <l xml:id="d001l166" n="165">At dulcis nullo praesto est discrimine Christus.</l>
                <l xml:id="d001l167" n="166">Exhibet hic vitam, funesta pecunia mortem;</l>
                <l xml:id="d001l168" n="167">Et nullus Christi servus reperitur egenus.</l>
                <l xml:id="d001l169" n="168">Nam servire Deo, regnum quis nesciat esse?</l>
                <l xml:id="d001l170" n="169">Vincit opes Craesi qui crimina vincit, et optat</l>
                <l xml:id="d001l171" n="170">Dissolvi ut Christo superis copuletur in astris.</l>
                <l xml:id="d001l172" n="171">Rumpite segnitiem, iuvenes, dum tempus habetis.</l>
                <l xml:id="d001l173" n="172">Poeniteat scelerum, non expectanda senectus.</l>
                <l xml:id="d001l174" n="173">Incertus cursusque brevis, breviorque voluptas,</l>
                <l xml:id="d001l175" n="174">Cuius poena comes saepe est ut corporis umbra.</l>
                <l xml:id="d001l176" n="175">Currite securi ad Christum; dabit ille libenter</l>
                <l xml:id="d001l177" n="176">Criminibus veniam, gremio fovebit aperto.</l>
                <l xml:id="d001l178" n="177">Reiecit nullum nisi se reiecerit ipse.</l>
                <l xml:id="d001l179" n="178">Pro nobis pia Mater adest, atque ubera Nato,</l>
                <l xml:id="d001l180" n="179">Filius aeterno monstrat sua vulnera Patri;</l>
                <l xml:id="d001l181" n="180">Et dubitatis adhuc veniam deposcere culpae?</l>
                <l xml:id="d001l182" n="181">Non ita gavisus genitor, si filius exul</l>
                <l xml:id="d001l183" n="182">Ad patriam redeat quem iam cecidisse putarat,</l>
                <l xml:id="d001l184" n="183">Quam Pater omnipotens coelique exercitus omnis</l>
                <l xml:id="d001l185" n="184">Exultat, veris lacrymis si viderit unum</l>
                <l xml:id="d001l186" n="185">Poenituisse suae culpae, et delicta fatentem.</l>
                <l xml:id="d001l187" n="186">Ne timeas gennam; nam, Christo auctore, paratur</l>
                <l xml:id="d001l188" n="187">Gloria dilectis. Dantur maiora labori</l>
                <l xml:id="d001l189" n="188">Praemia, maiori nec crescit foenore census.</l>
                <l xml:id="d001l190" n="189">Eia age, rumpe moras, dominumque amplectere Christum.</l>
                <l xml:id="d001l191" n="190">Quid loquor? humano nobis est sanguine frater.</l>
                <l xml:id="d001l192" n="191">I nunc, et dubita quo nos tueatur amore.</l>
                <l xml:id="d001l193" n="192">Quanta Dei est pietas! aeternus et unicus heres</l>
                <l xml:id="d001l194" n="193">Cum foret, heredes voluit nos esse secundos:</l>
                <l xml:id="d001l195" n="194">Sint autem. Ingratos si senserit esse rebelles,</l>
                <l xml:id="d001l196" n="195">Rescindet tabulas; aliis sua regna relinquet,</l>
                <l xml:id="d001l197" n="196">Si testatoris fuerit despecta voluntas.</l>
                <l xml:id="d001l198" n="197">Nunc gustate, precor, coelestis pocula mensae,</l>
                <l xml:id="d001l199" n="198">Quam dulce est servire Deo, quae gaudia nullis</l>
                <l xml:id="d001l200" n="199">Mixta malis capiat qui religionis ad arcem,</l>
                <l xml:id="d001l201" n="200">Confugit, saecli rebus post terga relictis.</l>
                <l xml:id="d001l202" n="201">At prodest liquisse nihil, si pectore rursus</l>
                <l xml:id="d001l203" n="202">Saevit opum sceleratus amor: quae mortua mundo</l>
                <l xml:id="d001l204" n="203">Viva Deo mens est. Gustato nectare Christi,</l>
                <l xml:id="d001l205" n="204">Vel semel, uva tibi cretensis fiet acetum.</l>
                <l xml:id="d001l206" n="205">Hanc Sammaritae Iesus promiserat undam,</l>
                <l xml:id="d001l207" n="206">Angelici quotiens inter convivia coetus</l>
                <l xml:id="d001l208" n="207">Religionis erunt; quin sacrae ad pabula mensae</l>
                <l xml:id="d001l209" n="208">In medio conviva Deus discumbet, et una</l>
                <l xml:id="d001l210" n="209">Colloquium summis coeli de rebus habebit.</l>
                <l xml:id="d001l211" n="210">An sacra mentitur divinae pagina chartae?</l>
                <l xml:id="d001l212" n="211">Ipse adero, dixit, de me si sermo duorum</l>
                <l xml:id="d001l213" n="212">Verba facit. Quanto Cleophas ardebat amore,</l>
                <l xml:id="d001l214" n="213">Dum Deus occulta peregrinus imagine carpit</l>
                <l xml:id="d001l215" n="214">Una iter, ac veteris retegit sacra mystica legis!</l>
                <l xml:id="d001l216" n="215">Quid fore, si plures gluten charitatis in unum</l>
                <l xml:id="d001l217" n="216">Iunxerit, et Christi laudes uno ore sonabunt,</l>
                <l xml:id="d001l218" n="217">Credendum est? quibus ambrosiis, quo nectare mentes</l>
                <l xml:id="d001l219" n="218">Imbuet? aeternae prima est haec arra salutis.</l>
                <l xml:id="d001l220" n="219">Sin vos nulla movet coelestis gloria regni,</l>
                <l xml:id="d001l221" n="220">Terreat at saltem iusti sententia Regis.</l>
                <l xml:id="d001l222" n="221">Quicquid agam, pavidis semper tonat auribus horror</l>
                <l xml:id="d001l223" n="222">Temporis extremi, crebrisque tremoribus imo</l>
                <l xml:id="d001l224" n="223">Depressa aequabunt umbrosas culmina valles,</l>
                <l xml:id="d001l225" n="224">Astrorum lunaeque nitor tunc fiet opacus.</l>
                <l xml:id="d001l226" n="225">Pallescent solis radii lucemque negabunt.</l>
                <l xml:id="d001l227" n="226">Bella famesque prement miserandis caedibus urbis,</l>
                <l xml:id="d001l228" n="227">Cum pecus atque homines consumet tabida pestis.</l>
                <l xml:id="d001l229" n="228">Bellua nascetur peior serpentibus afris;</l>
                <l xml:id="d001l230" n="229">Antichristus erit, vas perditionis iniquum.</l>
                <l xml:id="d001l231" n="230">Execranda lues divinae legis, et annos</l>
                <l xml:id="d001l232" n="231">Tris mensesque ferox senos populabitur orbem;</l>
                <l xml:id="d001l233" n="232">Virgigenae donec sternatur fulmine Iesu.</l>
                <l xml:id="d001l234" n="233">Omnia mox diris ardebunt oppida flammis,</l>
                <l xml:id="d001l235" n="234">Quae nunc tam vano surgunt constructa labore.</l>
                <l xml:id="d001l236" n="235">Atque ubi nil reliqui coelestis fecerit ignis,</l>
                <l xml:id="d001l237" n="236">Descendet Iudex cum maiestate tremenda</l>
                <l xml:id="d001l238" n="237">E coelo, nec longa dies, clangore tubarum,</l>
                <l xml:id="d001l239" n="238">Nos ad iudicium vallem glomerabit in amplam.</l>
                <l xml:id="d001l240" n="239">Obvia pars altum rapiemur in aera Christo.</l>
                <l xml:id="d001l241" n="240">Integra rescissis prodibunt ossa sepulchris,</l>
                <l xml:id="d001l242" n="241">Tartareisque animae tristes revocentur ab umbris;</l>
                <l xml:id="d001l243" n="242">Corporibusque suis iunctae formaeque priori,</l>
                <l xml:id="d001l244" n="243">Sceptriferi stabunt ante ora minantia Christi.</l>
                <l xml:id="d001l245" n="244">Tunc manifesta legent cuncti sua crimina, tunc se</l>
                <l xml:id="d001l246" n="245">Quisque reus poenas aeternas teste mereri</l>
                <l xml:id="d001l247" n="246">Asseret, et veniae prorsus locus omnis ademptus.</l>
                <l xml:id="d001l248" n="247">Iustitiae tunc tempus erit. Procul ite nephandi,</l>
                <l xml:id="d001l249" n="248">Formidanda Dei maiestas dicet, in ignem</l>
                <l xml:id="d001l250" n="249">Aeternum; coelique pios adducet in arcem.</l>
                <l xml:id="d001l251" n="250">Non haec finxerunt veteres mendacia vates,</l>
                <l xml:id="d001l252" n="251">Nullaque tartareos commenta est fabula manes.</l>
                <l xml:id="d001l253" n="252">Veridico at nobis Deus haec praenuntiat ore.</l>
                <l xml:id="d001l254" n="253">Dum veniae est tempus, dum libera nostra voluntas,</l>
                <l xml:id="d001l255" n="254">Dum coelum virtus, pariunt dum crimina mortem,</l>
                <l xml:id="d001l256" n="255">Quaeramus summi vestigia tuta magistri.</l>
                <l xml:id="d001l257" n="256">Quicquid mortale est Christi spernamus amore.</l>
                <l xml:id="d001l258" n="257">Blanda serenati fugiamus murmura ponti.</l>
                <l xml:id="d001l259" n="258">Religio est tranquilla quies portusque salutis .</l>
            </div1>
        </body>
    </text>
</TEI>
