<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="VERINO-carm">
                    <title>carmen in laudem beati Antonii</title>
                    <title type="short">carmen in laudem beati Antonii</title>
                    <abbr>carm.</abbr>
                    <bibl>F. Bausi, 1998</bibl>
                </title>
                <author xml:id="VERINO" n="174.000">
                    <name>Verino, Ugolino</name>
                    <date>Firenze, 1438 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Ugolino Verino</persName>
                    <abbr>VERINO</abbr>
                </author>
                <respStmt>
                    <resp>Reference basis text</resp>
                    <name>F. Bausi, 1998</name>
                </respStmt>
            </titleStmt>
            <extent>
                <measure unit="words" quantity="2143">2143</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>F. Bausi, 1998</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>4.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Ketty Peruch</bibl>
                </head>
                <l xml:id="d001l1" n="1">Antonii dum gesta volo pastoris Etrusci</l>
                <l xml:id="d001l2" n="2">Scribere, consuetae desunt in carmine vires.</l>
                <l xml:id="d001l3" n="3">Ille ego, qui cecini laudes clarosque triumphos</l>
                <l xml:id="d001l4" n="4">Armaque Francorum nullis impervia terris,</l>
                <l xml:id="d001l5" n="5">Et veros Christi heroas proceresque supernos</l>
                <l xml:id="d001l6" n="6">Expressi (quibus Antonii coniungere laudes</l>
                <l xml:id="d001l7" n="7">Festino, dextrum modo sit mihi numen Iesu),</l>
                <l xml:id="d001l8" n="8">Descripsi silvas sacras sublimis Olympi;</l>
                <l xml:id="d001l9" n="9">Inter et heroas nunc compatriota canendus</l>
                <l xml:id="d001l10" n="10">Antistes sanctus Syllanae Antonius urbis:</l>
                <l xml:id="d001l11" n="11">Cui fuit Andreas genitor Thomasaque mater,</l>
                <l xml:id="d001l12" n="12">Antiqui cives (et non de plebe fuere).</l>
                <l xml:id="d001l13" n="13">Indole praeclara primis apparuit annis</l>
                <l xml:id="d001l14" n="14">(Grammatices studio primum eudiere parentes);</l>
                <l xml:id="d001l15" n="15">Ingenio licet egregio, sed mente tenaci</l>
                <l xml:id="d001l16" n="16">Clarior ipse tamen, retinens quodcunque legebat.</l>
                <l xml:id="d001l17" n="17">Lascivos pueros tanquam contagia vitans,</l>
                <l xml:id="d001l18" n="18">Solus in ecclesia Christi, si quando vacaret</l>
                <l xml:id="d001l19" n="19">Sedulus a studiis, sacris interfuit horis;</l>
                <l xml:id="d001l20" n="20">Utque procellosi novit discrimina saecli,</l>
                <l xml:id="d001l21" n="21">Decrevit servire Deo sub relligione beati</l>
                <l xml:id="d001l22" n="22">Dominici, cuius miro inflammatus amore</l>
                <l xml:id="d001l23" n="23">Saepe frequentabat cetum festisque diebus</l>
                <l xml:id="d001l24" n="24">Intererat semper. Bis senum ubi venit ad annum,</l>
                <l xml:id="d001l25" n="25">Accessit Fesulas, ubi tunc virtute Ioannes</l>
                <l xml:id="d001l26" n="26">Dominicus clarus posuit coenobia sacra</l>
                <l xml:id="d001l27" n="27">Erexitque solo templum atque habitacula fratrum.</l>
                <l xml:id="d001l28" n="28">Cardineo quanquam post est decoratus honore,</l>
                <l xml:id="d001l29" n="29">Dominici tamen in patriarchae sede remansit:</l>
                <l xml:id="d001l30" n="30">Divitias sprevit, quia paupertatis amator</l>
                <l xml:id="d001l31" n="31">Extitit, ut fiat caeli post funera dives.</l>
                <l xml:id="d001l32" n="32">Vidit ut hunc puerum devoto corde petentem</l>
                <l xml:id="d001l33" n="33">In numero asciri fratrum, quia iunior aetas</l>
                <l xml:id="d001l34" n="34">Visa fuit, dixit: "Studiis quibus ipse vacasti,</l>
                <l xml:id="d001l35" n="35">Militiae ut sanctae valeas tolerare labores?"</l>
                <l xml:id="d001l36" n="36">Respondit: "Sacri disco decreta senatus:</l>
                <l xml:id="d001l37" n="37">Hoc unum studium est, noctesque diesque revolvo.</l>
                <l xml:id="d001l38" n="38">Nunc exopto Deo teneris servire sub annis".</l>
                <l xml:id="d001l39" n="39">"I, redeas ad nos ubi totum in mente repostum".</l>
                <l xml:id="d001l40" n="40">Discessit puer, et Christi inflamatus amore</l>
                <l xml:id="d001l41" n="41">Decretale sacrum bis senis mensibus omne</l>
                <l xml:id="d001l42" n="42">Edidicit, rediitque alacer promissa reposcens.</l>
                <l xml:id="d001l43" n="43">"Experiare, pater, Romanum an dogma, Ioannes,</l>
                <l xml:id="d001l44" n="44">Percepi". Librum diversa in parte petivit;</l>
                <l xml:id="d001l45" n="45">Tunc puerum astantem, fratrum presente corona</l>
                <l xml:id="d001l46" n="46">(Responsa arguti obstupuit generalis ephoebi),</l>
                <l xml:id="d001l47" n="47">Subscepit laetus; benedicens induit illum</l>
                <l xml:id="d001l48" n="48">Veste sacra anciditque comas. Custodia solers</l>
                <l xml:id="d001l49" n="49">Est data, sub cuius tutela dogma salubre</l>
                <l xml:id="d001l50" n="50">Impleat. Eluxit ceu matutina refulget</l>
                <l xml:id="d001l51" n="51">Stella cito, et prompte parens cuicunque monenti</l>
                <l xml:id="d001l52" n="52">Inque choro primus devota mente manebat;</l>
                <l xml:id="d001l53" n="53">Discebat velox, retinens quodcunque legebat.</l>
                <l xml:id="d001l54" n="54">De quo concepit generalis multa Ioannes:</l>
                <l xml:id="d001l55" n="55">"Hic erit Ecclesiae splendor, modo longior aetas,</l>
                <l xml:id="d001l56" n="56">Ordinis et nostri (ni fallor) clara lucerna".</l>
                <l xml:id="d001l57" n="57">Ostendit signum teneris probitatis in annis:</l>
                <l xml:id="d001l58" n="58">Astinuit carne ignaro genitore, latenter</l>
                <l xml:id="d001l59" n="59">Proiciens catulis sub mensa frustula carnis,</l>
                <l xml:id="d001l60" n="60">Conformis vite foret ut post ipse futurae,</l>
                <l xml:id="d001l61" n="61">Assuetusque puer ieiunia ferre tenellus.</l>
                <l xml:id="d001l62" n="62">Post paucos annos apparuit inclyta virtus</l>
                <l xml:id="d001l63" n="63">Antonii, probitas morum et doctrina fidelis.</l>
                <l xml:id="d001l64" n="64">Iure igitur fratres hunc delegere priorem</l>
                <l xml:id="d001l65" n="65">Parthenope et Rome et Senis Fesulisque, per omnem</l>
                <l xml:id="d001l66" n="66">Italiam; tandem generalis ab ordine factus</l>
                <l xml:id="d001l67" n="67">Noctes atque dies sacrum tuebatur ovile.</l>
                <l xml:id="d001l68" n="68">Solerti ingenio commissum munus obibat;</l>
                <l xml:id="d001l69" n="69">Non minus interea studio vigilabat, et omne</l>
                <l xml:id="d001l70" n="70">In chartis tempus tribuebat, quando vacabat</l>
                <l xml:id="d001l71" n="71">A curis, canonas relegens scribensque salubrem</l>
                <l xml:id="d001l72" n="72">Vivendi normam. Numerosa volumina miror</l>
                <l xml:id="d001l73" n="73">Scripsisse, urgerent cum tanta negocia sacri</l>
                <l xml:id="d001l74" n="74">Ordinis. Historiam incipiens ab origine saecli,</l>
                <l xml:id="d001l75" n="75">Annales veteres scrutans, miro ordine gesta</l>
                <l xml:id="d001l76" n="76">Ad sua deduxit priscorum tempora regum,</l>
                <l xml:id="d001l77" n="77">Gratum opus Ausoniis; sed longe gratius illud</l>
                <l xml:id="d001l78" n="78">Quod clero indocto utiliter rudibusque popellis</l>
                <l xml:id="d001l79" n="79">Composuit: summa est et rectae formula vitae.</l>
                <l xml:id="d001l80" n="80">Romanae postquam innotuit clarissima virtus</l>
                <l xml:id="d001l81" n="81">Ecclesiae (probitas morum superabat acumen</l>
                <l xml:id="d001l82" n="82">Ingenii), Etruscae decessit episcopus urbis.</l>
                <l xml:id="d001l83" n="83">Hanc licet ex primo cetu procerumque senatu</l>
                <l xml:id="d001l84" n="84">Appeterent sedem, antistes Syllanus ut esset,</l>
                <l xml:id="d001l85" n="85">Eugenius, cleri qui summus in arce sacerdos</l>
                <l xml:id="d001l86" n="86">Tunc erat, Antonii probitas decrevit ut esset,</l>
                <l xml:id="d001l87" n="87">Elegitque illum renuentem et multa precantem</l>
                <l xml:id="d001l88" n="88">Ne foret (et tunc Parthenopae generalis obibat</l>
                <l xml:id="d001l89" n="89">Offitium). Ut novit quod sic sententia summi</l>
                <l xml:id="d001l90" n="90">Pontificis staret firma ut Marpesia cautes,</l>
                <l xml:id="d001l91" n="91">Sardinias latebras incognitus ire per undas</l>
                <l xml:id="d001l92" n="92">Instituit, ne quis latitantem aprehendere posset.</l>
                <l xml:id="d001l93" n="93">Sed minime potuit: solertis cura nepotis</l>
                <l xml:id="d001l94" n="94">Detinuit; divertit iter Senasque petivit.</l>
                <l xml:id="d001l95" n="95">Ad sacra mox Fesulas tendens coenobia mansit.</l>
                <l xml:id="d001l96" n="96">Haec Florentinae non longe a sedibus urbis</l>
                <l xml:id="d001l97" n="97">Dominici est aedes. Cives venere precantes</l>
                <l xml:id="d001l98" n="98">Ut tueatur oves commissas plebis Etruscae.</l>
                <l xml:id="d001l99" n="99">Littera Pontificis minabunda coercuit illum</l>
                <l xml:id="d001l100" n="100">Suscipere iniunctum tandem pastoris honorem;</l>
                <l xml:id="d001l101" n="101">Bullarum Eugenius sumptus pro paupere solvit.</l>
                <l xml:id="d001l102" n="102">Ut sibi Pontificis nota est Christique voluntas,</l>
                <l xml:id="d001l103" n="103">Pastoris suscepit onus, pompisque relictis</l>
                <l xml:id="d001l104" n="104">Ipse pedes clero solum comitante per urbem,</l>
                <l xml:id="d001l105" n="105">Aplaudente tamen populo procerumque senatu,</l>
                <l xml:id="d001l106" n="106">Bassilicam intravit, celebratisque ordine rebus</l>
                <l xml:id="d001l107" n="107">Ad pastoralem famulis comitantibus aulam</l>
                <l xml:id="d001l108" n="108">Accessit paucis. Solers disquirere cepit</l>
                <l xml:id="d001l109" n="109">Ipse sacerdotum vitas, populosque revisens</l>
                <l xml:id="d001l110" n="110">Circuit ecclesias per se archiepiscopus omnes.</l>
                <l xml:id="d001l111" n="111">Dirigit errores moresque hortatur honestos,</l>
                <l xml:id="d001l112" n="112">Semper et attente decretis sedulus horis</l>
                <l xml:id="d001l113" n="113">Disceptatores causarum examine pensans</l>
                <l xml:id="d001l114" n="114">Iura dabat, nunquam precibus nec munere flexus,</l>
                <l xml:id="d001l115" n="115">Nec procerum motus pastor terrore minantum.</l>
                <l xml:id="d001l116" n="116">Omnibus aequus erat: nullo discrimine tractans</l>
                <l xml:id="d001l117" n="117">Ius tribuit, civis foret an peregrinus et hospes.</l>
                <l xml:id="d001l118" n="118">Hinc Antoninis Romana Ecclesia causis</l>
                <l xml:id="d001l119" n="119">Tunc appellari vetuit, velut arbiter aequus</l>
                <l xml:id="d001l120" n="120">Et prudens esset. Cleri non unica cura,</l>
                <l xml:id="d001l121" n="121">Sed cives etiam laicos curabat ab omni</l>
                <l xml:id="d001l122" n="122">Labe, magistratus adeundo, saepe redarguens</l>
                <l xml:id="d001l123" n="123">Iniustum si quid tentaret Curia. Saepe</l>
                <l xml:id="d001l124" n="124">Accensus zelo paucis scolas cetumque prophanum</l>
                <l xml:id="d001l125" n="125">Irrumpebat, humi tabulas talosque refundens.</l>
                <l xml:id="d001l126" n="126">Ardebat vultus eius, velut ignea flamis</l>
                <l xml:id="d001l127" n="127">Fulminei Christi facies radiabat Iesu,</l>
                <l xml:id="d001l128" n="128">Quando de templo mensas subvertit ementum.</l>
                <l xml:id="d001l129" n="129">Non solum facto, sed verbo obsistere quisquam</l>
                <l xml:id="d001l130" n="130">Non ausus fuerat, quamvis sceleratus et audax.</l>
                <l xml:id="d001l131" n="131">Urgebat tardum Antonii presentia clerum:</l>
                <l xml:id="d001l132" n="132">Nam matutinis antistes primus in horis</l>
                <l xml:id="d001l133" n="133">Ecclesiam intrabat sine somno, pervigil, orans,</l>
                <l xml:id="d001l134" n="134">Nec tardabat iter ventis stridentibus imber.</l>
                <l xml:id="d001l135" n="135">Omnibus exemplum fuerat venerabile pastor.</l>
                <l xml:id="d001l136" n="136">Vestitu et victu modico, quodcunque supersit</l>
                <l xml:id="d001l137" n="137">Sumptibus exiguae mensae tribuebat egenis.</l>
                <l xml:id="d001l138" n="138">Unicus in stabulis pusillo corpore mulus</l>
                <l xml:id="d001l139" n="139">Iumentum fuit: hoc usus senioribus annis.</l>
                <l xml:id="d001l140" n="140">Exclamare libet, videas si tempore nostro</l>
                <l xml:id="d001l141" n="141">Ire sacerdotum proceres, longo ordine mulas</l>
                <l xml:id="d001l142" n="142">Sericeis stratas sagulis famulosque lacernis</l>
                <l xml:id="d001l143" n="143">Coccineis: sanguis Christi Ecclesiaeque supellex</l>
                <l xml:id="d001l144" n="144">His teritur pompis! Formido dicere cuncta:</l>
                <l xml:id="d001l145" n="145">Consumunt molles aeraria sacra cynedi</l>
                <l xml:id="d001l146" n="146">Et scorta; in foedo Petri patrimonia luxu</l>
                <l xml:id="d001l147" n="147">Labuntur. Christe, Ecclesiae succurre labanti!</l>
                <l xml:id="d001l148" n="148">Inceptum repetamus opus. Fulgebat ubique</l>
                <l xml:id="d001l149" n="149">Fama per Ausonias Syllani antistitis oras.</l>
                <l xml:id="d001l150" n="150">Accersivit eum pastor Romanus in aulam</l>
                <l xml:id="d001l151" n="151">Detinuitque ipsum, dum vixit, rebus in altis;</l>
                <l xml:id="d001l152" n="152">Consilio Antonii est usus, quin aeger in ipso</l>
                <l xml:id="d001l153" n="153">Articulo Eugenius mortis consistere iuxta</l>
                <l xml:id="d001l154" n="154">Mandavit, per quem divina viatica sumpsit.</l>
                <l xml:id="d001l155" n="155">Mystica Pontifici tribuit sacramenta; nec ipsum</l>
                <l xml:id="d001l156" n="156">Qui post successit, Nicolaus, honore minore</l>
                <l xml:id="d001l157" n="157">Dignatus. Voluit retinere, sed ille relictum</l>
                <l xml:id="d001l158" n="158">Visere per multos annos decrevit ovile;</l>
                <l xml:id="d001l159" n="159">Maiorique gradu antistes ornasset uterque,</l>
                <l xml:id="d001l160" n="160">Si non Pontifices preventi morte fuissent.</l>
                <l xml:id="d001l161" n="161">Ipse tamen renuit semper, vitabat et urbem</l>
                <l xml:id="d001l162" n="162">Romanam, ne maius onus sua colla gravaret;</l>
                <l xml:id="d001l163" n="163">Ne lupus inferni (si pastor abesset) ovile</l>
                <l xml:id="d001l164" n="164">Incustoditum laceraret, pervigil horis</l>
                <l xml:id="d001l165" n="165">Astabat presens. Nicolao papa Calistus</l>
                <l xml:id="d001l166" n="166">Successit; mos est de nobilitate suprema</l>
                <l xml:id="d001l167" n="167">Mittere Pontifici legatos, quando creatur.</l>
                <l xml:id="d001l168" n="168">In quorum numero antistes Antonius unus</l>
                <l xml:id="d001l169" n="169">Est missus, qui verba novo presente senatu</l>
                <l xml:id="d001l170" n="170">Pontifici fecit. Proceres stupuere silentes</l>
                <l xml:id="d001l171" n="171">Eloquium, et gravitas linguae permista Latinae</l>
                <l xml:id="d001l172" n="172">Traxerat attonitos (scripta est oratio). Rursus</l>
                <l xml:id="d001l173" n="173">Orator missus quando Pius ipse creatus</l>
                <l xml:id="d001l174" n="174">Antistes summus, pariterque oravit ad illum;</l>
                <l xml:id="d001l175" n="175">Cum quo legati de nobilitate periti</l>
                <l xml:id="d001l176" n="176">Sunt simul electi. Sancti facundia Patris</l>
                <l xml:id="d001l177" n="177">Ornavit Tusci decus immortale Leonis.</l>
                <l xml:id="d001l178" n="178">Cumque reformare Ecclesiam Pius ipse Latinam,</l>
                <l xml:id="d001l179" n="179">Corrigere errores clerique superflua vellet,</l>
                <l xml:id="d001l180" n="180">Inter censores Romanae Antonius unus</l>
                <l xml:id="d001l181" n="181">Ecclesiae fuerat. Post res infecta remansit:</l>
                <l xml:id="d001l182" n="182">Emersere nova et maiora negocia. Casu</l>
                <l xml:id="d001l183" n="183">Germanus Latias venit Federigus in oras</l>
                <l xml:id="d001l184" n="184">Aureaque imperii Romani serta recepit,</l>
                <l xml:id="d001l185" n="185">Decrevitque Pius Turcarum invadere gentes.</l>
                <l xml:id="d001l186" n="186">Ausoniae dum cogit opes celeresque triremes,</l>
                <l xml:id="d001l187" n="187">Cardineo Latium excurrit comitante senatu;</l>
                <l xml:id="d001l188" n="188">Venit in Etruriam, nostra quoque mansit in urbe.</l>
                <l xml:id="d001l189" n="189">Mille quater centum tunc quinquagesimus annus</l>
                <l xml:id="d001l190" n="190">Et nonus fuerat, postquam admirabile Verbum</l>
                <l xml:id="d001l191" n="191">Christus homo effectum; Maii lux orta secunda est,</l>
                <l xml:id="d001l192" n="192">Cum rutilans noctis tenebras Aurora fugasset,</l>
                <l xml:id="d001l193" n="193">Occidit antistes cum Tuscae Antonius urbis,</l>
                <l xml:id="d001l194" n="194">Ecclesiae lumen, sanctorum regula morum.</l>
                <l xml:id="d001l195" n="195">Extremam vitae tunc clausit episcopus horam,</l>
                <l xml:id="d001l196" n="196">Confectus senio et morbo longoque labore,</l>
                <l xml:id="d001l197" n="197">Empyreaeque animam foelicem reddidit aulae.</l>
                <l xml:id="d001l198" n="198">Moesta sacerdotum paucis tamen ante diebus</l>
                <l xml:id="d001l199" n="199">Pastorem circum morientem turba gemebat.</l>
                <l xml:id="d001l200" n="200">Astabant cives lachrymis et corde dolenti,</l>
                <l xml:id="d001l201" n="201">Et non immerito: comuni orbata parente,</l>
                <l xml:id="d001l202" n="202">Anxia pertimuit tristi Florentia luctu.</l>
                <l xml:id="d001l203" n="203">Quos solabatur: "Mecum gaudete. fideles</l>
                <l xml:id="d001l204" n="204">Filioli; solvor tenebroso a carcere liber,</l>
                <l xml:id="d001l205" n="205">Eternae iam iam visurus gaudia vitae.</l>
                <l xml:id="d001l206" n="206">Intercessor ero vobis, deponite luctum;</l>
                <l xml:id="d001l207" n="207">Ecce, pater mecum est vestrae Zenobius urbis.</l>
                <l xml:id="d001l208" n="208">Haec ex ore suo vobis memoranda relinquo:</l>
                <l xml:id="d001l209" n="209">In primis clerum divina sorte vocatum</l>
                <l xml:id="d001l210" n="210">Admoneo castam sine crimine ducere vitam.</l>
                <l xml:id="d001l211" n="211">Interdicta Venus clero est rerumque cupido,</l>
                <l xml:id="d001l212" n="212">Et scelerum radix procul esto superbia clero.</l>
                <l xml:id="d001l213" n="213">Quippe sacerdotum probitas est regula plebis,</l>
                <l xml:id="d001l214" n="214">Sal terrae quoniam sacer est quicunque minister.</l>
                <l xml:id="d001l215" n="215">' Pasce meos agnos ', Petro ter dixit Iesus,</l>
                <l xml:id="d001l216" n="216">Quaeque salutiferi Christi fuit actio norma</l>
                <l xml:id="d001l217" n="217">Vivendi recte. Charitas vos mutua, cives,</l>
                <l xml:id="d001l218" n="218">Uniat in Christo; nil formidate sinixtri;</l>
                <l xml:id="d001l219" n="219">Concordes punite malos iustosque fovete;</l>
                <l xml:id="d001l220" n="220">Contenti modico, damnosum spernite luxum.</l>
                <l xml:id="d001l221" n="221">Nil desperandum est, ubi ius dominatur er aequum".</l>
                <l xml:id="d001l222" n="222">Submisse moriens vix est haec verba locutus.</l>
                <l xml:id="d001l223" n="223">Ut Pius extinctum pastorem sensit Etruscum,</l>
                <l xml:id="d001l224" n="224">Illachrymans propere Marci porrexit in aedem,</l>
                <l xml:id="d001l225" n="225">Cernat ut Antonii in pheretro venerabile corpus.</l>
                <l xml:id="d001l226" n="226">Puniceo clero pompas mandavit agendas:</l>
                <l xml:id="d001l227" n="227">"Hic, quia presentis vitae contempsit honores,</l>
                <l xml:id="d001l228" n="228">Dignus honorato fungatur funere caeli".</l>
                <l xml:id="d001l229" n="229">Incola basilicae, primum portatur in aedem,</l>
                <l xml:id="d001l230" n="230">Exequiisque illic tandem de more peractis</l>
                <l xml:id="d001l231" n="231">Defertur corpus Sancti ad coenobia Marci.</l>
                <l xml:id="d001l232" n="232">Pone sequebantur flentes matresque virique,</l>
                <l xml:id="d001l233" n="233">Comunis tanquam pullati in funere patris.</l>
                <l xml:id="d001l234" n="234">Perdiderat latus apoplexi foemina levum,</l>
                <l xml:id="d001l235" n="235">Devota Antonii: ut tetigit venerabile corpus,</l>
                <l xml:id="d001l236" n="236">Extemplo incolumis subrexit corpore sano,</l>
                <l xml:id="d001l237" n="237">Seque suis pedibus portavit in aedes.</l>
                <l xml:id="d001l238" n="238">Non potuit triduo turba impediente sepulchro</l>
                <l xml:id="d001l239" n="239">Includi: cupiebat enim quicunque videre,</l>
                <l xml:id="d001l240" n="240">Tangere vel corpus. Suavi redolebat amomo,</l>
                <l xml:id="d001l241" n="241">Membraque defuncti spirantes dixeris artus,</l>
                <l xml:id="d001l242" n="242">Absque ullo tabo quoniam incorrupta manebant.</l>
                <l xml:id="d001l243" n="243">Nimirum hoc vitae sanctae mirabile signum est:</l>
                <l xml:id="d001l244" n="244">Et Maius tunc mensis erat, iam venerat aestas.</l>
                <l xml:id="d001l245" n="245">Prestringam ex multis, lector, miracula patris.</l>
                <l xml:id="d001l246" n="246">Mortis in extremo mulier paritura dolebat:</l>
                <l xml:id="d001l247" n="247">Per triduum nullo poterat medicamine foetus</l>
                <l xml:id="d001l248" n="248">Emitti. Illa pilos barbae Antoniique capillos</l>
                <l xml:id="d001l249" n="249">Imposuit femori et pastorem in vota rogavit:</l>
                <l xml:id="d001l250" n="250">Confestim peperit. Fuit unus in urbe Reati</l>
                <l xml:id="d001l251" n="251">Cui Leonardus erat nomen: dum tenderet aeger</l>
                <l xml:id="d001l252" n="252">Cum nato ut calidis Senarum se abluat undis,</l>
                <l xml:id="d001l253" n="253">Invasit febris et tenues dolor opprimit artus.</l>
                <l xml:id="d001l254" n="254">Corruit ex alto tectorum culmine natus;</l>
                <l xml:id="d001l255" n="255">Obstupuit genitor, lacerum ut conspexit ephoebum:</l>
                <l xml:id="d001l256" n="256">"Antonine pater, Leonardo occurre precanti</l>
                <l xml:id="d001l257" n="257">Redde mihi natum, aegroto mihi redde salutem,</l>
                <l xml:id="d001l258" n="258">Redde, inquam: quodcunque petes, tibi solvet Iesus".</l>
                <l xml:id="d001l259" n="259">Surrexit subito incolumis natusque paterque;</l>
                <l xml:id="d001l260" n="260">Videre hoc multi testes mirabile signum.</l>
                <l xml:id="d001l261" n="261">Non reticenda mihi mulieris visio castae est.</l>
                <l xml:id="d001l262" n="262">Qua sacer antistes de saeclo Antonius hora</l>
                <l xml:id="d001l263" n="263">Presenti in caelum migravit, vidit apertum</l>
                <l xml:id="d001l264" n="264">Empyreum et Christum cum maiestate sedentem.</l>
                <l xml:id="d001l265" n="265">Astabant circum Seraphin Cherubinque Thronique</l>
                <l xml:id="d001l266" n="266">Sanctorumque omnis cetus splendore corusco;</l>
                <l xml:id="d001l267" n="267">In quibus angelici Dominicus ordinis autor</l>
                <l xml:id="d001l268" n="268">In throno residens miro fulgore nitebat.</l>
                <l xml:id="d001l269" n="269">Angelus hunc iuxta fulgebat ut ignea lampas;</l>
                <l xml:id="d001l270" n="270">Post hunc in solio Thommas splendebat Aquinas</l>
                <l xml:id="d001l271" n="271">Stellifera in veste et redimitus tempora gemmis.</l>
                <l xml:id="d001l272" n="272">Angelus assistens erat hinc, vacuumque sedile</l>
                <l xml:id="d001l273" n="273">Ex auro nitido vicinum femina vidit;</l>
                <l xml:id="d001l274" n="274">Vidit et angelicum iuvenem, qui voce sonora</l>
                <l xml:id="d001l275" n="275">Innixus virga clamabat: "Cedite, turbae,</l>
                <l xml:id="d001l276" n="276">Cedite: concivis caeli functurus honore est,</l>
                <l xml:id="d001l277" n="277">Carcere terreno antistes Antonius urbis</l>
                <l xml:id="d001l278" n="278">Syllanae egressus".Surgunt ceduntque benigni,</l>
                <l xml:id="d001l279" n="279">Continguntque manus, leti dant oscula fronti.</l>
                <l xml:id="d001l280" n="280">Et iuxta in solio vacuo consedit Aquinum</l>
                <l xml:id="d001l281" n="281">Et merito, quia virgo et doctor uterque fidelis,</l>
                <l xml:id="d001l282" n="282">Gloria par merito sancto debetur utrique,</l>
                <l xml:id="d001l283" n="283">Exemplo et scripto Ecclesiam ditavit Iesu.</l>
                <l xml:id="d001l284" n="284">Nec vigilans, somno nec pressa haec somnia vidit,</l>
                <l xml:id="d001l285" n="285">Dephrenditque diem posthac morientis et horam.</l>
                <l xml:id="d001l286" n="286">Inclyta Piceno est urbs Fabrianus in agro,</l>
                <l xml:id="d001l287" n="287">Incola cuius erat mulier pauperrima rerum.</l>
                <l xml:id="d001l288" n="288">Deformata etiam morbo, miserabile visu,</l>
                <l xml:id="d001l289" n="289">Contractis nervis curvarat corporis artus.</l>
                <l xml:id="d001l290" n="290">Andreas germanus erat, famulusque fidelis</l>
                <l xml:id="d001l291" n="291">Manserat Antonii multis antistitis annis,</l>
                <l xml:id="d001l292" n="292">Consensu cuius matrem pariterque sororem</l>
                <l xml:id="d001l293" n="293">Mendicas fovit. Vestem portavit ad illas,</l>
                <l xml:id="d001l294" n="294">Antonine, tuam, ut precio nutriret egenas.</l>
                <l xml:id="d001l295" n="295">Servavere tamen, quanvis urgeret egestas,</l>
                <l xml:id="d001l296" n="296">Relliquias tanquam sanctas. Miracula postquam</l>
                <l xml:id="d001l297" n="297">Defuncti audivit pastoris, ut ille precantes</l>
                <l xml:id="d001l298" n="298">Audiat, extemplo matrem accersivit, et orat</l>
                <l xml:id="d001l299" n="299">Afferat Antonii vestem seque induat illam,</l>
                <l xml:id="d001l300" n="300">Ut, postquam morbos sanarunt pharmaca nulla,</l>
                <l xml:id="d001l301" n="301">Tam sancti incolumen faciat pastoris amictus.</l>
                <l xml:id="d001l302" n="302">Induta hanc vestem requievit nocte, doloris</l>
                <l xml:id="d001l303" n="303">Expers, et sano surrexit corpore mane.</l>
                <l xml:id="d001l304" n="304">Obstupuit genitrix: vicini ad fluminis undam,</l>
                <l xml:id="d001l305" n="305">Ut mundet sordes, per se festina cucurrit.</l>
                <l xml:id="d001l306" n="306">Obstupuere omnes, quae norant; unde repente</l>
                <l xml:id="d001l307" n="307">Sit facta incolumis, medicinae quis fuit auctor</l>
                <l xml:id="d001l308" n="308">Exposcunt: mulier cunctis rem ordine narrat.</l>
                <l xml:id="d001l309" n="309">Belcarus Feus in nostra iustissimus urbe</l>
                <l xml:id="d001l310" n="310">Vir fuit; et pauper, numerosa prole premente,</l>
                <l xml:id="d001l311" n="311">Tradere non poterat nuptui sine dote puellam</l>
                <l xml:id="d001l312" n="312">Iam grandem natu (viginti excesserat annis,</l>
                <l xml:id="d001l313" n="313">Coniugio iusto saepe indotata carebat).</l>
                <l xml:id="d001l314" n="314">Antonii, dum vixit, erat Belcarus amicus;</l>
                <l xml:id="d001l315" n="315">Et saepe et multum pastorem in vota precatus</l>
                <l xml:id="d001l316" n="316">Ut conferret opem, sicut consueverat olim,</l>
                <l xml:id="d001l317" n="317">"Ne dubites", dicens per noctem apparuit ipsi,</l>
                <l xml:id="d001l318" n="318">"Inveniet dignum iam iam tua nata maritum,</l>
                <l xml:id="d001l319" n="319">Coniugio aequali parva cum dote locabis".</l>
                <l xml:id="d001l320" n="320">Nobilis ac dives pauco post tempore venit</l>
                <l xml:id="d001l321" n="321">Sponte ad Belcarum iuvenis natamque poposcit,</l>
                <l xml:id="d001l322" n="322">Qui renuit pulchram grandi cum dote puellam.</l>
                <l xml:id="d001l323" n="323">Connubium sancti celebratum antistitis esse</l>
                <l xml:id="d001l324" n="324">Hoc Feus asseruit nutu; hic post carmine Tusco</l>
                <l xml:id="d001l325" n="325">Divinas cecinit laudes odasque sonoras.</l>
                <l xml:id="d001l326" n="326">Antistes, salve, pastorum regula, salve,</l>
                <l xml:id="d001l327" n="327">Norma sacerdotum, vivendi formula cunctis!</l>
                <l xml:id="d001l328" n="328">Tu solamen eras miserorum, portus et aura</l>
                <l xml:id="d001l329" n="329">Afflictis, populi defensor et auctor egeni;</l>
                <l xml:id="d001l330" n="330">Per te Martini sancti pietatis asylum</l>
                <l xml:id="d001l331" n="331">Exhibuit felix inopi Florentia turbae,</l>
                <l xml:id="d001l332" n="332">Nec reor inventum terrarum hoc sanctius usquam:</l>
                <l xml:id="d001l333" n="333">Nobilitas nutritur inops de divite egena,</l>
                <l xml:id="d001l334" n="334">Ut quibus haud posset paupertas tradere dotes,</l>
                <l xml:id="d001l335" n="335">Tenuia nec parvos patrimonia pascere natos,</l>
                <l xml:id="d001l336" n="336">Impleat hoc munus tantae pietatis utrumque</l>
                <l xml:id="d001l337" n="337">Electorum hominum charitas et prompta voluntas.</l>
                <l xml:id="d001l338" n="338">Post mille et centum non alter episcopus annos</l>
                <l xml:id="d001l339" n="339">Sic legem Excelsi nostra servavit in urbe,</l>
                <l xml:id="d001l340" n="340">Ut dici merito possit Zenobius alter.</l>
                <l xml:id="d001l341" n="341">Immortale decus, pastorum gloria, salve!</l>
                <l xml:id="d001l342" n="342">Antoni, supplex ad te Florentia poscit</l>
                <l xml:id="d001l343" n="343">Exores Christum discrimina cuncta repellat,</l>
                <l xml:id="d001l344" n="344">Ut iusto regat imperio quis iura ministrat,</l>
                <l xml:id="d001l345" n="345">Vivant in charitate Dei concordia cives,</l>
                <l xml:id="d001l346" n="346">Nostra domicilia existant sacraria Christi,</l>
                <l xml:id="d001l347" n="347">Floreat expulsis maculis Florentia felix,</l>
                <l xml:id="d001l348" n="348">Exemplumque tuum proponat rebus agendis.</l>
                <l xml:id="d001l349" n="349">Tu pius et iustus, tu virgo, doctor et aequus,</l>
                <l xml:id="d001l350" n="350">Acer in hereticos, mitis cuicunque petenti.</l>
                <l xml:id="d001l351" n="351">Accepit nullus devota mente repulsam,</l>
                <l xml:id="d001l352" n="352">Presidium implorans: tua sunt miracula testes.</l>
                <l xml:id="d001l353" n="353">Verinum exaudi: presertim mortis in hora</l>
                <l xml:id="d001l354" n="354">Sis praesens, nullus Sathane me terreat horror,</l>
                <l xml:id="d001l355" n="355">Sed procul aufugiat; tecum bonus angelus assit,</l>
                <l xml:id="d001l356" n="356">Inter ut electos fiam novus incola caeli.</l>
            </div1>
        </body>
    </text>
</TEI>
