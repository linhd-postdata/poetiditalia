<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="VERINO-pane">
                    <title>panegyricon de Saracenae Baetidos gloriosa expugnatione</title>
                    <title type="short">panegyricon</title>
                    <abbr>paneg.</abbr>
                    <bibl>I. Fógel, 1933</bibl>
                </title>
                <author xml:id="VERINO" n="174.000">
                    <name>Verino, Ugolino</name>
                    <date>Firenze, 1438 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Ugolino Verino</persName>
                    <abbr>VERINO</abbr>
                </author>
                <respStmt>
                    <resp>Reference basis text</resp>
                    <name>I. Fógel, 1933</name>
                </respStmt>
            </titleStmt>
            <extent>
                <measure unit="words" quantity="8386">8386</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>I. Fógel, 1933</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>9.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                </head>
                <p xml:id="d001l1" n="0|1">ad Ferdinandum regem et Isabellam | reginam Hispaniarum de Saracenae Baetidos | gloriosa expugnatione</p>
                <l xml:id="d001l2" n="1">Gaudeat alma fides, crucifixi sacra propago</l>
                <l xml:id="d001l3" n="2">Exultet, felix laetetur Hiberia: Tandem</l>
                <l xml:id="d001l4" n="3">De caelo plausit niveis Victoria pennis.</l>
                <l xml:id="d001l5" n="4">Maumetti deleta lues omnisque nefandi</l>
                <l xml:id="d001l6" n="5">Sentina erroris Libycas secessit in undas.</l>
                <l xml:id="d001l7" n="6">Occiduas demum vidit sine sordibus urbes</l>
                <l xml:id="d001l8" n="7">Luciferis sol laetus equis vultuque sereno</l>
                <l xml:id="d001l9" n="8">Extremos adiit, purgata cubilia, Gades.</l>
                <l xml:id="d001l10" n="9">Da, pater omnipotens, caeli terraeque creator,</l>
                <l xml:id="d001l11" n="10">Crescat ut ingenium, maiores ingere vires,</l>
                <l xml:id="d001l12" n="11">Christe potens rerum, iam te dimisimus Evam,</l>
                <l xml:id="d001l13" n="12">Liquimus obscurum Cirrhaei daemonis antrum.</l>
                <l xml:id="d001l14" n="13">Fas mihi Christiparae, mea numina, virginis aram</l>
                <l xml:id="d001l15" n="14">Amplecti et certum divae sperare favorem.</l>
                <l xml:id="d001l16" n="15">Magnanimi interea sileant victricia Carli</l>
                <l xml:id="d001l17" n="16">Bella mihi longo nondum perfecta labore.</l>
                <l xml:id="d001l18" n="17">Fert animus magnos regis celebrare triumphos</l>
                <l xml:id="d001l19" n="18">Ferrandi sociaeque simul Martisque torique</l>
                <l xml:id="d001l20" n="19">Gesta Sophocleo reginae ornare cothurno.</l>
                <l xml:id="d001l21" n="20">In dubio est, seu pace magis, seu clarior armis,</l>
                <l xml:id="d001l22" n="21">An morum probitas, an sit sapientia maior,</l>
                <l xml:id="d001l23" n="22">Officiumne pari virtute exercet utrunque.</l>
                <l xml:id="d001l24" n="23">Impia pestiferi iam dudum secta tyranni</l>
                <l xml:id="d001l25" n="24">Foedarat miserum sceleratis legibus orbem,</l>
                <l xml:id="d001l26" n="25">Exitiale nefas Arabum prorupit ab oris,</l>
                <l xml:id="d001l27" n="26">Romanos regeret victrix cum Graecia fasces</l>
                <l xml:id="d001l28" n="27">Ac rerum Heraclius summas tractaret habenas;</l>
                <l xml:id="d001l29" n="28">Tartareis tunc atra lues emersa lacunis</l>
                <l xml:id="d001l30" n="29">Latius ac serpens tanquam contagia morbi</l>
                <l xml:id="d001l31" n="30">Apprendit Syriam et Nilum Libyenque propinquam</l>
                <l xml:id="d001l32" n="31">Moxque freti tranans celeri compendia cursu</l>
                <l xml:id="d001l33" n="32">Non procul Herculeis vicinas Gadibus urbes</l>
                <l xml:id="d001l34" n="33">Corripuit pestis. Pudet enarrare, quot annos</l>
                <l xml:id="d001l35" n="34">Christicolum in medio erroris possederit arcem</l>
                <l xml:id="d001l36" n="35">Prona voluptati, quanquam laxavit habenas,</l>
                <l xml:id="d001l37" n="36">Gens effrena, tamen longe est acerrima bellis,</l>
                <l xml:id="d001l38" n="37">Seu densos cuneos invadit comminus ense,</l>
                <l xml:id="d001l39" n="38">Sive equitans certas Parthorum ex more sagittas</l>
                <l xml:id="d001l40" n="39">Torquet, seu iacta funda ferit eminus hostes.</l>
                <l xml:id="d001l41" n="40">Nec mirum, didicit vicinos inter Hiberos</l>
                <l xml:id="d001l42" n="41">Pugnare et capta sic aevum ducere praeda.</l>
                <l xml:id="d001l43" n="42">Ter deni longa serie per saecula reges</l>
                <l xml:id="d001l44" n="43">Litoreas magnae tenuerunt Baetidos oras</l>
                <l xml:id="d001l45" n="44">Granataeque illic urbem posuere superbam,</l>
                <l xml:id="d001l46" n="45">Quae caput, imperii et Saraceni nominis horror.</l>
                <l xml:id="d001l47" n="46">Iura dabat populis Christi cultoribus hostis,</l>
                <l xml:id="d001l48" n="47">Sacrilego ritu temeravit virginis aedes.</l>
                <l xml:id="d001l49" n="48">Nec quondam centum longe clarissima portis</l>
                <l xml:id="d001l50" n="49">Tot bellatores habuit Nilotica Thebe,</l>
                <l xml:id="d001l51" n="50">Quot solitae in bellum Granata erumpere turmae</l>
                <l xml:id="d001l52" n="51">Et quatere hostiles magnis terroribus urbes.</l>
                <l xml:id="d001l53" n="52">Hanc nunquam potuit delere Hispania labem,</l>
                <l xml:id="d001l54" n="53">Acre genus licet est hominum duroque labori</l>
                <l xml:id="d001l55" n="54">Assuetum et vitam, quam longa est, transigit armis,</l>
                <l xml:id="d001l56" n="55">Attamen invicti tenuerunt oppida Mauri,</l>
                <l xml:id="d001l57" n="56">Quae cepere semel, nunquam expugnavit Hiberus.</l>
                <l xml:id="d001l58" n="57">Hactenus occidui meruerunt crimina regni</l>
                <l xml:id="d001l59" n="58">Et neglectus honor spretique iniuria Christi.</l>
                <l xml:id="d001l60" n="59">Impius ut sacri Maumettus dogmatis hostis</l>
                <l xml:id="d001l61" n="60">Cresceret effundens late, velut hydra, venenum.</l>
                <l xml:id="d001l62" n="61">Sed deus hanc belli molem tantumque triumphum</l>
                <l xml:id="d001l63" n="62">Invicti tribuit peragi felicibus armis</l>
                <l xml:id="d001l64" n="63">Christicolum regis, donec duo lumina torvae</l>
                <l xml:id="d001l65" n="64">Iustitiae et veri cultores numinis ambo</l>
                <l xml:id="d001l66" n="65">De caelo lapsi Ferrandus et inclyta coniunx</l>
                <l xml:id="d001l67" n="66">Sordibus eluerent primum gentilibus urbes</l>
                <l xml:id="d001l68" n="67">Infectas. Varia sub religione latebat</l>
                <l xml:id="d001l69" n="68">Illuvies hominum, crucifixi nomine quidam,</l>
                <l xml:id="d001l70" n="69">Re Iudaeus erat, nec gens est foedior ulla,</l>
                <l xml:id="d001l71" n="70">Pars Veneris primas horas ritumque propinquae</l>
                <l xml:id="d001l72" n="71">Haereseos fictaque deum pietate colebat.</l>
                <l xml:id="d001l73" n="72">Haec scelerum exquirens curvis portenta latebris</l>
                <l xml:id="d001l74" n="73">Regina insequitur; ferro flammisque trucidat</l>
                <l xml:id="d001l75" n="74">Indicitque diem, qua sordes eluat omnis,</l>
                <l xml:id="d001l76" n="75">Immundum foedumque pecus scelerata propago.</l>
                <l xml:id="d001l77" n="76">Rex quoque Ferrandus divino percitus oestro</l>
                <l xml:id="d001l78" n="77">Purgabat patriae delicta domestica terrae.</l>
                <l xml:id="d001l79" n="78">Ut quondam celso Sinae de vertice Moses</l>
                <l xml:id="d001l80" n="79">Desiliens fregit tabulas iratus et ense</l>
                <l xml:id="d001l81" n="80">Arrepto turbam, quae fusum oraverat aurum</l>
                <l xml:id="d001l82" n="81">Proque deo vitulo supplex erexerat aram,</l>
                <l xml:id="d001l83" n="82">Delevit, iustam ut placaret numinis iram.</l>
                <l xml:id="d001l84" n="83">Arripuere fugam, quos non consumpserat ignis.</l>
                <l xml:id="d001l85" n="84">Migravere omnes, quos non confoderat ensis,</l>
                <l xml:id="d001l86" n="85">Pars ad vicinos hostes et Tunetis urbem</l>
                <l xml:id="d001l87" n="86">Enavit positoque metu sine tegmine Christi</l>
                <l xml:id="d001l88" n="87">Moribus et lingua Iudaea apparuit omnis.</l>
                <l xml:id="d001l89" n="88">Pars Italas oras longis petiere carinis</l>
                <l xml:id="d001l90" n="89">Ac tanquam morbus Romana per oppida serpit,</l>
                <l xml:id="d001l91" n="90">Hellespontiacas pars plurima fugit ad undas</l>
                <l xml:id="d001l92" n="91">Et veteres ritus antiquae legis et umbram</l>
                <l xml:id="d001l93" n="92">Amplexa evomuit Christum recutita caterva.</l>
                <l xml:id="d001l94" n="93">Postquam tam dirum patriis Ferrandus ab oris</l>
                <l xml:id="d001l95" n="94">Atque Isabella nefas telo flammisque fugarunt,</l>
                <l xml:id="d001l96" n="95">Protinus invitant populos sanctumque senatum</l>
                <l xml:id="d001l97" n="96">Magnanimosque duces; nec fit mora, protinus omnis</l>
                <l xml:id="d001l98" n="97">Confluxit coetus magni ad praetoria regis.</l>
                <l xml:id="d001l99" n="98">Atque ubi suspensi fecere silentia linguis,</l>
                <l xml:id="d001l100" n="99">Iustitiae fulgor, solio rex infit ab alto;</l>
                <l xml:id="d001l101" n="100">Hesperiae proceres, nostri fiducia regni,</l>
                <l xml:id="d001l102" n="101">Gens dilecta deo, gens invictissima bello,</l>
                <l xml:id="d001l103" n="102">Quid facimus resides? Quo nos spectavimus usque,</l>
                <l xml:id="d001l104" n="103">Ritibus, heu, sacris populum frenare rebellem</l>
                <l xml:id="d001l105" n="104">Et procul Europa Maurorum avertere turmas.</l>
                <l xml:id="d001l106" n="105">Proh pudor! ante oculos, quotiens sol nascitur, hostem</l>
                <l xml:id="d001l107" n="106">Errare et magnis Granatam implere rapinis</l>
                <l xml:id="d001l108" n="107">Cernemus nurubusque Arabum famulentur Hiberae</l>
                <l xml:id="d001l109" n="108">Inque diem gliscente malo patiemur inulti</l>
                <l xml:id="d001l110" n="109">Ditari Mauros, abigi de litore, praedas,</l>
                <l xml:id="d001l111" n="110">Audire in Christum foedae convicia linguae.</l>
                <l xml:id="d001l112" n="111">Maumettana manus tot nobis abstulit urbes,</l>
                <l xml:id="d001l113" n="112">Bis quater centum quas victrix possidet annis,</l>
                <l xml:id="d001l114" n="113">Ut linguam et patrios mutarit Hiberia mores,</l>
                <l xml:id="d001l115" n="114">(Romanos ritus Arabum praeverterit error,)</l>
                <l xml:id="d001l116" n="115">Sed nostra et regum forsan delicta priorum</l>
                <l xml:id="d001l117" n="116">In sincera fides et religionis honores</l>
                <l xml:id="d001l118" n="117">Polluti tantas merito peperere ruinas,</l>
                <l xml:id="d001l119" n="118">Quod si poeniteat scelerum, leviore flagello</l>
                <l xml:id="d001l120" n="119">Corripit errantes superi clementia regis.</l>
                <l xml:id="d001l121" n="120">Ponite corde metum, Christi placavimus iram,</l>
                <l xml:id="d001l122" n="121">Semina nequitiae patriis evellit ab oris</l>
                <l xml:id="d001l123" n="122">Regina et sacro fidei succensa furore</l>
                <l xml:id="d001l124" n="123">Impura haereseos labis portenta cremavit.</l>
                <l xml:id="d001l125" n="124">Ultima Maumettus vobis provincia restat</l>
                <l xml:id="d001l126" n="125">Vertenda, ut soli Christo referantur honores.</l>
                <l xml:id="d001l127" n="126">Quod si etiam certam manifesta pericula mortem</l>
                <l xml:id="d001l128" n="127">Incuterent, alacer quis non discrimen adibit,</l>
                <l xml:id="d001l129" n="128">Cum mors empyreum forti det praemia caelum,</l>
                <l xml:id="d001l130" n="129">Egregiam ut felix pariat victoria laudem.</l>
                <l xml:id="d001l131" n="130">At vos, cum numero plures et Marte probatos</l>
                <l xml:id="d001l132" n="131">Iustior induerit temerati numinis arma</l>
                <l xml:id="d001l133" n="132">Impetus, eventum iam nunc sperate secundum.</l>
                <l xml:id="d001l134" n="133">Nobiscum deus est, huius certaminis auctor,</l>
                <l xml:id="d001l135" n="134">Certa salus igitur, praeda ingens, magna trophaea,</l>
                <l xml:id="d001l136" n="135">Immortale decus, quod nullo abolebitur aevo.</l>
                <l xml:id="d001l137" n="136">Vestra sit utilitas, mea cura laborque regendi,</l>
                <l xml:id="d001l138" n="137">Noctes atque dies vigilare ad commoda regni,</l>
                <l xml:id="d001l139" n="138">Extirpare malos et praemia ponere iustis;</l>
                <l xml:id="d001l140" n="139">Ipsa etiam nostros aequat regina labores.</l>
                <l xml:id="d001l141" n="140">Praecipitate moras, ut primo vere phalangas</l>
                <l xml:id="d001l142" n="141">Victrices auctore deo ducamus in hostem.</l>
                <l xml:id="d001l143" n="142">Dixit et ingenti gavisa est regia plausu.</l>
                <l xml:id="d001l144" n="143">Mox proceres abeunt alacres et iussa facessunt.</l>
                <l xml:id="d001l145" n="144">Martia floruerit quanvis Hispania telis</l>
                <l xml:id="d001l146" n="145">Assiduisque aevum victrix contriverit armis,</l>
                <l xml:id="d001l147" n="146">Tunc tamen aspicias totam fervere tumultu</l>
                <l xml:id="d001l148" n="147">Martis et horrentes renovari incudibus enses.</l>
                <l xml:id="d001l149" n="148">Pars solidum incudit taurorum tergore ferrum,</l>
                <l xml:id="d001l150" n="149">Loricas alii nectunt ex aere trilices,</l>
                <l xml:id="d001l151" n="150">Ardentes poliunt galeas cristasque comantes</l>
                <l xml:id="d001l152" n="151">De torvo efficiunt variarum horrore iubarum</l>
                <l xml:id="d001l153" n="152">(Sit licet Hispanis cassis rarissima turmis,)</l>
                <l xml:id="d001l154" n="153">Spiculaque exacuunt chalybem scissura rigentem</l>
                <l xml:id="d001l155" n="154">Fraxineosque aptant nervis stridentibus arcus</l>
                <l xml:id="d001l156" n="155">Et gravidae telis resonant post terga pharetrae,</l>
                <l xml:id="d001l157" n="156">Lancea quin pennis et cuspide fulget acuta.</l>
                <l xml:id="d001l158" n="157">Indomiti frenantur equi campoque volantes</l>
                <l xml:id="d001l159" n="158">Exercent, urget cari praesentia regis.</l>
                <l xml:id="d001l160" n="159">Nec leve reginae nomen: nulla oppida cessant,</l>
                <l xml:id="d001l161" n="160">Ne fuga per pontum pateat, neve Africa possit</l>
                <l xml:id="d001l162" n="161">Praesidium ferre et fruges vectare carinis,</l>
                <l xml:id="d001l163" n="162">Instruit egregiam robusto milite classem.</l>
                <l xml:id="d001l164" n="163">Quae Malacae portum vicinaque litora servet.</l>
                <l xml:id="d001l165" n="164">Interea volucri denuntiat omnia lapsu</l>
                <l xml:id="d001l166" n="165">Ac maiora canit Saracenas Fama per urbes</l>
                <l xml:id="d001l167" n="166">Innumeras equitum turmas peditumque cohortes</l>
                <l xml:id="d001l168" n="167">Christicolum armari totumque triremibus aequor</l>
                <l xml:id="d001l169" n="168">Consterni, iurasse duces telluris Hiberae</l>
                <l xml:id="d001l170" n="169">Nomen et imperium totamque excindere gentem</l>
                <l xml:id="d001l171" n="170">Maumetti; diris quatiunt terroribus urbes,</l>
                <l xml:id="d001l172" n="171">Portenta haud dubiae populis manifesta ruinae;</l>
                <l xml:id="d001l173" n="172">De caelo tactae turres et culmina templi</l>
                <l xml:id="d001l174" n="173">Deiecta et lemurum simulacra horrenda per umbras,</l>
                <l xml:id="d001l175" n="174">Quae genti exitium lachrymosa voce canebant,</l>
                <l xml:id="d001l176" n="175">Crebrior et solito pestis regionis amoenae</l>
                <l xml:id="d001l177" n="176">Et proprii totiens demens discordia regni</l>
                <l xml:id="d001l178" n="177">Quodque seges vanis miseros elusit aristis,</l>
                <l xml:id="d001l179" n="178">Ut neget innumerae victum penuria turbae.</l>
                <l xml:id="d001l180" n="179">Concilium celebrant, ruit omnis Turdula pubes</l>
                <l xml:id="d001l181" n="180">Praeceps, Alphamae primum rex inclytus urbis</l>
                <l xml:id="d001l182" n="181">Accepit trepidos et sic est farier orsus:</l>
                <l xml:id="d001l183" n="182">Cernitis, o cives, ventura pericula, quantis</l>
                <l xml:id="d001l184" n="183">Coniurata fremat telis Hispania ponto</l>
                <l xml:id="d001l185" n="184">Et tellure simul nos obsessura reclusos.</l>
                <l xml:id="d001l186" n="185">Ne nos confestim fruges atque arma paremus,</l>
                <l xml:id="d001l187" n="186">Ut tolerare famem longeque arcere pericla</l>
                <l xml:id="d001l188" n="187">Possimus. Veteres cingamus et aggere muros</l>
                <l xml:id="d001l189" n="188">Contra fulmineos bombos faucesque malignas</l>
                <l xml:id="d001l190" n="189">Vallis et aethereos praemisso milite montes</l>
                <l xml:id="d001l191" n="190">Firmemus, ne quos aditus et limen apertum</l>
                <l xml:id="d001l192" n="191">Castulo deprendat, nobis ut longior hostis</l>
                <l xml:id="d001l193" n="192">Existat, sic tutus ager praebebit aristas</l>
                <l xml:id="d001l194" n="193">Atque intacta dabunt suavem pomaria victum.</l>
                <l xml:id="d001l195" n="194">Per patrios ritus, nostri per sacra prophetae,</l>
                <l xml:id="d001l196" n="195">Per libertatem vestram vitaeque salutem</l>
                <l xml:id="d001l197" n="196">Obtestor properare; nocet differre paranda,</l>
                <l xml:id="d001l198" n="197">Principiis obstare licet. Nec plura locutus</l>
                <l xml:id="d001l199" n="198">Mulleum regem rogat, auxiliaribus armis</l>
                <l xml:id="d001l200" n="199">Ut properet Martis nascentem extinguere flammam,</l>
                <l xml:id="d001l201" n="200">Mox haec Granatae accipient incendia turres,</l>
                <l xml:id="d001l202" n="201">Sic sua tecta peti, sua credat moenia cingi,</l>
                <l xml:id="d001l203" n="202">Nequiquam captis sociis sera agmina iunget,</l>
                <l xml:id="d001l204" n="203">Nec nisi deletis Mauris regina quiescet.</l>
                <l xml:id="d001l205" n="204">Quin subito, Libycas, iubet ut legatus ad urbes</l>
                <l xml:id="d001l206" n="205">Alter ad Aegyptum populosae Memphis ad arcem</l>
                <l xml:id="d001l207" n="206">Orator celeret soldani ad regia tecta,</l>
                <l xml:id="d001l208" n="207">Edoceat, quantis insurgat Cantaber armis</l>
                <l xml:id="d001l209" n="208">Christicola et quanto Mauris terrore minetur,</l>
                <l xml:id="d001l210" n="209">Ut Tartessiacis Saracenum numen ab undis</l>
                <l xml:id="d001l211" n="210">Et regnum evellat, cum nulla fidelior ora</l>
                <l xml:id="d001l212" n="211">Maumetto extiterit. Bellum commune parari,</l>
                <l xml:id="d001l213" n="212">Commune excidium. Neque enim contentus ab omni</l>
                <l xml:id="d001l214" n="213">Europa Mauros pepulisse invadet Eoos</l>
                <l xml:id="d001l215" n="214">Victor et excindet Solimon. Sic vovit Hiberus,</l>
                <l xml:id="d001l216" n="215">Religio quaecunque suo contraria Christo</l>
                <l xml:id="d001l217" n="216">Ut pereat, caeli crucifixo ut dentur honores,</l>
                <l xml:id="d001l218" n="217">Et faciet, nisi iam properatis advolet armis</l>
                <l xml:id="d001l219" n="218">Africa praesidiumque ferat Syriaeque cohortes</l>
                <l xml:id="d001l220" n="219">Aegyptique acies tantis conatibus obstent.</l>
                <l xml:id="d001l221" n="220">Nec mora fit dicto, conclamant, itur in arma.</l>
                <l xml:id="d001l222" n="221">Explorant putres muros fossasque profundas</l>
                <l xml:id="d001l223" n="222">Evacuant, capiunt saltus et robore firmant</l>
                <l xml:id="d001l224" n="223">Oppida, si qua labant, et stipant frugibus arces.</l>
                <l xml:id="d001l225" n="224">Quales post longam brumam iam vere tepenti</l>
                <l xml:id="d001l226" n="225">Exercentur apes per florea rura frequenter,</l>
                <l xml:id="d001l227" n="226">Excussum foliis nectar caelique liquorem</l>
                <l xml:id="d001l228" n="227">Venturae memores hyemis sub tecta reportant:</l>
                <l xml:id="d001l229" n="228">Pomiferos sic turba frequens Saracena per agros</l>
                <l xml:id="d001l230" n="229">Excurrit, quam praecipetem metus urget amorque</l>
                <l xml:id="d001l231" n="230">Antiquae patriae, pueros iuvenesque senesque,</l>
                <l xml:id="d001l232" n="231">Matres atque viros nullo discrimine fasces</l>
                <l xml:id="d001l233" n="232">Lignorum ingentes frugumque alimenta videres</l>
                <l xml:id="d001l234" n="233">Longius ex agris humeris ad moenia ferre.</l>
                <l xml:id="d001l235" n="234">Terruerant pavidos portenta horrenda deorum</l>
                <l xml:id="d001l236" n="235">Fatalemque diem certamque instare ruinam</l>
                <l xml:id="d001l237" n="236">Imperio et legi sortes cecinere tremendae.</l>
                <l xml:id="d001l238" n="237">Ast alacres contra et praesenti numine freti</l>
                <l xml:id="d001l239" n="238">Christicolae arma parant regisque exempla secuti</l>
                <l xml:id="d001l240" n="239">Religione prius mentes, quam corpora ferro</l>
                <l xml:id="d001l241" n="240">Imbuere et geminis nituntur viribus hostem</l>
                <l xml:id="d001l242" n="241">Enormemque notam terris depellere Hiberis.</l>
                <l xml:id="d001l243" n="242">Nulla profanatis haesit victoria castris.</l>
                <l xml:id="d001l244" n="243">Dic, precor, alma dei genitrix, dic, virgo, supremi</l>
                <l xml:id="d001l245" n="244">Regina empyrii, quantis exercitus armis</l>
                <l xml:id="d001l246" n="245">Sudarit, da, virgo, novas ad carmina vires,</l>
                <l xml:id="d001l247" n="246">Nil ausim sine te. Ferrandus, gloria Martis,</l>
                <l xml:id="d001l248" n="247">Iustitiae exemplum, sanctae pietatis imago</l>
                <l xml:id="d001l249" n="248">Primus init bellum, cui Castulo paret et omnes</l>
                <l xml:id="d001l250" n="249">Arragonum Siculaeque urbes Sardoaque tellus.</l>
                <l xml:id="d001l251" n="250">Proxima florentes duxit regina cohortes</l>
                <l xml:id="d001l252" n="251">Femineum transgressa decus, pars maxima belli</l>
                <l xml:id="d001l253" n="252">Inferior nulli regum pietate vel armis;</l>
                <l xml:id="d001l254" n="253">Excivit populos regnis Isabella paternis.</l>
                <l xml:id="d001l255" n="254">Filius at, quanquam vix pubescentibus annis,</l>
                <l xml:id="d001l256" n="255">Arma tamen sumit iuvenesque hortatur et ambit</l>
                <l xml:id="d001l257" n="256">Admirante patre et procerum plaudente senatu</l>
                <l xml:id="d001l258" n="257">Quadrupedem indomitum frenis et calce fatigat</l>
                <l xml:id="d001l259" n="258">Inque orbes flectit cogitque per arva volare,</l>
                <l xml:id="d001l260" n="259">Quanta patris tacitum subierunt gaudia pectus;</l>
                <l xml:id="d001l261" n="260">Sic olim magnum Pellaei regis alumnum</l>
                <l xml:id="d001l262" n="261">Bucephalum domuisse ferunt, cui regna Philippus</l>
                <l xml:id="d001l263" n="262">Non sat nostra tibi dixit, maiora parabis:</l>
                <l xml:id="d001l264" n="263">Indole non alia Hispani spes altera regni</l>
                <l xml:id="d001l265" n="264">Surgit, iam Libyes populis formido, Ioannes,</l>
                <l xml:id="d001l266" n="265">Teque Palaestinae trepidant horrentque parentes.</l>
                <l xml:id="d001l267" n="266">Cresce, puer, tenero iam nunc maturior aevo,</l>
                <l xml:id="d001l268" n="267">Principis egregii apparet prudentia rerum,</l>
                <l xml:id="d001l269" n="268">Per te religio est Christi effundenda per orbem</l>
                <l xml:id="d001l270" n="269">Latius et dirae frenanda superbia sectae.</l>
                <l xml:id="d001l271" n="270">Duxit et insignes equitum peditumque catervas,</l>
                <l xml:id="d001l272" n="271">Purpureum sacra qui portat fronte galerum</l>
                <l xml:id="d001l273" n="272">Cardineique apicis merito decoratus honore,</l>
                <l xml:id="d001l274" n="273">Gloria Mendotiae sobolis pariterque propinquus</l>
                <l xml:id="d001l275" n="274">Hispalis antistes phaleratum protulit agmen</l>
                <l xml:id="d001l276" n="275">Quique regit ditem Zebedei martyris aedem</l>
                <l xml:id="d001l277" n="276">Non pietate minus, quam bello fortis et armis.</l>
                <l xml:id="d001l278" n="277">Mille equites duxit duro sub Marte probatos</l>
                <l xml:id="d001l279" n="278">Misit et insignes bello Cantera cohortes</l>
                <l xml:id="d001l280" n="279">Traxit et armiferos ductor Calatrave maniplos</l>
                <l xml:id="d001l281" n="280">Et totidem fortis praefectus ab arce Leonis,</l>
                <l xml:id="d001l282" n="281">Dux quoque Medinnae turmas eduxit equestres</l>
                <l xml:id="d001l283" n="282">Invictosque viros Christi inflammatus amore</l>
                <l xml:id="d001l284" n="283">Contra Maumettum rapuit Limphantius heros,</l>
                <l xml:id="d001l285" n="284">Qui regit Herculeos maiori nomine Gades,</l>
                <l xml:id="d001l286" n="285">Affuit et plures sub se venere phalanges,</l>
                <l xml:id="d001l287" n="286">Tresque alas equitum rexit dux Martius Alvae,</l>
                <l xml:id="d001l288" n="287">Multa Placentinis dux agmina traxit ab oris,</l>
                <l xml:id="d001l289" n="288">Ipsa suo tribuit rectori Castulo turmas</l>
                <l xml:id="d001l290" n="289">Instructas armis, fortissima pectora bello,</l>
                <l xml:id="d001l291" n="290">Quin Biliana phalanx thorace insignis et arcu</l>
                <l xml:id="d001l292" n="291">Iuravit, nunquam nisi victo abscedere Mauro.</l>
                <l xml:id="d001l293" n="292">Hoc quoque promisit reginae Astorgius heros,</l>
                <l xml:id="d001l294" n="293">Nec non belligeris suffultus Morius alis</l>
                <l xml:id="d001l295" n="294">Accessit dominusque Ari, cui Castulo fortes</l>
                <l xml:id="d001l296" n="295">Exhibuit peditum cuneos, ad regia castra</l>
                <l xml:id="d001l297" n="296">Venit et auxilium pariter Beneventia pubes</l>
                <l xml:id="d001l298" n="297">Attulit et validis rector Zifontius armis</l>
                <l xml:id="d001l299" n="298">Regis iuvit opes iuvenesque Corugnius acres</l>
                <l xml:id="d001l300" n="299">Ad bellum movit galeisque insigne tremendis.</l>
                <l xml:id="d001l301" n="300">Impiger eduxit princeps Urognius agmen</l>
                <l xml:id="d001l302" n="301">Bellatorque Caprae, Saraceni principis horror,</l>
                <l xml:id="d001l303" n="302">Ensibus ac longis pedites exercuit hastis,</l>
                <l xml:id="d001l304" n="303">Qui volucres rapidis praevertunt cursibus auras.</l>
                <l xml:id="d001l305" n="304">Nec tu carminibus nostris indictus abibis,</l>
                <l xml:id="d001l306" n="305">Eglige, Tondilii sceptri clarusque vetustae</l>
                <l xml:id="d001l307" n="306">Nobilitatis honor, dudum suscepit ovantem</l>
                <l xml:id="d001l308" n="307">Te mea, dum transis laeto, Florentia, vultu.</l>
                <l xml:id="d001l309" n="308">Tu licet Aonio biberis de fonte liquores</l>
                <l xml:id="d001l310" n="309">Et tua Socraticis ornaris tempora chartis,</l>
                <l xml:id="d001l311" n="310">Tu quoque Bistonii nosti fera proelia Martis,</l>
                <l xml:id="d001l312" n="311">Sub duce te fortes bellum subiere cohortes.</l>
                <l xml:id="d001l313" n="312">Praeterea multi insignes fulgentibus armis</l>
                <l xml:id="d001l314" n="313">Diversis venere locis gentesque ducesque,</l>
                <l xml:id="d001l315" n="314">Qui Sicorim potant amnem fontemque Sueri</l>
                <l xml:id="d001l316" n="315">Auriferumque Tagum Larsenisque incola saxi</l>
                <l xml:id="d001l317" n="316">Militiae assuetus, quam longa est, ducere vitam.</l>
                <l xml:id="d001l318" n="317">Nec Nova Carthago, quondam Phoenicia sedes,</l>
                <l xml:id="d001l319" n="318">Scipiadum statio, sumptis cessavit ab armis</l>
                <l xml:id="d001l320" n="319">Saldiniaeque omnes gentes Octanaque pubes.</l>
                <l xml:id="d001l321" n="320">At quid plura canam? Conspirat Hiberia tota</l>
                <l xml:id="d001l322" n="321">Non procerum iussu, precibus non concita blandis,</l>
                <l xml:id="d001l323" n="322">Sed tanquam ad certae ferretur praemia palmae,</l>
                <l xml:id="d001l324" n="323">Certatim ante diem Ferrandi ad castra cucurrit.</l>
                <l xml:id="d001l325" n="324">Tantum reginae praeclarum nomen amatae</l>
                <l xml:id="d001l326" n="325">Religioque dei potuit laudumque cupido,</l>
                <l xml:id="d001l327" n="326">Ut dulci patria, natis, uxore, parente</l>
                <l xml:id="d001l328" n="327">Desertis tolerare nives et sidera Cancri</l>
                <l xml:id="d001l329" n="328">Terribilemque optent invadere comminus hostem.</l>
                <l xml:id="d001l330" n="329">Aere merent nullo, solo sed regis amore.</l>
                <l xml:id="d001l331" n="330">Decrevere luem Saraceni abolere veneni</l>
                <l xml:id="d001l332" n="331">Aut pulchram Christi pro nomine quaerere mortem.</l>
                <l xml:id="d001l333" n="332">Convenere duces animisque et viribus omnes</l>
                <l xml:id="d001l334" n="333">Armati, quocunque velit regnator Hiberae</l>
                <l xml:id="d001l335" n="334">Ducere telluris; procerum nec defuit unus,</l>
                <l xml:id="d001l336" n="335">Qui non ante diem regis venisset in aulam.</l>
                <l xml:id="d001l337" n="336">Sublimis postquam solio regina paterno</l>
                <l xml:id="d001l338" n="337">Arma repercusso longe radiantia sole</l>
                <l xml:id="d001l339" n="338">Utque simul turmas alacres rex vidit et omnem</l>
                <l xml:id="d001l340" n="339">Hesperiam tacito poscentem pectore bellum,</l>
                <l xml:id="d001l341" n="340">Ne qua mora impediat coeptum, sic ore locutus:</l>
                <l xml:id="d001l342" n="341">O genus electum, fortissima pectora bello,</l>
                <l xml:id="d001l343" n="342">Quis nos Maumetti ritus abolere nefandos</l>
                <l xml:id="d001l344" n="343">Impurumque nefas nostris expellere terris</l>
                <l xml:id="d001l345" n="344">Fidimus, en animos vestros roburque paratum</l>
                <l xml:id="d001l346" n="345">Cerminus. Ite alacres, felicia sumite bella.</l>
                <l xml:id="d001l347" n="346">Nunc merito grates agimus maiora daturi</l>
                <l xml:id="d001l348" n="347">Praemia, cum coeptis aderit deus ipse secundis.</l>
                <l xml:id="d001l349" n="348">Quid moror? Ite citi, medio quae consita regno est.</l>
                <l xml:id="d001l350" n="349">Diripite Alphamam Saracenae Baetidos arcem;</l>
                <l xml:id="d001l351" n="350">Mox iter ad magnae Babylonis moenia tutum</l>
                <l xml:id="d001l352" n="351">Pandetur, tum litoreas incursibus urbes</l>
                <l xml:id="d001l353" n="352">Praedari Almeriam et Malacam expugnare licebit.</l>
                <l xml:id="d001l354" n="353">Nec plura. Insonuere tubae clangore sonoro.</l>
                <l xml:id="d001l355" n="354">Corripuere viam volucresque per arva cohortes</l>
                <l xml:id="d001l356" n="355">Ibant et laudes Christi regisque canebant</l>
                <l xml:id="d001l357" n="356">Reginamque suam ceu numen ad astra ferebant.</l>
                <l xml:id="d001l358" n="357">Hispani interea praenuntia Fama tumultus</l>
                <l xml:id="d001l359" n="358">Maurorum excierat populos celeresque manipli</l>
                <l xml:id="d001l360" n="359">Praemissique equites servabant litoris oras.</l>
                <l xml:id="d001l361" n="360">Ut vexilla procul viderunt regis Hiberi</l>
                <l xml:id="d001l362" n="361">Victricisque crucis rutilantia signa per auras,</l>
                <l xml:id="d001l363" n="362">Maumettana phalanx paulo conterrita cessit,</l>
                <l xml:id="d001l364" n="363">Ni dictis Anemar ductor firmasset amaris:</l>
                <l xml:id="d001l365" n="364">Quo fugitis? telum nondum contorquet, et enses</l>
                <l xml:id="d001l366" n="365">Christicola enudat. Tanti quae causa pavoris?</l>
                <l xml:id="d001l367" n="366">State, viri, firmate gradum, non terga, sed ora</l>
                <l xml:id="d001l368" n="367">Sunt hosti vertenda: Alphamam credite muros</l>
                <l xml:id="d001l369" n="368">Granatae. Hic belli moles, hic impetus omnis</l>
                <l xml:id="d001l370" n="369">Sistendus, donec coepto delusus inani</l>
                <l xml:id="d001l371" n="370">Expulsusque petat patrias inglorius oras</l>
                <l xml:id="d001l372" n="371">Cantaber; et vanos nunc nunc prosterne furores.</l>
                <l xml:id="d001l373" n="372">Miles ait stimulisque urget pungentibus armos</l>
                <l xml:id="d001l374" n="373">Quadrupedis teloque Degum transfixit acuto</l>
                <l xml:id="d001l375" n="374">Mendotiae claro stirpis de semine cretum.</l>
                <l xml:id="d001l376" n="375">Hoc ducis exemplo Saracena accensa iuventus</l>
                <l xml:id="d001l377" n="376">Crebra procellosae iaculatur grandinis instar</l>
                <l xml:id="d001l378" n="377">Spicula. mox stricto propius mucrone cohortes</l>
                <l xml:id="d001l379" n="378">Irruit Hispanas, sed non Astorgius heros,</l>
                <l xml:id="d001l380" n="379">Nec Medinneus retro secessit Alonsus;</l>
                <l xml:id="d001l381" n="380">Regius omnis eques medius prorupuit in hostes.</l>
                <l xml:id="d001l382" n="381">Non secus Aeolii patefacto carcere montis</l>
                <l xml:id="d001l383" n="382">Ventorum vis atra furit caelumque serenum</l>
                <l xml:id="d001l384" n="383">Nubibus obscurat, vertit mare, sibilat aer,</l>
                <l xml:id="d001l385" n="384">Decussae strident violento turbine silvae:</l>
                <l xml:id="d001l386" n="385">Regia sic primos deiecit turma furores.</l>
                <l xml:id="d001l387" n="386">Nec mora, nec requies datur, urget Martia pubes</l>
                <l xml:id="d001l388" n="387">Insistitque ferox Mauris ductore perempto</l>
                <l xml:id="d001l389" n="388">Perque agros omnes Saracenum sternitur agmen,</l>
                <l xml:id="d001l390" n="389">Praecipiti cursu pauci elabuntur ad arcem.</l>
                <l xml:id="d001l391" n="390">Insequitur victrix non tardis passibus ala</l>
                <l xml:id="d001l392" n="391">Reginae et portas Alphamae cuspide pulsat</l>
                <l xml:id="d001l393" n="392">Disquiritque aditus urbis murosque minores,</l>
                <l xml:id="d001l394" n="393">Qua scalis penetrare queat, frendensque minatur</l>
                <l xml:id="d001l395" n="394">Exitium, stabulis clausis ceu turba leonum</l>
                <l xml:id="d001l396" n="395">Mane urgente fame discurrit ovilia circum,</l>
                <l xml:id="d001l397" n="396">Unguibus ac rabido frangit magalia morsu;</l>
                <l xml:id="d001l398" n="397">Stat mutum pecus et tuto munimine valli</l>
                <l xml:id="d001l399" n="398">Ostia non audet pastor reserare molossis:</l>
                <l xml:id="d001l400" n="399">Sic Maumettani pedites in turribus altis</l>
                <l xml:id="d001l401" n="400">Missilibus certant, neque enim se credere campo,</l>
                <l xml:id="d001l402" n="401">Nec rursus stricto tentant concurrere ferro,</l>
                <l xml:id="d001l403" n="402">Subsidium frustra expectant, nam protinus omnes</l>
                <l xml:id="d001l404" n="403">Christicolae densa muros cinxere corona.</l>
                <l xml:id="d001l405" n="404">Nam trabe ferrata portarum robora frangunt,</l>
                <l xml:id="d001l406" n="405">Ardua fulmineis nunc scindunt moenia bombis,</l>
                <l xml:id="d001l407" n="406">Pars tollunt altas castella aequantia turres,</l>
                <l xml:id="d001l408" n="407">Decutiunt altis stantes pro moenibus hostes,</l>
                <l xml:id="d001l409" n="408">Noctes atque dies alternis viribus urbem</l>
                <l xml:id="d001l410" n="409">Oppugnant, instant proceres, praesentia regis</l>
                <l xml:id="d001l411" n="410">Urget et impellunt speratae praemia palmae</l>
                <l xml:id="d001l412" n="411">Conspectu in tanto certatim ascendere turrim.</l>
                <l xml:id="d001l413" n="412">Saxa, sudes, flammas protecti umbonibus arcent;</l>
                <l xml:id="d001l414" n="413">Urbs triplici quanquam muro est munitaque fossis,</l>
                <l xml:id="d001l415" n="414">Ut mos est Mauris, paene insuperabilis hosti,</l>
                <l xml:id="d001l416" n="415">Cuncta tamen Martis superat discrimina virtus.</l>
                <l xml:id="d001l417" n="416">Portarum vectes et claustra morantia frangit,</l>
                <l xml:id="d001l418" n="417">Irrumpit victor densis exercitus armis</l>
                <l xml:id="d001l419" n="418">Alphamam, luctus, caedes clangorque tubarum</l>
                <l xml:id="d001l420" n="419">Auditur, saevis reboat clamoribus aether;</l>
                <l xml:id="d001l421" n="420">Sic olim captam Poeno irrumpente Saguntum</l>
                <l xml:id="d001l422" n="421">Exortus fremitus caesorum urbisque ruina,</l>
                <l xml:id="d001l423" n="422">Obvia turba cadit, numerosa cadavera passim</l>
                <l xml:id="d001l424" n="423">Sternuntur. Celsa vexillum attollitur arce</l>
                <l xml:id="d001l425" n="424">Ferrandi dirumque nefas et templa profana</l>
                <l xml:id="d001l426" n="425">Emundat signumque crucis victricis in aede</l>
                <l xml:id="d001l427" n="426">Suspendit devota cohors lachrymisque profusis</l>
                <l xml:id="d001l428" n="427">Prona salutiferi exorat mysteria ligni.</l>
                <l xml:id="d001l429" n="428">Inde ubi solemnes sacrorum ex ordine pompas</l>
                <l xml:id="d001l430" n="429">Hispani fecere pii votisque solutis</l>
                <l xml:id="d001l431" n="430">Educunt acies ac proxima quaeque metendo</l>
                <l xml:id="d001l432" n="431">Litoreas crebris populantur caedibus urbes</l>
                <l xml:id="d001l433" n="432">Ac pelago externas excludunt classe phalangas.</l>
                <l xml:id="d001l434" n="433">Oceani primum conspersam fluctibus arcem</l>
                <l xml:id="d001l435" n="434">Et ponto et terra cingunt et amoena vireta</l>
                <l xml:id="d001l436" n="435">Diripiunt, vastant villas et pinguia rura</l>
                <l xml:id="d001l437" n="436">Expoliant: nullis industria maior arandi,</l>
                <l xml:id="d001l438" n="437">Tanta nec arboribus datur usquam cura serendis,</l>
                <l xml:id="d001l439" n="438">Baeticolas quantam referunt posuisse colonos,</l>
                <l xml:id="d001l440" n="439">Quin etiam adiuvit placidi indulgentia caeli</l>
                <l xml:id="d001l441" n="440">Et natura soli et passim de colle perennis</l>
                <l xml:id="d001l442" n="441">Ductilis humor aquae fecundos irrigat hortos.</l>
                <l xml:id="d001l443" n="442">Cedat odoratis nutrix Aeneia pomis</l>
                <l xml:id="d001l444" n="443">Malaque pervigili Hesperidum servata dracone,</l>
                <l xml:id="d001l445" n="444">Alcinoi et biferi cedant pomaria Paesti.</l>
                <l xml:id="d001l446" n="445">Haec Arabum extremis demissa colonia terris</l>
                <l xml:id="d001l447" n="446">Excoluit longa annorum per saecula pace,</l>
                <l xml:id="d001l448" n="447">Dum se Christicolae fodiunt civilibus armis,</l>
                <l xml:id="d001l449" n="448">Maumettana lues urbes infecit Hiberas</l>
                <l xml:id="d001l450" n="449">Permittente deo, propter delicta priorum</l>
                <l xml:id="d001l451" n="450">Discordesque animos invisa potentia crevit.</l>
                <l xml:id="d001l452" n="451">At postquam vicos castellaque plurima ponti</l>
                <l xml:id="d001l453" n="452">Ferrandus cepit, Malacensem protinus arcem,</l>
                <l xml:id="d001l454" n="453">Conventum portumque maris, facile unde carinis</l>
                <l xml:id="d001l455" n="454">Est iter in Libyen, victrix regina secundo</l>
                <l xml:id="d001l456" n="455">Marte premit, muros numeroso milite cingit,</l>
                <l xml:id="d001l457" n="456">Qua spectat terram, qua vergit ad aequoris aestum.</l>
                <l xml:id="d001l458" n="457">Per mare rostratae currunt servantque triremes,</l>
                <l xml:id="d001l459" n="458">Ne fugere hinc possint frugesque inferre carinis,</l>
                <l xml:id="d001l460" n="459">Quin etiam turres celsis de puppibus urgent</l>
                <l xml:id="d001l461" n="460">Sulphure fulmineo, telis quoque moenia nudant.</l>
                <l xml:id="d001l462" n="461">Bactrorum circum sic prima Semiramis arcem</l>
                <l xml:id="d001l463" n="462">Pugnavit regnoque viri coniunxit Eoos:</l>
                <l xml:id="d001l464" n="463">Spumanti sic fertur equo regina per agmen</l>
                <l xml:id="d001l465" n="464">Fulgenti insignis clypeo lustratque tremendis</l>
                <l xml:id="d001l466" n="465">Moenia luminibus facilesque explorat in urbem</l>
                <l xml:id="d001l467" n="466">Accessus, nec voce magis, quam rebus ovantes</l>
                <l xml:id="d001l468" n="467">Incendit pedites maioraque viribus audent.</l>
                <l xml:id="d001l469" n="468">Noctes atque dies terra pelagoque premuntur;</l>
                <l xml:id="d001l470" n="469">Nec mora, nec requies Malacensibus ulla dabatur,</l>
                <l xml:id="d001l471" n="470">Quos magis urgebat penuria saevior hostis,</l>
                <l xml:id="d001l472" n="471">Ut mallet ferro, quam mox sine laude necari.</l>
                <l xml:id="d001l473" n="472">Dum victor Malacam densis exercitus armis</l>
                <l xml:id="d001l474" n="473">Obsidet inque dies Saracenos artius urget</l>
                <l xml:id="d001l475" n="474">Imperiosa fames, Malacensis Mucius arcem</l>
                <l xml:id="d001l476" n="475">Deserit et parva sica sub veste latenti</l>
                <l xml:id="d001l477" n="476">Castra inimica petit venientique innuit hosti</l>
                <l xml:id="d001l478" n="477">Enarratque fugae causam regemque requirit,</l>
                <l xml:id="d001l479" n="478">Cui reserare cupit, quanto in discrimine cives</l>
                <l xml:id="d001l480" n="479">Versentur, latebrasque urbis faucesque malignas</l>
                <l xml:id="d001l481" n="480">Pandere, quis tuto irrepat Celtiber in arcem.</l>
                <l xml:id="d001l482" n="481">Tunc Gaditanus, qui primus in aggere custos</l>
                <l xml:id="d001l483" n="482">Castrorum astabat, vinoque ciboque refecit</l>
                <l xml:id="d001l484" n="483">Confectum macie et pallentem morte futura</l>
                <l xml:id="d001l485" n="484">Ad regem ducit. Quid enim timuisset inermem</l>
                <l xml:id="d001l486" n="485">Concipere et tantas moliri pectore vires?</l>
                <l xml:id="d001l487" n="486">Aestus erat mediusque dies, cum Syrius agros</l>
                <l xml:id="d001l488" n="487">Torret anhelantes; rex et regina quieti</l>
                <l xml:id="d001l489" n="488">Se dederant thalamoque ambo interiore iacebant.</l>
                <l xml:id="d001l490" n="489">Vestibulo in primo coniunx ducis inclyta gemmis</l>
                <l xml:id="d001l491" n="490">Ac Lusitanus princeps insignis et auro</l>
                <l xml:id="d001l492" n="491">In solio iuxta recubabant limina regis,</l>
                <l xml:id="d001l493" n="492">Quos ubi conspexit, furiis incensus et ira</l>
                <l xml:id="d001l494" n="493">Aggreditur Maurus, strictum rotat impiger ensem</l>
                <l xml:id="d001l495" n="494">Obstantemque abigit nudo mucrone cohortem,</l>
                <l xml:id="d001l496" n="495">Prostratos frustra repetito vulnere caedit;</l>
                <l xml:id="d001l497" n="496">Reginam et regem nequiquam credidit esse.</l>
                <l xml:id="d001l498" n="497">Venantum ut densa pardus circumdatus ala</l>
                <l xml:id="d001l499" n="498">Irruit in gladios venabulaque ore cruento</l>
                <l xml:id="d001l500" n="499">Rodit et apprenso vitam deponit in hoste:</l>
                <l xml:id="d001l501" n="500">Sic cecidit fossus numeroso Mucius ictu.</l>
                <l xml:id="d001l502" n="501">At deus a tanto eripuit discrimine regem,</l>
                <l xml:id="d001l503" n="502">Ut foret invictus temerati numinis ultor.</l>
                <l xml:id="d001l504" n="503">Acrius arma capit Ferrandus et aurea coniunx</l>
                <l xml:id="d001l505" n="504">Per medios furibunda globos ad moenia tendit</l>
                <l xml:id="d001l506" n="505">Exclamans: Proceres, Malacensem excindite pubem,</l>
                <l xml:id="d001l507" n="506">Quae voluit nostrum per fraudem haurire cruorem.</l>
                <l xml:id="d001l508" n="507">Tunc ruit impulsus furiali exercitus oestro;</l>
                <l xml:id="d001l509" n="508">Implentur fossae, muros turresque capessunt</l>
                <l xml:id="d001l510" n="509">Interiusque hostes ad tertia moenia pellunt</l>
                <l xml:id="d001l511" n="510">Crassaque ferratae perfringunt robora portae,</l>
                <l xml:id="d001l512" n="511">Irrumpunt magnis trepidam clamoribus urbem</l>
                <l xml:id="d001l513" n="512">Hispani et stricto inquirunt penetralia ferro,</l>
                <l xml:id="d001l514" n="513">Captiva horrendis innectunt colla catenis.</l>
                <l xml:id="d001l515" n="514">Sericae vestes, argenti pondus et auri</l>
                <l xml:id="d001l516" n="515">Et quicquid longa Mauri peperere quiete,</l>
                <l xml:id="d001l517" n="516">Egeritur, fidis replent custodibus arces.</l>
                <l xml:id="d001l518" n="517">Moxque profanatas Maumetti ritibus aras</l>
                <l xml:id="d001l519" n="518">Emundat castus caelesti thure sacerdos.</l>
                <l xml:id="d001l520" n="519">Frendentemque sacris expellit daemona templis.</l>
                <l xml:id="d001l521" n="520">Rex ubi Ferrandus Malacam dicione subegit</l>
                <l xml:id="d001l522" n="521">Perfectisque sacris una Mavortia coniunx</l>
                <l xml:id="d001l523" n="522">Interiora petunt valido conamine regni</l>
                <l xml:id="d001l524" n="523">Oppida barbarici, saltus faucesque latentes,</l>
                <l xml:id="d001l525" n="524">Ne fraus hostilis coeptis obsistere posset,</l>
                <l xml:id="d001l526" n="525">Per iuga per rupes et saxa per invia dudum</l>
                <l xml:id="d001l527" n="526">Baeticola expulso celeres tenuere cohortes.</l>
                <l xml:id="d001l528" n="527">Inde, velut rapidis tempestas acta procellis</l>
                <l xml:id="d001l529" n="528">Prosternit segetem, populantur ditia rura,</l>
                <l xml:id="d001l530" n="529">Mox ipsam invadunt inopino turbine Battam,</l>
                <l xml:id="d001l531" n="530">Quae celso muro et fossis munita profundis</l>
                <l xml:id="d001l532" n="531">Praesidioque ferox valido rectoris Hiberi.</l>
                <l xml:id="d001l533" n="532">Arma retardavit, quanquam noctesque diesque</l>
                <l xml:id="d001l534" n="533">Hispani strictis peterent mucronibus urbem</l>
                <l xml:id="d001l535" n="534">Aereaque evomeret vastos bombarda molares</l>
                <l xml:id="d001l536" n="535">Crebraque letiferis striderent spicula pennis.</l>
                <l xml:id="d001l537" n="536">Non tamen obsessis cessit fiducia Mauris,</l>
                <l xml:id="d001l538" n="537">Quin ultro erumpunt portis et comminus enses</l>
                <l xml:id="d001l539" n="538">Destringunt ipsisque audent concurrere castris</l>
                <l xml:id="d001l540" n="539">Saepe lacessentes, quod, si violentius agmen</l>
                <l xml:id="d001l541" n="540">Christicolum urgerent sensim Battana relabens</l>
                <l xml:id="d001l542" n="541">Turma, nec effusis repetebat cursibus urbem,</l>
                <l xml:id="d001l543" n="542">Frumento et telis et forti milite princeps</l>
                <l xml:id="d001l544" n="543">Baeticola implerat Battam; quippe altera sedes</l>
                <l xml:id="d001l545" n="544">Robur et imperii Saraceni et ianua regni.</l>
                <l xml:id="d001l546" n="545">Stabant pro portis equites clypeataque pubes</l>
                <l xml:id="d001l547" n="546">Christicolasque procul crebris hastilibus arcet.</l>
                <l xml:id="d001l548" n="547">At matres humeris subvectant saxa trabesque</l>
                <l xml:id="d001l549" n="548">Et muros replent pueri innuptaeque puellae</l>
                <l xml:id="d001l550" n="549">Invalidique senes, tanquam in discrimine summo,</l>
                <l xml:id="d001l551" n="550">Tela sudesque vehunt, hortantur voce manuque</l>
                <l xml:id="d001l552" n="551">Armatos iuvenes, patriam ut tueantur ab hoste:</l>
                <l xml:id="d001l553" n="552">Cernite, qui casus nostris cervicibus instent,</l>
                <l xml:id="d001l554" n="553">Quae caedes victis permutatio sacrae</l>
                <l xml:id="d001l555" n="554">Immineat legis? Nurubus famulentur Hiberis</l>
                <l xml:id="d001l556" n="555">Uxores vestrae? Vincti vos aere perenni</l>
                <l xml:id="d001l557" n="556">Servitio vitam graviorem morte feretis?</l>
                <l xml:id="d001l558" n="557">His accensa furit stimulis Battana iuventus;</l>
                <l xml:id="d001l559" n="558">Nec muros tantum et portas et castra tueri</l>
                <l xml:id="d001l560" n="559">Urbe procul, sed enim nudis mucronibus audet</l>
                <l xml:id="d001l561" n="560">Alipede effreno Hispanos tentare maniplos.</l>
                <l xml:id="d001l562" n="561">Ardua quin Battae vicini in vertice montis</l>
                <l xml:id="d001l563" n="562">Praesidium obsessis petraei numinis aedes</l>
                <l xml:id="d001l564" n="563">Praebuit, hanc muris cinxit Saracena propago,</l>
                <l xml:id="d001l565" n="564">Haec multos menses urbem defendit ab hoste.</l>
                <l xml:id="d001l566" n="565">Praeterea autumnus letali corpora morbo</l>
                <l xml:id="d001l567" n="566">Afflixit, nimio sive haec confecta labore</l>
                <l xml:id="d001l568" n="567">Sub dio pariter tolerabat frigus et aestum,</l>
                <l xml:id="d001l569" n="568">Seu crudus manans de rupe et noxius humor</l>
                <l xml:id="d001l570" n="569">Morbida corripuit violento viscera tabo.</l>
                <l xml:id="d001l571" n="570">At pius aegrotis princeps statione remota</l>
                <l xml:id="d001l572" n="571">Exhibuit gratis medicamina, pavit egenos,</l>
                <l xml:id="d001l573" n="572">Nec puduit regem accensum pietatis amore,</l>
                <l xml:id="d001l574" n="573">Ut verum Christi cultorem instarque parentis,</l>
                <l xml:id="d001l575" n="574">Solari afflictos et visere saepius aegros,</l>
                <l xml:id="d001l576" n="575">Letiferae quanquam serpant contagia pestis</l>
                <l xml:id="d001l577" n="576">Vulgaturque magis contactu luridus humor,</l>
                <l xml:id="d001l578" n="577">Nam plures dirus morbus, quam perculit ensis,</l>
                <l xml:id="d001l579" n="578">Rex tamen instar erat medici miserosque fovebat.</l>
                <l xml:id="d001l580" n="579">Orta soror bis ter renovarat cornua Phoebi,</l>
                <l xml:id="d001l581" n="580">Iam glacialis hiems Alpinis castra pruinis</l>
                <l xml:id="d001l582" n="581">Urgebat gelidoque opplebat vellere montes,</l>
                <l xml:id="d001l583" n="582">Ex quo Battanas obsedit Castulo turres,</l>
                <l xml:id="d001l584" n="583">Quem non amovit morbus, non frigus et aestus,</l>
                <l xml:id="d001l585" n="584">Nec velox totiens inopinis cursibus hostis</l>
                <l xml:id="d001l586" n="585">Reppulit Hispanos; pro Christo ponere vitam</l>
                <l xml:id="d001l587" n="586">Et caelum vera decrerat laude mereri.</l>
                <l xml:id="d001l588" n="587">At regina novis remeans in castra maniplis</l>
                <l xml:id="d001l589" n="588">Hostibus incussit terrorem, gliscit Hiberis</l>
                <l xml:id="d001l590" n="589">Ardor et optatae renovatur gloria pugnae.</l>
                <l xml:id="d001l591" n="590">Educit structas acies, strepit aere canoro</l>
                <l xml:id="d001l592" n="591">Buccina terribilis, clamoribus intonat aer.</l>
                <l xml:id="d001l593" n="592">Ipsa sed antevolans alacres Isabella phalangas</l>
                <l xml:id="d001l594" n="593">Nunc prece, nunc dictis virtutem accedit amaris.</l>
                <l xml:id="d001l595" n="594">Sic quondam gelidum prope Thermodonta puellas</l>
                <l xml:id="d001l596" n="595">Penthesilea trahens peltatas agmine magno</l>
                <l xml:id="d001l597" n="596">Bistonios populatur agros qualisque tremendis</l>
                <l xml:id="d001l598" n="597">Vallibus inclusum Cyrum Persasque potentes</l>
                <l xml:id="d001l599" n="598">Ulta necem nati Scythiae regina peremit:</l>
                <l xml:id="d001l600" n="599">Talis apud Battam Ferrandi Martia coniunx</l>
                <l xml:id="d001l601" n="600">Consilio et dextra populum inflammabat in hostem.</l>
                <l xml:id="d001l602" n="601">Extimuit Saracena manus, ne concitus urbem</l>
                <l xml:id="d001l603" n="602">Christicola irrueret victor, ne caede, nefanda</l>
                <l xml:id="d001l604" n="603">Perderet aut longis vinciret colla catenis.</l>
                <l xml:id="d001l605" n="604">Ante oculos Malacae strages captivaque turba</l>
                <l xml:id="d001l606" n="605">Venerat et turpis mentes invaserat horror.</l>
                <l xml:id="d001l607" n="606">Ergo legatos mittunt pactaque salute</l>
                <l xml:id="d001l608" n="607">Oppida reginae triplici circumdata muro</l>
                <l xml:id="d001l609" n="608">Pandunt et custos aperit victoribus arcem.</l>
                <l xml:id="d001l610" n="609">Mitius hic actum est, neque enim desaevit Erinys,</l>
                <l xml:id="d001l611" n="610">Nec Maumettano roravit sanguine mucro.</l>
                <l xml:id="d001l612" n="611">Atque ubi divino purgavit rore sacerdos</l>
                <l xml:id="d001l613" n="612">Delubra et cunctis posuit victricia templis</l>
                <l xml:id="d001l614" n="613">Signa crucis sacraque agnus caelestis in ara,</l>
                <l xml:id="d001l615" n="614">Hostia viva, deo est flammis caritatis inustus.</l>
                <l xml:id="d001l616" n="615">Tunc rex insigni pariterque Isabella triumpho</l>
                <l xml:id="d001l617" n="616">Intrarunt Battam procerum comitante phalange.</l>
                <l xml:id="d001l618" n="617">Qualis Phlegraeae victor, post funera pugnae</l>
                <l xml:id="d001l619" n="618">Iuppiter Idaeas urbes et regia Iuno</l>
                <l xml:id="d001l620" n="619">Sublimi in curru valvis penetrarat apertis,</l>
                <l xml:id="d001l621" n="620">Pone sequebantur varia sub imagine divi</l>
                <l xml:id="d001l622" n="621">Victorisque Iovis laudes atque arma canebant:</l>
                <l xml:id="d001l623" n="622">Haud secus Hispani reginam ad sidera tollunt</l>
                <l xml:id="d001l624" n="623">Gestaque Ferrandi Smyrnaeo digna furore</l>
                <l xml:id="d001l625" n="624">Concelebrant, postquam ceperunt moenia Battae.</l>
                <l xml:id="d001l626" n="625">Imperii Babylona putant caput esse peremptum,</l>
                <l xml:id="d001l627" n="626">Et merito, validum fuerat munimen et obiex.</l>
                <l xml:id="d001l628" n="627">Granatae nunquam interius licuisset adire,</l>
                <l xml:id="d001l629" n="628">Si non Battanum fregisset robur Hiberus.</l>
                <l xml:id="d001l630" n="629">Interea horrendis stridebat bruma procellis,</l>
                <l xml:id="d001l631" n="630">Abdita quando feras celat spelunca latentes;</l>
                <l xml:id="d001l632" n="631">At non in luxu captiva per oppida segnes</l>
                <l xml:id="d001l633" n="632">Hispani ducunt hiemem; sed Martia pubes</l>
                <l xml:id="d001l634" n="633">Indomitos exercet equos silvasque per omnes</l>
                <l xml:id="d001l635" n="634">Quaerit apros reparatque novas ad proelia vires.</l>
                <l xml:id="d001l636" n="635">Quo propior palma est et pulsi gloria Mauri,</l>
                <l xml:id="d001l637" n="636">Acrior hinc stimulus turmam ad certamina raptat.</l>
                <l xml:id="d001l638" n="637">Vixdum vere novo mitescere coeperat aer,</l>
                <l xml:id="d001l639" n="638">Cum subito erumpit nitidis exercitus armis</l>
                <l xml:id="d001l640" n="639">Et nova Ferrandi tollunt vexilla per auras</l>
                <l xml:id="d001l641" n="640">Reginamque omnes proceres uno ore canebant:</l>
                <l xml:id="d001l642" n="641">Sic olim raris coluit sua saecula ludis</l>
                <l xml:id="d001l643" n="642">Roma potens rerum: Phoebum castamque Dianam</l>
                <l xml:id="d001l644" n="643">Alternis cecinit rhythmis intonsa iuventus.</l>
                <l xml:id="d001l645" n="644">Interea Libye horrendo commota pavore</l>
                <l xml:id="d001l646" n="645">Ut Malacam et Battam sensit cecidisse superbam,</l>
                <l xml:id="d001l647" n="646">Granatae in magno regnum versare periclo,</l>
                <l xml:id="d001l648" n="647">Nequiquam sero parat auxiliaribus armis</l>
                <l xml:id="d001l649" n="648">Maumetti imperium et legem fulcire ruentem.</l>
                <l xml:id="d001l650" n="649">Quin etiam miseros Afros civilis Erinys</l>
                <l xml:id="d001l651" n="650">Concussit, quotiens demens discordia reges</l>
                <l xml:id="d001l652" n="651">Evertit patruumque nepos natusque parentem</l>
                <l xml:id="d001l653" n="652">Fodit et occisis tellus inarata colonis</l>
                <l xml:id="d001l654" n="653">Horrendam sine more famem causamque malorum</l>
                <l xml:id="d001l655" n="654">Praebuit et Libyes tenuit penuria gentes,</l>
                <l xml:id="d001l656" n="655">Trans freta ne celeres posset Gaetulia turmas</l>
                <l xml:id="d001l657" n="656">Iungere Baeticolis bellumque arcere tremendum.</l>
                <l xml:id="d001l658" n="657">At rex Ferrandus pedites equitesque feroces</l>
                <l xml:id="d001l659" n="658">Urbibus educit, petit arva hostilia, qualis</l>
                <l xml:id="d001l660" n="659">Emicat ad solem sublato corpore serpens</l>
                <l xml:id="d001l661" n="660">Exutus veteri spolio iam vere tepenti,</l>
                <l xml:id="d001l662" n="661">Exit in arva ferox et sibilat ore trisulco;</l>
                <l xml:id="d001l663" n="662">Talis in attonitos alacer rapit agmina Mauros</l>
                <l xml:id="d001l664" n="663">Hesperiae extremae princeps et regia coniunx.</l>
                <l xml:id="d001l665" n="664">His comes insigni natus virtute Ioannes</l>
                <l xml:id="d001l666" n="665">Haeret et ante annos rerum prudentia velox</l>
                <l xml:id="d001l667" n="666">Eminet. I, supera Iliacam Pyliamque senectam,</l>
                <l xml:id="d001l668" n="667">Regna tibi, venerande puer, maiora paternis</l>
                <l xml:id="d001l669" n="668">Debentur, caeli multum indulgentia favit.</l>
                <l xml:id="d001l670" n="669">Quid non sperabis natus felicibus astris.</l>
                <l xml:id="d001l671" n="670">Nutritus castris, crucifixi numine tutus?</l>
                <l xml:id="d001l672" n="671">Si pater et genetrix Maumettum extrudit Hiberis,</l>
                <l xml:id="d001l673" n="672">Tu Libycis terris Saraceni opprobria caeni</l>
                <l xml:id="d001l674" n="673">Purgabis. Magnos iam nunc imitare parentes,</l>
                <l xml:id="d001l675" n="674">Egregiam accendant exempla domestica laudem.</l>
                <l xml:id="d001l676" n="675">Quadorum ut rector turmas instare tremendas</l>
                <l xml:id="d001l677" n="676">Victricesque in se novit properare cohortes,</l>
                <l xml:id="d001l678" n="677">Diffisus rebus propriis secessit ad oras</l>
                <l xml:id="d001l679" n="678">Tunetis, externo patriam si milite posset</l>
                <l xml:id="d001l680" n="679">Servare aut sceptrum Afrorum discordibus armis</l>
                <l xml:id="d001l681" n="680">Arripere, Incassum Maurus speravit utrunque.</l>
                <l xml:id="d001l682" n="681">Quis tam mentis inops, alieno ut tradat habenas,</l>
                <l xml:id="d001l683" n="682">Qui sua nescierit superatus iura tueri?</l>
                <l xml:id="d001l684" n="683">Interea Quados circumdant agmine denso</l>
                <l xml:id="d001l685" n="684">Christicolae proceres et crebris moenia bombis</l>
                <l xml:id="d001l686" n="685">Et tecti querna fodiunt testudine muros.</l>
                <l xml:id="d001l687" n="686">Evolat ante omnes primo sub flore Ioannes</l>
                <l xml:id="d001l688" n="687">Alite vectus equo, sine casside, vertice nudo.</l>
                <l xml:id="d001l689" n="688">O fortes proceres, clamat, disrumpite portas,</l>
                <l xml:id="d001l690" n="689">Ante meos oculos scalis ascendite turres.</l>
                <l xml:id="d001l691" n="690">Cepistis Battam, Malacensis stragis acervus</l>
                <l xml:id="d001l692" n="691">Roboris est testis, Saracenis urbibus horror.</l>
                <l xml:id="d001l693" n="692">Quid sperent cives? Fugit rex ipse relicta</l>
                <l xml:id="d001l694" n="693">Urbe vagus, trepidant, nulla est fiducia clausis.</l>
                <l xml:id="d001l695" n="694">Haec vos Granatae victoria ducet in arcem.</l>
                <l xml:id="d001l696" n="695">Dixit et alipedis fodit calcaribus armos.</l>
                <l xml:id="d001l697" n="696">Primus ut hostilem stridenti cuspide portam</l>
                <l xml:id="d001l698" n="697">Figeret, at, quanquam genitoris gaudia pectus</l>
                <l xml:id="d001l699" n="698">Pertentant, revocat tamen invitumque retractat,</l>
                <l xml:id="d001l700" n="699">Praecipitet temere incautum ne gloria praecox</l>
                <l xml:id="d001l701" n="700">Martis et exponat corpus puerile periclo.</l>
                <l xml:id="d001l702" n="701">Tunc vero incubuere omnes, praesentia cari</l>
                <l xml:id="d001l703" n="702">Principis impellit coramque ostendere robur</l>
                <l xml:id="d001l704" n="703">Prodiga gens animae studet et discrimen adire.</l>
                <l xml:id="d001l705" n="704">Irrumpit vicum disruptoque obice valli</l>
                <l xml:id="d001l706" n="705">Invadit muros magno clamore secundos</l>
                <l xml:id="d001l707" n="706">Urbis et aereas festinat scandere turres.</l>
                <l xml:id="d001l708" n="707">At cives, ne quid gravius paterentur ab hoste,</l>
                <l xml:id="d001l709" n="708">Supplicibus verbis veniam pacemque rogantes</l>
                <l xml:id="d001l710" n="709">Christicolis reserant portas urbemque domosque</l>
                <l xml:id="d001l711" n="710">Ac sese dedunt. Vetuit clementia regis,</l>
                <l xml:id="d001l712" n="711">Ne fieret caedes, neu res raperentur, et acri</l>
                <l xml:id="d001l713" n="712">Praesidium imposuit iussitque abolere nefandos</l>
                <l xml:id="d001l714" n="713">Maumetti ritus: haec prima et maxima belli</l>
                <l xml:id="d001l715" n="714">Causa fuit sanctam crucifixi extendere legem</l>
                <l xml:id="d001l716" n="715">Atque omnes alias Hispano a litore sectas</l>
                <l xml:id="d001l717" n="716">Pellere. Tam iusti quae voti gloria maior</l>
                <l xml:id="d001l718" n="717">Esse potest? Captis Quadis vicina repente</l>
                <l xml:id="d001l719" n="718">Oppida Fuscariae reginae iussa facessunt;</l>
                <l xml:id="d001l720" n="719">Litoreaeque omnis regio pulcherrima pomis</l>
                <l xml:id="d001l721" n="720">Paruit Almeriae, tenui quae vellere Seras</l>
                <l xml:id="d001l722" n="721">Vincit, odoratos malis Atlantidos hortos.</l>
                <l xml:id="d001l723" n="722">Iamque ultro claves portarum Maura propago</l>
                <l xml:id="d001l724" n="723">Mittit et imperio reginae paret Hiberae,</l>
                <l xml:id="d001l725" n="724">Occiduae tantum Babylonis curia restat</l>
                <l xml:id="d001l726" n="725">Frenanda, at quoniam paene insuperabilis urbs est</l>
                <l xml:id="d001l727" n="726">Innumeraeque manus Granatae moenia complent.</l>
                <l xml:id="d001l728" n="727">Iam glacialis hiems canentibus arva pruinis</l>
                <l xml:id="d001l729" n="728">Opplerat longoque aestatis Marte cohortes</l>
                <l xml:id="d001l730" n="729">Defessae alternam visae spectare quietem,</l>
                <l xml:id="d001l731" n="730">Dum reparent alacres maiora ad proelia vires,</l>
                <l xml:id="d001l732" n="731">Provida Ferrandi statuit sapientia regis,</l>
                <l xml:id="d001l733" n="732">Ne qua per occultos calles alimenta ferantur</l>
                <l xml:id="d001l734" n="733">Obsessis, sperans paucis, sic mensibus omnem</l>
                <l xml:id="d001l735" n="734">Consumi annonam et venturam aestate sine ullo</l>
                <l xml:id="d001l736" n="735">Marte capi, et, magno quod tunc discrimine caedis</l>
                <l xml:id="d001l737" n="736">Tentaret, tuta firmum in statione reliquit</l>
                <l xml:id="d001l738" n="737">Robur, ut observet vicini litoris oras,</l>
                <l xml:id="d001l739" n="738">Ne quod praesidium externum surrepat in arcem</l>
                <l xml:id="d001l740" n="739">Munitisque locis venientes arceat hostes,</l>
                <l xml:id="d001l741" n="740">Neu struat in campis acies, sed in aggere tuto</l>
                <l xml:id="d001l742" n="741">Baeticolum residens nullo terat agmine turmas;</l>
                <l xml:id="d001l743" n="742">Ipse autem repetit patriam victrice phalange</l>
                <l xml:id="d001l744" n="743">Purpureique duces altoque Isabella triumpho</l>
                <l xml:id="d001l745" n="744">Hispanas vehitur populo plaudente per urbes.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                </head>
                <l xml:id="d002l1" n="1">Interea proceres, saevit dum bruma procellis,</l>
                <l xml:id="d002l2" n="2">Convenere omnes Ferrandi ad regia tecta.</l>
                <l xml:id="d002l3" n="3">Hispalis urbs longe est celeberrima gentis Hiberae,</l>
                <l xml:id="d002l4" n="4">Nomine nunc alio Sibilia Magna vocatur,</l>
                <l xml:id="d002l5" n="5">Oceani refluo quam gurgite pontus inundat;</l>
                <l xml:id="d002l6" n="6">Illic regifico ducuntur hibernia luxu.</l>
                <l xml:id="d002l7" n="7">Filia regis erat plenis iam nubilis annis,</l>
                <l xml:id="d002l8" n="8">Moribus ac forma insignis de nomine matris:</l>
                <l xml:id="d002l9" n="9">Haec Lusitanum coniunxit foedere regem</l>
                <l xml:id="d002l10" n="10">Dissolvitque odium, quod tot durarat in annos;</l>
                <l xml:id="d002l11" n="11">Invicto regi princeps erat unica proles</l>
                <l xml:id="d002l12" n="12">Nomen avi referens, Edvartus, robore praestans,</l>
                <l xml:id="d002l13" n="13">Tam claro ut sponso, tam clara Isabella iugali</l>
                <l xml:id="d002l14" n="14">Nectatur vinclo. Sacris pepigere peractis</l>
                <l xml:id="d002l15" n="15">Legati et longo celebrarunt ordine pompas.</l>
                <l xml:id="d002l16" n="16">Nos quoque, Pimpleo madeat si lingua liquore</l>
                <l xml:id="d002l17" n="17">Intumeatque sacro maius mihi numine pectus,</l>
                <l xml:id="d002l18" n="18">Solemnes celebri referemus carmine ludos.</l>
                <l xml:id="d002l19" n="19">Dum nova purpureae fiunt sponsalia nuptae.</l>
                <l xml:id="d002l20" n="20">Tristia dum cessant brumali frigore bella,</l>
                <l xml:id="d002l21" n="21">Liberiore loco felix Hispania gaudet.</l>
                <l xml:id="d002l22" n="22">In medio est urbis fulva substratus harena</l>
                <l xml:id="d002l23" n="23">Campus, ubi innumerae possunt certare cohortes,</l>
                <l xml:id="d002l24" n="24">Lignea quem gradibus cingunt subsellia miris,</l>
                <l xml:id="d002l25" n="25">Quae rex ornarat pretioso tecta colore,</l>
                <l xml:id="d002l26" n="26">Sidoniis iterata vadis Ephyresque rubore.</l>
                <l xml:id="d002l27" n="27">Plurima vestis erat variis depicta figuris,</l>
                <l xml:id="d002l28" n="28">Undique pendebant sublimi aulea theatro.</l>
                <l xml:id="d002l29" n="29">Atque ubi dicta dies aderat, certaminis omnes</l>
                <l xml:id="d002l30" n="30">Confluxere duces gemmis auroque nitentes</l>
                <l xml:id="d002l31" n="31">Sublimes in equis tecti radiantibus armis.</l>
                <l xml:id="d002l32" n="32">Praemia victori suspenditur aurea cassis.</l>
                <l xml:id="d002l33" n="33">Nec mora fit, puro secessit ab aequore turba.</l>
                <l xml:id="d002l34" n="34">Hinc litui, hinc strepuere tubae clangore sonoro.</l>
                <l xml:id="d002l35" n="35">Tunc vero aspicias simulacra horrentia Martis.</l>
                <l xml:id="d002l36" n="36">Concurrere duces diversa e parte feroces:</l>
                <l xml:id="d002l37" n="37">Non maiore ruunt reserato carcere venti.</l>
                <l xml:id="d002l38" n="38">Hinc Notus, hinc Aquilo terram, mare, sidera verrunt.</l>
                <l xml:id="d002l39" n="39">Primus init pugnam rex pace insignis et armis</l>
                <l xml:id="d002l40" n="40">Spumanti subvectus equo galeaque comanti</l>
                <l xml:id="d002l41" n="41">Tectus et ingenti connixus viribus hasta</l>
                <l xml:id="d002l42" n="42">Invicti ducis umbonem confodit aenum;</l>
                <l xml:id="d002l43" n="43">Sustinuit thorax letalem fulminis ictum,</l>
                <l xml:id="d002l44" n="44">Confracta est ornus, petierunt nubila frusta.</l>
                <l xml:id="d002l45" n="45">Hinc alii proceres infesta cuspide nixi</l>
                <l xml:id="d002l46" n="46">Certarunt sonuitque tremendis ictibus aether.</l>
                <l xml:id="d002l47" n="47">Nec tot scintillas Vulcanius egerit ignis,</l>
                <l xml:id="d002l48" n="48">Dum nudus cudit Brontes Tritonidos arma,</l>
                <l xml:id="d002l49" n="49">Quot tunc certantum galeae vomuere micantes:</l>
                <l xml:id="d002l50" n="50">Nec quisquam de plebe fuit. Proceresque ducesque</l>
                <l xml:id="d002l51" n="51">Horrida terribilis ludi simulacra ciebant:</l>
                <l xml:id="d002l52" n="52">Non sic saeva truces tentant certamina tauri,</l>
                <l xml:id="d002l53" n="53">Rorantes fodiunt inimicis cornibus armos.</l>
                <l xml:id="d002l54" n="54">Esse putes reges, phaleris ornatus et auro</l>
                <l xml:id="d002l55" n="55">Omnis eques nitidis radiabat purpura gemmis.</l>
                <l xml:id="d002l56" n="56">Quicquid Erythraeae scrutator repperit undae</l>
                <l xml:id="d002l57" n="57">Concharum, fulvi quicquid Pactolus et auri</l>
                <l xml:id="d002l58" n="58">Egerit, Hispanis procerum radiabat in armis.</l>
                <l xml:id="d002l59" n="59">Non ita Persarum pretiosa opulentia regum</l>
                <l xml:id="d002l60" n="60">Indorumque nitet rutilans exercitus auro,</l>
                <l xml:id="d002l61" n="61">Hispalis ut dives phaleris fulgebat equorum.</l>
                <l xml:id="d002l62" n="62">Atque ubi perfecto primi certamine ludi</l>
                <l xml:id="d002l63" n="63">Ter quini in circum tauri erupere minaces,</l>
                <l xml:id="d002l64" n="64">Quos rabidae movere canes, quos egit in iram</l>
                <l xml:id="d002l65" n="65">Nudus eques gyro et flexis elusit habenis</l>
                <l xml:id="d002l66" n="66">Nequiquam cornu et minitantes lumine torvo.</l>
                <l xml:id="d002l67" n="67">Quadrupedem tanta velox moderatur Hiberus</l>
                <l xml:id="d002l68" n="68">Arte levem, quales Pisaeo e carcere quondam</l>
                <l xml:id="d002l69" n="69">Ad metam celeres referunt flexisse quadrigas;</l>
                <l xml:id="d002l70" n="70">Nec dociles sic Parthus equos Gaetulaque pubes</l>
                <l xml:id="d002l71" n="71">Momento regit, ut nutum Celtiber ad unum.</l>
                <l xml:id="d002l72" n="72">At regina trucum tolli spectacla ferarum</l>
                <l xml:id="d002l73" n="73">Iussit et Hispaliam proceres accersit in aulam.</l>
                <l xml:id="d002l74" n="74">Tectum ingens centum longis sublime columnis</l>
                <l xml:id="d002l75" n="75">Marmoreis stratum tegulis. Haec regia sedes</l>
                <l xml:id="d002l76" n="76">Milia multa virum spatio tenet ampla capaci.</l>
                <l xml:id="d002l77" n="77">Nec locus ullus erat, qui non tegeretur ab ostro.</l>
                <l xml:id="d002l78" n="78">Argenti multum fulvi licet esset et auri,</l>
                <l xml:id="d002l79" n="79">Materiam vincebat opus dapibusque paratis</l>
                <l xml:id="d002l80" n="80">Purpureos regina duces accepit in amplis</l>
                <l xml:id="d002l81" n="81">Porticibus, solio residet rex altus eburno.</l>
                <l xml:id="d002l82" n="82">Expediunt niveam Cererem Bacchique liquorem,</l>
                <l xml:id="d002l83" n="83">Immortale merum famuli cratere reponunt</l>
                <l xml:id="d002l84" n="84">Gemmato pelagoque dapes silvasque per omnes</l>
                <l xml:id="d002l85" n="85">Quaesitae portantur aves, phoenicopterus ingens</l>
                <l xml:id="d002l86" n="86">Assaque cum pictis ales Iunonia pennis</l>
                <l xml:id="d002l87" n="87">Extabat similis spiranti in lancibus aureis</l>
                <l xml:id="d002l88" n="88">Ismariusque Itys et variarum mille volucrum</l>
                <l xml:id="d002l89" n="89">Regifica pompa ponuntur fercula mensis</l>
                <l xml:id="d002l90" n="90">Ebosiumque melos, cannis educta madere</l>
                <l xml:id="d002l91" n="91">Crustula, nec posses agnoscere, copia maior,</l>
                <l xml:id="d002l92" n="92">An fuerit rerum lautarum pulchrior ordo.</l>
                <l xml:id="d002l93" n="93">Postquam exempta fames et dicta silentia linguis,</l>
                <l xml:id="d002l94" n="94">Egregias laudes ac magni regis honores</l>
                <l xml:id="d002l95" n="95">Reginae in primis fama super aethera notae</l>
                <l xml:id="d002l96" n="96">Cantat Apollinea doctus testudine vates,</l>
                <l xml:id="d002l97" n="97">Haereseos labe ut primum purgarit Hiberos,</l>
                <l xml:id="d002l98" n="98">Ut Christi causa Saracenum, invaserit urbes,</l>
                <l xml:id="d002l99" n="99">Alphamam, Malacam, Tondam Battamque potentem,</l>
                <l xml:id="d002l100" n="100">Almeriam, Quados et centum ceperit arces,</l>
                <l xml:id="d002l101" n="101">Vertenda ut solum Granatae moenia restent.</l>
                <l xml:id="d002l102" n="102">Et canit Hispanos proceres, quos gloria mortis</l>
                <l xml:id="d002l103" n="103">Evehit in caelum, qui pulsis undique Mauris</l>
                <l xml:id="d002l104" n="104">Aeternum peperere decus. Nec plura locutus.</l>
                <l xml:id="d002l105" n="105">Sidereis subito micuerunt atria flammis</l>
                <l xml:id="d002l106" n="106">Ac quinquaginta praestanti corpore nymphae</l>
                <l xml:id="d002l107" n="107">Reginam, quocunque ierit, comitantur euntem,</l>
                <l xml:id="d002l108" n="108">Sed forma et toto collo supereminet omnes:</l>
                <l xml:id="d002l109" n="109">Qualis hamadryadas Latonia virgo puellas</l>
                <l xml:id="d002l110" n="110">Et superat pulchras nivea cervice napaeas.</l>
                <l xml:id="d002l111" n="111">Ulla nec istarum Lucinae experta labores,</l>
                <l xml:id="d002l112" n="112">Quin sacra virgineus celebrat mysteria coetus</l>
                <l xml:id="d002l113" n="113">Et geminae semper genuflexae ad virginis aras</l>
                <l xml:id="d002l114" n="114">Praesentem exorant Christum, discrimen ut omne</l>
                <l xml:id="d002l115" n="115">Arceat et victo redeat Ferrandus ab hoste.</l>
                <l xml:id="d002l116" n="116">Noctes atque dies iugis haec oratio templis</l>
                <l xml:id="d002l117" n="117">Hispanas defendit opes et numina placat.</l>
                <l xml:id="d002l118" n="118">Solemnes postquam celebravit Hiberia ludos,</l>
                <l xml:id="d002l119" n="119">Dimisit proceres vultu regina benigno</l>
                <l xml:id="d002l120" n="120">Muneribus laetos longe maiora datura,</l>
                <l xml:id="d002l121" n="121">Cum magnam occiduae Babylonis ceperit urbem.</l>
                <l xml:id="d002l122" n="122">Interea Saracena phalanx haud nescia belli</l>
                <l xml:id="d002l123" n="123">Venturum excidium metuens genus omne paravit</l>
                <l xml:id="d002l124" n="124">Telorum et scissos occarat vomere campos.</l>
                <l xml:id="d002l125" n="125">Omnibus addiderat praeceps calcaria terror.</l>
                <l xml:id="d002l126" n="126">Prona licet Veneri sit Maumettana propago,</l>
                <l xml:id="d002l127" n="127">Parca cibi tamen est suavisque ignara Lyaei,</l>
                <l xml:id="d002l128" n="128">Sedant poma famem, sitienti sufficit unda.</l>
                <l xml:id="d002l129" n="129">Proinde manum celerem Granatae misit in arva</l>
                <l xml:id="d002l130" n="130">Ferrandus, segetem ut tenera succidat in herba,</l>
                <l xml:id="d002l131" n="131">Turdula ne proles venturam speret aristam.</l>
                <l xml:id="d002l132" n="132">Arboribus strages indixit, diruit hortos.</l>
                <l xml:id="d002l133" n="133">Hoc magis impavidos, quam bellum, terruit hostes.</l>
                <l xml:id="d002l134" n="134">Rex Baudillus erat, quo non prudentior alter</l>
                <l xml:id="d002l135" n="135">Imperium multos Granatae rexerat annos</l>
                <l xml:id="d002l136" n="136">Christicolumque diu regis versatus in aula</l>
                <l xml:id="d002l137" n="137">Noverat, Hispani sit quanta potentia regni,</l>
                <l xml:id="d002l138" n="138">Reginaeque animos pro religione tremendos</l>
                <l xml:id="d002l139" n="139">Extimuit, ne summa dies regnoque sacrisque</l>
                <l xml:id="d002l140" n="140">Maumetti instaret, cum tot castella, tot urbes</l>
                <l xml:id="d002l141" n="141">Ceperit et victor portis Ferrandus in ipsis</l>
                <l xml:id="d002l142" n="142">Pugnet et insultans casuram territat arcem.</l>
                <l xml:id="d002l143" n="143">Nequiquam auxilium Libyes Syriasque catervas</l>
                <l xml:id="d002l144" n="144">Et vanam expectavit opem, quin omnia vatum</l>
                <l xml:id="d002l145" n="145">Portendi exitium sectae cecinere nefandae.</l>
                <l xml:id="d002l146" n="146">Ai ieiuna fames saevis urgentior armis</l>
                <l xml:id="d002l147" n="147">Baudillum impulerat non aequo foedere pacem</l>
                <l xml:id="d002l148" n="148">Tentare et tacito bellum componere pacto.</l>
                <l xml:id="d002l149" n="149">Hoc ubi cognovit furiis Saracena iuventus</l>
                <l xml:id="d002l150" n="150">Incensa arma capit, petit atria regis et aulam</l>
                <l xml:id="d002l151" n="151">Obsidet excutiens, tanquam sit prodita, foedus.</l>
                <l xml:id="d002l152" n="152">Ast ubi per proceres rabies sedata furentis</l>
                <l xml:id="d002l153" n="153">Plebis et horrisonae paulum siluere catervae,</l>
                <l xml:id="d002l154" n="154">Tunc rex purpureo solio sic infit ab alto:</l>
                <l xml:id="d002l155" n="155">Non hoc nostra fides, cives, charitasque meretur,</l>
                <l xml:id="d002l156" n="156">Scitis enim, scitis, quotiens discrimina primus</l>
                <l xml:id="d002l157" n="157">Pro patria subii et nostrae pro numine legis</l>
                <l xml:id="d002l158" n="158">Nil nisi vestra salus nostro versatur in ore,</l>
                <l xml:id="d002l159" n="159">Ut vos incolumes longo feliciter aevo</l>
                <l xml:id="d002l160" n="160">Degatis. Vigili ducuntur pectore noctes,</l>
                <l xml:id="d002l161" n="161">Nil intentatum liqui; nil Africa vobis,</l>
                <l xml:id="d002l162" n="162">Nil dedit auxilii soldanus. Litoris arces,</l>
                <l xml:id="d002l163" n="163">Almeriae et Malacae portus iam possidet hostis.</l>
                <l xml:id="d002l164" n="164">Nullum post Battam tutum munimen habemus,</l>
                <l xml:id="d002l165" n="165">Hoc tenet Hispanus, vix sola haec moenia restant</l>
                <l xml:id="d002l166" n="166">Haec licet horrendis victor circumpremat armis</l>
                <l xml:id="d002l167" n="167">Celtiber, nunquam tamen haec capienda putavi,</l>
                <l xml:id="d002l168" n="168">Cum robur norim vestrum spectataque bello</l>
                <l xml:id="d002l169" n="169">Pectora, sed frugum duris in rebus egestas,</l>
                <l xml:id="d002l170" n="170">Imperiosa fames omni violentior hoste</l>
                <l xml:id="d002l171" n="171">Territat: hoc timui, non proelia Martis Hiberi.</l>
                <l xml:id="d002l172" n="172">Respuitis postquam non aequo foedere pacem</l>
                <l xml:id="d002l173" n="173">Et sedet hoc animis tentare pericula belli,</l>
                <l xml:id="d002l174" n="174">Praecipitanda mora est. Duce me vel milite signa</l>
                <l xml:id="d002l175" n="175">Tollite. Christicolas stricto mucrone petamus.</l>
                <l xml:id="d002l176" n="176">Aut hic obsessam tutabitur impetus urbem</l>
                <l xml:id="d002l177" n="177">Aut si fata vetant et inevitabile tempus</l>
                <l xml:id="d002l178" n="178">Imperio nostro et Saracenis imminet aris.</l>
                <l xml:id="d002l179" n="179">Ne macie attriti lentis moriamur in umbris,</l>
                <l xml:id="d002l180" n="180">Neve instar pecorum misere iugulemur inulti.</l>
                <l xml:id="d002l181" n="181">Dedecus hoc vestris, cives, propellite dextris,</l>
                <l xml:id="d002l182" n="182">Ut pariter fuso victoria sanguine constet</l>
                <l xml:id="d002l183" n="183">Lugeat et nostra victrix Hispania clade.</l>
                <l xml:id="d002l184" n="184">Nec plura. Erumpit portis armata iuventus.</l>
                <l xml:id="d002l185" n="185">Innumeri pedites, quibus arcus et aeneus umbo,</l>
                <l xml:id="d002l186" n="186">Ensis et horriferis aderant hastilia pennis</l>
                <l xml:id="d002l187" n="187">Milleque fulminei generis tormenta vehebant</l>
                <l xml:id="d002l188" n="188">Scutatique equites, vitam qui ducere rapto</l>
                <l xml:id="d002l189" n="189">Christicolum assuerant, violenti turbinis instar</l>
                <l xml:id="d002l190" n="190">Infestis hastis Viliena ad castra volabant;</l>
                <l xml:id="d002l191" n="191">Non ita praecipiti sinuosa Druentia cursu</l>
                <l xml:id="d002l192" n="192">Imbribus Alpinis per saxa sonantia fertur</l>
                <l xml:id="d002l193" n="193">Avulsasque ornos Rhodani devolvit in undam.</l>
                <l xml:id="d002l194" n="194">At dux Hispanus tuta statione furorem</l>
                <l xml:id="d002l195" n="195">Excipiens rabiem Mauri frustratur inanem:</l>
                <l xml:id="d002l196" n="196">Atque ubi Sidonii micuerunt cornua tauri,</l>
                <l xml:id="d002l197" n="197">Canus et ex altis defluxit montibus humor.</l>
                <l xml:id="d002l198" n="198">Tunc rex Ferrandus ter denas Marte probatas,</l>
                <l xml:id="d002l199" n="199">Quae binis lustris claros peperere triumphos</l>
                <l xml:id="d002l200" n="200">Vincendo, ducit Saracena in proelia turmas</l>
                <l xml:id="d002l201" n="201">Fulmineique duces, quos caelo gloria Martis</l>
                <l xml:id="d002l202" n="202">Sustulit, in dextram iurarunt regis Hiberi</l>
                <l xml:id="d002l203" n="203">Non prius ad patriae redituros limina terrae,</l>
                <l xml:id="d002l204" n="204">Quam rex invictam Granatae everterit urbem</l>
                <l xml:id="d002l205" n="205">Sacrilegumque nefas legis delerit iniquae.</l>
                <l xml:id="d002l206" n="206">Accelerant alacres et paucis castra diebus</l>
                <l xml:id="d002l207" n="207">Colle locant tute non longe a turribus altis.</l>
                <l xml:id="d002l208" n="208">Educitque acies et purum erumpit in aequor</l>
                <l xml:id="d002l209" n="209">Christicolum princeps, pugnandi ut copia detur</l>
                <l xml:id="d002l210" n="210">Hostibus, et torvo sonuit fera buccina cornu.</l>
                <l xml:id="d002l211" n="211">Nec rex Baudillus pugnam detractat et ultro,</l>
                <l xml:id="d002l212" n="212">Impellit magno frendens clamore maniplos:</l>
                <l xml:id="d002l213" n="213">Stringite nunc gladios, rapite arcus fundite tela,</l>
                <l xml:id="d002l214" n="214">Hostis adest, vestrae legis destructor et urbis,</l>
                <l xml:id="d002l215" n="215">Moenia nequiquam, quos non defenderit ensis,</l>
                <l xml:id="d002l216" n="216">Servabunt; animis opus est et robore firmo.</l>
                <l xml:id="d002l217" n="217">Principium nostrae forsan lux ista salutis</l>
                <l xml:id="d002l218" n="218">Aut erit exitium. Moriamur in arma ruentes!</l>
                <l xml:id="d002l219" n="219">His agitur stimulis praeceps in proelia proles</l>
                <l xml:id="d002l220" n="220">Turdula; dant vires metus, ira et conscia virtus.</l>
                <l xml:id="d002l221" n="221">Ac magno clamore ruens decurrit in hostem</l>
                <l xml:id="d002l222" n="222">Hispanus pariter densis exercitus hastis;</l>
                <l xml:id="d002l223" n="223">Torrenti similis Saracenum fertur in agmen.</l>
                <l xml:id="d002l224" n="224">Concurrere acies animis et viribus aequis.</l>
                <l xml:id="d002l225" n="225">Hos Christi alma fides, hos desperatio raptat</l>
                <l xml:id="d002l226" n="226">In mortem maluntque mori, quam vertere terga.</l>
                <l xml:id="d002l227" n="227">Per medias acies reges horrore feroci</l>
                <l xml:id="d002l228" n="228">Discurrunt, stricto rumpunt densa agmina ferro.</l>
                <l xml:id="d002l229" n="229">Quisque suum populatur iter: sic Troia circum</l>
                <l xml:id="d002l230" n="230">Aequora fulmineus Teucros sternebat Achilles,</l>
                <l xml:id="d002l231" n="231">Parte alia Danaos scindebat Martius Hector.</l>
                <l xml:id="d002l232" n="232">Hinc Maurus princeps, hinc instat rector Hiberus,</l>
                <l xml:id="d002l233" n="233">Nunc voce hortatur, nunc claris dextera factis</l>
                <l xml:id="d002l234" n="234">Accendit socios primique pericula tentant</l>
                <l xml:id="d002l235" n="235">Purpurei proceres. Dubio certamine Mauros</l>
                <l xml:id="d002l236" n="236">Ad neutramque diu flexit victoria partem,</l>
                <l xml:id="d002l237" n="237">At Gaditanus medio dux agmine pugnans</l>
                <l xml:id="d002l238" n="238">Baeticolum innumeram sternit sine nomine turbam.</l>
                <l xml:id="d002l239" n="239">Ceu stimulante fame Libycis egressus ab antris</l>
                <l xml:id="d002l240" n="240">Rugit et horrendo vaccas invadit hiatu</l>
                <l xml:id="d002l241" n="241">Mane leo; sic acer equum direxit in hostes.</l>
                <l xml:id="d002l242" n="242">Herculeae ductor gentis. Scinditque voratque</l>
                <l xml:id="d002l243" n="243">Obstantes turmas Caprae Mavortius heros,</l>
                <l xml:id="d002l244" n="244">Bellator quondam Saracenis notus in oris.</l>
                <l xml:id="d002l245" n="245">Dux quoque Medinnae magna stipante caterva</l>
                <l xml:id="d002l246" n="246">Devolat in densos cuneos princepsque Leonis</l>
                <l xml:id="d002l247" n="247">Ense metit Poenos Maumettanumque furorem</l>
                <l xml:id="d002l248" n="248">Sustinet et multos cruciandos tradidit Orco.</l>
                <l xml:id="d002l249" n="249">Tondiliusque heros nudo mucrone catervas</l>
                <l xml:id="d002l250" n="250">Perforat, ut pavidas magno stridore columbas</l>
                <l xml:id="d002l251" n="251">Falco premit, pisces veluti ballaena minores</l>
                <l xml:id="d002l252" n="252">Insequitur, non terga tamen vertere cohortes</l>
                <l xml:id="d002l253" n="253">Mulleae obnixaeque acuunt clamoribus iras</l>
                <l xml:id="d002l254" n="254">Pectoraque obiciunt telis mortemque minantur</l>
                <l xml:id="d002l255" n="255">Immemoresque sui discrimina cuncta capessunt.</l>
                <l xml:id="d002l256" n="256">Ceu generosa furit silvestris gloria tauri,</l>
                <l xml:id="d002l257" n="257">In foveam postquam cecidit, mansuescere nescit:</l>
                <l xml:id="d002l258" n="258">Sic Arabum proles, ubi maior saevit Erinys,</l>
                <l xml:id="d002l259" n="259">Haud dubiam in mortem densos prorumpit in hostes,</l>
                <l xml:id="d002l260" n="260">Depromit pharetris hastilia tincta veneno.</l>
                <l xml:id="d002l261" n="261">Missilibusque dies tegitur reboatque tremendis</l>
                <l xml:id="d002l262" n="262">Concussus bombis et crebris ictibus aer.</l>
                <l xml:id="d002l263" n="263">Mortis ubique pavor; strepitus gemitusque cadentum</l>
                <l xml:id="d002l264" n="264">Auditur, pleni despumant sanguine rivi.</l>
                <l xml:id="d002l265" n="265">Undique caesorum ingentes spectantur acervi.</l>
                <l xml:id="d002l266" n="266">Stant obnixae acies et cedere nescia virtus</l>
                <l xml:id="d002l267" n="267">Incursus perfert: compensat vulnera laude</l>
                <l xml:id="d002l268" n="268">Pro patria et falsi pugnat pro lege prophetae</l>
                <l xml:id="d002l269" n="269">Maumettana phalanx, Granatae Martia proles,</l>
                <l xml:id="d002l270" n="270">Cui reliqui fortuna nihil servarat ademptis</l>
                <l xml:id="d002l271" n="271">Castellis, raptis populati frugibus agri.</l>
                <l xml:id="d002l272" n="272">Celtiber contra laetus, qui Marte bilustri</l>
                <l xml:id="d002l273" n="273">Victor erat, vero crucifixi numine fretus</l>
                <l xml:id="d002l274" n="274">Pugnat et ante oculos cari praesentia regis,</l>
                <l xml:id="d002l275" n="275">Ceu calcar, stimulis alacres pungentibus urget.</l>
                <l xml:id="d002l276" n="276">Iamque emensus erat devexum Phoebus Olympum</l>
                <l xml:id="d002l277" n="277">Occiduos properans intrare, cubilia, Gades,</l>
                <l xml:id="d002l278" n="278">Christicolum furiis cum rex incensus et ira</l>
                <l xml:id="d002l279" n="279">In medios hostes devectus fulminat ense</l>
                <l xml:id="d002l280" n="280">Proxima quaeque metens montani fulminis instar,</l>
                <l xml:id="d002l281" n="281">Cum populatur agros plenus rupto obice torrens:</l>
                <l xml:id="d002l282" n="282">Sic Arabum cuneos scindit Ferrandus et ense</l>
                <l xml:id="d002l283" n="283">Fulmineo invitos retro compingit in urbem.</l>
                <l xml:id="d002l284" n="284">Filius huic comes insigni virtute Ioannes</l>
                <l xml:id="d002l285" n="285">A patre pro castris donatus equestribus armis</l>
                <l xml:id="d002l286" n="286">In Mauros fertur, sequitur quem regia turma</l>
                <l xml:id="d002l287" n="287">Hectoreique duces circum glomerantur; at illum</l>
                <l xml:id="d002l288" n="288">Non retinere queunt multum revocante parente,</l>
                <l xml:id="d002l289" n="289">Quin volitaret equo densos violentus in hostes.</l>
                <l xml:id="d002l290" n="290">Ut catulus torvae proles generosa leaenae</l>
                <l xml:id="d002l291" n="291">Indignatur ali contemptoque ubere matris</l>
                <l xml:id="d002l292" n="292">Et praeda advecta meditantem proelia taurum</l>
                <l xml:id="d002l293" n="293">Aggreditur saltuque trucis prorumpit in armos:</l>
                <l xml:id="d002l294" n="294">Haud secus Hispani princeps spes maxima regni</l>
                <l xml:id="d002l295" n="295">Baeticolam urgebat primo sub flore catervam.</l>
                <l xml:id="d002l296" n="296">Tandem non paucis fugit Saracena peremptis</l>
                <l xml:id="d002l297" n="297">Fusa manus; quod ni subito mersisset in undis</l>
                <l xml:id="d002l298" n="298">Occiduis sol pronus equos surgentibus umbris</l>
                <l xml:id="d002l299" n="299">Et nota tutum effugium remeantibus ora</l>
                <l xml:id="d002l300" n="300">Per dubios calles Mauris patuisset ad arces,</l>
                <l xml:id="d002l301" n="301">Ultimus ille dies urbi gentique fuisset.</l>
                <l xml:id="d002l302" n="302">Adverso quanquam pugnavit Marte iuventus</l>
                <l xml:id="d002l303" n="303">Maumetti, haud ullo tamen est concussa pavore,</l>
                <l xml:id="d002l304" n="304">Destinat ante mori, quam Christi sacra fateri</l>
                <l xml:id="d002l305" n="305">Odit et Hispani frendens rectoris habenas,</l>
                <l xml:id="d002l306" n="306">Coniurat tolerare famem, dum vita superstes,</l>
                <l xml:id="d002l307" n="307">Pars aditus firmant et muros milite replent.</l>
                <l xml:id="d002l308" n="308">Ipse eques in campum portis erumpit apertis</l>
                <l xml:id="d002l309" n="309">Christicolumque acies praelustrat et alite vectus</l>
                <l xml:id="d002l310" n="310">Quadrupede irritat iactis hastilibus hostem.</l>
                <l xml:id="d002l311" n="311">Mox dat terga fugae, nec stricto comminus ense</l>
                <l xml:id="d002l312" n="312">Inter confertas audet pugnare cohortes,</l>
                <l xml:id="d002l313" n="313">Quod si praecipiti cursu violentius agmen</l>
                <l xml:id="d002l314" n="314">Celtiber Maurum assequitur, fugientia terga,</l>
                <l xml:id="d002l315" n="315">Telorum tunc omne genus volat urbe propinqua</l>
                <l xml:id="d002l316" n="316">Frangit et instantes bombarda molaribus alas.</l>
                <l xml:id="d002l317" n="317">At rex Ferrandus revocato milite, ne quid</l>
                <l xml:id="d002l318" n="318">Accipiat damni, tuto locat aggere castra</l>
                <l xml:id="d002l319" n="319">Et procul obsidione gravi circumligat urbem.</l>
                <l xml:id="d002l320" n="320">Vastantur villae et praeculti iugera ruris;</l>
                <l xml:id="d002l321" n="321">Irriguosque hortos et poma recentia ramis,</l>
                <l xml:id="d002l322" n="322">Dulcia praedantur Saracenae pabula gentis.</l>
                <l xml:id="d002l323" n="323">Quae plebs adverso bello graviora timebat,</l>
                <l xml:id="d002l324" n="324">Ergo lacessito mortem quaerebat ab hoste.</l>
                <l xml:id="d002l325" n="325">Ut tigris densa venantum cincta corona,</l>
                <l xml:id="d002l326" n="326">Cum nullum effugium pateat, venabula contra</l>
                <l xml:id="d002l327" n="327">Fertur et horrendo moritura invadit hiatu:</l>
                <l xml:id="d002l328" n="328">Armatos cuneos rabido sic acta furore</l>
                <l xml:id="d002l329" n="329">Prorumpit gliscente fame Saracena caterva.</l>
                <l xml:id="d002l330" n="330">Hispanos quanquam proceres et conscia virtus</l>
                <l xml:id="d002l331" n="331">Et belli raptaret amor, tamen arma repressit</l>
                <l xml:id="d002l332" n="332">Iam mota et merito cauti solertia regis.</l>
                <l xml:id="d002l333" n="333">Scilicet est melius, dignum nec laude minori</l>
                <l xml:id="d002l334" n="334">Incolumes servare suos, sine sanguine palmam</l>
                <l xml:id="d002l335" n="335">Quaerere, quam saevos hostes superare cruore.</l>
                <l xml:id="d002l336" n="336">Noctes atque dies miles vigilabat in armis</l>
                <l xml:id="d002l337" n="337">Pro castris hostemque fame domiturus acerbum</l>
                <l xml:id="d002l338" n="338">Hispanus tuto lenta obsidione premebat.</l>
                <l xml:id="d002l339" n="339">Rex vetuit tentare locis discrimen iniquis,</l>
                <l xml:id="d002l340" n="340">Non tamen audaci cessit fiducia Mauro,</l>
                <l xml:id="d002l341" n="341">Ultro animum tollens pallorem casside celat</l>
                <l xml:id="d002l342" n="342">Castraque pennigeris telis hostilia turbat,</l>
                <l xml:id="d002l343" n="343">Sustinet assuetus modico ieiunia ventris</l>
                <l xml:id="d002l344" n="344">Expectatque hiemem, si forte recederet hostis.</l>
                <l xml:id="d002l345" n="345">Iam gravis autumni pars ultima venerat imbre,</l>
                <l xml:id="d002l346" n="346">Putre solum et ventis horrebat frigidus aer,</l>
                <l xml:id="d002l347" n="347">Insolitoque licet riguisset frigore tellus</l>
                <l xml:id="d002l348" n="348">Concreta, ut tecto vix inclementia caeli</l>
                <l xml:id="d002l349" n="349">Sufferri posset, castris tamen imber et Eurus</l>
                <l xml:id="d002l350" n="350">Et nix perfertur, nam regis provida cura</l>
                <l xml:id="d002l351" n="351">Plurima de magnis villarum tecta ruinis</l>
                <l xml:id="d002l352" n="352">Erexit fecitque domos, si videris, urbem</l>
                <l xml:id="d002l353" n="353">Credideris, vallo praecinxit et aggere celso.</l>
                <l xml:id="d002l354" n="354">Interea regina novas Isabella phalangas</l>
                <l xml:id="d002l355" n="355">Ducit et innumeras vestes aurique talenta</l>
                <l xml:id="d002l356" n="356">Evehit, ut merito donaret munere turmas,</l>
                <l xml:id="d002l357" n="357">Adventuque suo longe conterrita pubes</l>
                <l xml:id="d002l358" n="358">Bacticolum regno et sectae tunc credidit actum.</l>
                <l xml:id="d002l359" n="359">Norat enim auspiciis reginae et viribus arma</l>
                <l xml:id="d002l360" n="360">Mota, nec incepto desistet, donec ab imo</l>
                <l xml:id="d002l361" n="361">Occiduae victrix Babylonis verterit arcem.</l>
                <l xml:id="d002l362" n="362">Iam certus palmae exultat Celtiber et ultro</l>
                <l xml:id="d002l363" n="363">Frigore laetatur, rigeat quod paenula crustis</l>
                <l xml:id="d002l364" n="364">Oraque contundat gelidarum vellus aquarum:</l>
                <l xml:id="d002l365" n="365">Noscitur insignis magno in discrimine virtus.</l>
                <l xml:id="d002l366" n="366">Fortibus ac timidis regis praesentia calcar</l>
                <l xml:id="d002l367" n="367">Esse solet, quando pariter labor omnibus aequus,</l>
                <l xml:id="d002l368" n="368">Cum speratur honos et nullum praemia fallunt.</l>
                <l xml:id="d002l369" n="369">Castellum, quod erat sublimi in vertice montis</l>
                <l xml:id="d002l370" n="370">Maurorum, emissa cepit regina cohorte</l>
                <l xml:id="d002l371" n="371">Florentesque acies, canis licet arva pruinis</l>
                <l xml:id="d002l372" n="372">Squalerent, propius perituram ducit ad urbem.</l>
                <l xml:id="d002l373" n="373">Rex ubi Baudillus tristem maerore senatum</l>
                <l xml:id="d002l374" n="374">Vidit et ora fame tenuis pallentia plebis</l>
                <l xml:id="d002l375" n="375">Augerique novis Ferrandi castra maniplis,</l>
                <l xml:id="d002l376" n="376">Nec nive, nec ventis, pluviis, nec frigore motos</l>
                <l xml:id="d002l377" n="377">Hispanos tanquam duris e rupibus ortos,</l>
                <l xml:id="d002l378" n="378">Stat rationis inops, videt insuperabile fatum,</l>
                <l xml:id="d002l379" n="379">Exitium regni, cives sine viribus arma</l>
                <l xml:id="d002l380" n="380">Nequiquam petere et victori occurrere victos,</l>
                <l xml:id="d002l381" n="381">Quoque magis differt exposcere foedera pacis,</l>
                <l xml:id="d002l382" n="382">Conditio asperior fiet veniaque carebit</l>
                <l xml:id="d002l383" n="383">In serum dilata salus. Nec fit mora. Praeco</l>
                <l xml:id="d002l384" n="384">Concilium vocat et solio rex infit ab alto:</l>
                <l xml:id="d002l385" n="385">Pro patria, o cives, debemus pectora morti</l>
                <l xml:id="d002l386" n="386">Obicere et nostrae legem praeferre saluti</l>
                <l xml:id="d002l387" n="387">Et mox casurae laudem praeponere vitae.</l>
                <l xml:id="d002l388" n="388">Fecimus hoc omnes quid enim tentare pericli</l>
                <l xml:id="d002l389" n="389">Hactenus omissum est; non vos superavit Hiberus,</l>
                <l xml:id="d002l390" n="390">At deus omnipotens est; quae domat omnia, vicit</l>
                <l xml:id="d002l391" n="391">Dira fames, neque enim humano nunc cedimus hosti,</l>
                <l xml:id="d002l392" n="392">Sed superis, qui nos meliora ad tempora servant.</l>
                <l xml:id="d002l393" n="393">Stat nulli fortuna diu, non turpe putemus</l>
                <l xml:id="d002l394" n="394">Cedere temporibus, non vitae ignava cupido est,</l>
                <l xml:id="d002l395" n="395">Funera cum nullam mereantur inertia laudem.</l>
                <l xml:id="d002l396" n="396">Dum licuit, cives, audacter strinximus enses,</l>
                <l xml:id="d002l397" n="397">Ulterius tolerare moras et perdere plebem,</l>
                <l xml:id="d002l398" n="398">Vincere cum nequeas hostem temeraria virtus.</l>
                <l xml:id="d002l399" n="399">Pax ergo Hispano subito est a rege petenda.</l>
                <l xml:id="d002l400" n="400">Poscamus censum nostrum ritumque sacrorum.</l>
                <l xml:id="d002l401" n="401">Sit liber, quocunque volet Saracenus abire:</l>
                <l xml:id="d002l402" n="402">Haec si pax nobis datur, accipienda videtur.</l>
                <l xml:id="d002l403" n="403">Sin aliter vobis visum est, meliora sequamur.</l>
                <l xml:id="d002l404" n="404">Consulite afflicto populo. Nec plura locutus</l>
                <l xml:id="d002l405" n="405">Discessit. Gemuere omnes maestusque senatus</l>
                <l xml:id="d002l406" n="406">Solatur plebem et regi parere monebat,</l>
                <l xml:id="d002l407" n="407">Exclusit cum dira moras penuria rerum.</l>
                <l xml:id="d002l408" n="408">Festinant igitur flentes et iussa facessunt.</l>
                <l xml:id="d002l409" n="409">Mittuntur proceres, quorum veneranda senectus</l>
                <l xml:id="d002l410" n="410">Veridicisque inerat torrens facundia verbis.</l>
                <l xml:id="d002l411" n="411">Temporaque evinctis ramo florentis olivae</l>
                <l xml:id="d002l412" n="412">Legati mandata ferunt urbemque relinquunt</l>
                <l xml:id="d002l413" n="413">Custodesque adeunt primos et castra secunda</l>
                <l xml:id="d002l414" n="414">Herculeis stipata viris regemque requirunt.</l>
                <l xml:id="d002l415" n="415">Illic purpureis stabant tentoria velis</l>
                <l xml:id="d002l416" n="416">Auratoque throno Ferrandus et inclyta coniunx</l>
                <l xml:id="d002l417" n="417">Sceptra tenens solioque Isabella sedebat eburno</l>
                <l xml:id="d002l418" n="418">Laetaque pro meritis tribuebat praemia turmis.</l>
                <l xml:id="d002l419" n="419">Postquam introgressi concessaque copia fandi est,</l>
                <l xml:id="d002l420" n="420">Tunc oratorum princeps sic farier orsus:</l>
                <l xml:id="d002l421" n="421">Armipotens, salve, rector telluris Hiberae,</l>
                <l xml:id="d002l422" n="422">Quem tua iam fecit notum super aethera virtus,</l>
                <l xml:id="d002l423" n="423">Venimus orantes veniam pacemque rogantes,</l>
                <l xml:id="d002l424" n="424">Quam freti pietate tua speramus et illa</l>
                <l xml:id="d002l425" n="425">Foedere perpetuo tecum inviolata manebit.</l>
                <l xml:id="d002l426" n="426">Promissi fideique tenax Saracena propago est.</l>
                <l xml:id="d002l427" n="427">Non regno indecores, nec te servasse pigebit</l>
                <l xml:id="d002l428" n="428">Ingratos segnesque viros; tua fulmina contra</l>
                <l xml:id="d002l429" n="429">Pro patrio stetimus ritu, pro dulcibus arvis.</l>
                <l xml:id="d002l430" n="430">Sic alacres pro te, postquam deus et tua virtus</l>
                <l xml:id="d002l431" n="431">Nos tibi subiecit, quemcunque vocemur in hostem,</l>
                <l xml:id="d002l432" n="432">Invenies, nostro nec rege fidelior alter.</l>
                <l xml:id="d002l433" n="433">Nosti, quanta fides, quae sit prudentia, quanto</l>
                <l xml:id="d002l434" n="434">Robore praecellat, nunquam contrarius armis</l>
                <l xml:id="d002l435" n="435">Ipse tuis claros voluit tardare triumphos.</l>
                <l xml:id="d002l436" n="436">Dum Malacam Battamque petis, ceu pace sequestra</l>
                <l xml:id="d002l437" n="437">Inter vos fidus mansit Baudillus amicus.</l>
                <l xml:id="d002l438" n="438">Sic tibi Granatae nosces populumque patresque</l>
                <l xml:id="d002l439" n="439">Devotos, si salvus ager, si sacra relicta,</l>
                <l xml:id="d002l440" n="440">Et, quo plura dabis, nexu maiore ligabis.</l>
                <l xml:id="d002l441" n="441">Dixerat haec habitu maesto squalente capillo</l>
                <l xml:id="d002l442" n="442">Atraque vestis erat, ceu cari in funere patris</l>
                <l xml:id="d002l443" n="443">Aut qualem in patriae extrema decet esse ruina.</l>
                <l xml:id="d002l444" n="444">Tunc rex prostratos attollens fronte serena</l>
                <l xml:id="d002l445" n="445">Porrectae firmat titubantes foedere dextrae.</l>
                <l xml:id="d002l446" n="446">Ne timeas, Arabum genus alto a sanguine, dixit,</l>
                <l xml:id="d002l447" n="447">Urbis opes linquo vobis propriosque penates;</l>
                <l xml:id="d002l448" n="448">Quem colitis, sit vester ager standique facultas</l>
                <l xml:id="d002l449" n="449">Libera, sive cupit Libyen Syriosque penates,</l>
                <l xml:id="d002l450" n="450">Classe veham tuta, nec cogam vertere sacra,</l>
                <l xml:id="d002l451" n="451">Sit licet in magnis soboles Saracena tenebris</l>
                <l xml:id="d002l452" n="452">Ignoretque deum, qua religione colendus</l>
                <l xml:id="d002l453" n="453">Sit, tamen errorem non vi, sed sponte relinquat.</l>
                <l xml:id="d002l454" n="454">Pone metum. Magnum praeceptum legis habemus;</l>
                <l xml:id="d002l455" n="455">Parcere non solum infensis, sed amare iubemur</l>
                <l xml:id="d002l456" n="456">Subiectis et opem conferre piosque fovere,</l>
                <l xml:id="d002l457" n="457">Amplecti fidos, tantum punire nocentes.</l>
                <l xml:id="d002l458" n="458">Sola rebellandi frenanda licentia vobis.</l>
                <l xml:id="d002l459" n="459">Solvite Christicolas, quisquis captivus apud vos,</l>
                <l xml:id="d002l460" n="460">Exeat huc liber; detur mihi filius obses</l>
                <l xml:id="d002l461" n="461">Regius ac turmae nostrae ingrediantur Alandram</l>
                <l xml:id="d002l462" n="462">Militibusque meis portas reserate patentes;</l>
                <l xml:id="d002l463" n="463">Annonam, non arma ferant. Nec plura locutus</l>
                <l xml:id="d002l464" n="464">Compositae iussit pacis responsa referre.</l>
                <l xml:id="d002l465" n="465">Venerat alma dies Iani bifrontis origo,</l>
                <l xml:id="d002l466" n="466">Virgine qua cretus nomen, suscepit Iesus,</l>
                <l xml:id="d002l467" n="467">Per quem vera salus miseris mortalibus orta est.</l>
                <l xml:id="d002l468" n="468">Hac quoque Christicolis Baudillus vincula dempsit</l>
                <l xml:id="d002l469" n="469">Luce, iugo horrendo quos multis presserat annis.</l>
                <l xml:id="d002l470" n="470">Convenere simul vinclis atque aere soluti</l>
                <l xml:id="d002l471" n="471">Vertice nudato lachrymisque rigantibus ora</l>
                <l xml:id="d002l472" n="472">Inclyta caelestis crucifixi signa sequentes</l>
                <l xml:id="d002l473" n="473">Daviticos festis iterabant cantibus hymnos</l>
                <l xml:id="d002l474" n="474">Alternae et laeti victricia castra petebant.</l>
                <l xml:id="d002l475" n="475">Non sic demerso Rubris pharaone sub undis</l>
                <l xml:id="d002l476" n="476">Servitio ereptus duro spoliisque potitus</l>
                <l xml:id="d002l477" n="477">Litore Iudaeus, tuto referebat honores</l>
                <l xml:id="d002l478" n="478">Terrarum caelique patri; duce lampade noctu,</l>
                <l xml:id="d002l479" n="479">Nube die carpebat iter ceu tectus ab umbra.</l>
                <l xml:id="d002l480" n="480">Qualis Avernalis patefacto carcere portae</l>
                <l xml:id="d002l481" n="481">Prosiluit laetata cohors Christumque secuta</l>
                <l xml:id="d002l482" n="482">Stelligerum longo vidit post tempore caelum.</l>
                <l xml:id="d002l483" n="483">Ut macie vultus squalentes, colla catenis</l>
                <l xml:id="d002l484" n="484">Livida conspexit miseram regina catervam,</l>
                <l xml:id="d002l485" n="485">Veste ciboque fovens patrias dimisit in oras,</l>
                <l xml:id="d002l486" n="486">Ut dulces alius natos aliusque parentes,</l>
                <l xml:id="d002l487" n="487">Hic maesta aspiciat lachrymosae coniugis ora.</l>
                <l xml:id="d002l488" n="488">Postera vix noctis tenebras Aurora fugarat,</l>
                <l xml:id="d002l489" n="489">Cum Maumettanus stridentia robora custos</l>
                <l xml:id="d002l490" n="490">Ferratae reserat portae primusque patenti</l>
                <l xml:id="d002l491" n="491">Ingressus valva Zebedei martyris heros</l>
                <l xml:id="d002l492" n="492">Pacatam turmis una victricibus urbem</l>
                <l xml:id="d002l493" n="493">Trisque arces fido replevit milite, ne qua</l>
                <l xml:id="d002l494" n="494">Mobilitas vulgus dubiumque averteret hostem.</l>
                <l xml:id="d002l495" n="495">Sacra salutiferae castus solemnia missae</l>
                <l xml:id="d002l496" n="496">Romano ritu celebravit in aede sacerdos,</l>
                <l xml:id="d002l497" n="497">Qui quondam fuerat delectus episcopus urbis,</l>
                <l xml:id="d002l498" n="498">Post octingentos annos tandem hostia Christi</l>
                <l xml:id="d002l499" n="499">Viva prophanatas mundavit sordibus aras.</l>
                <l xml:id="d002l500" n="500">Candida Christicolae figunt in turribus altis</l>
                <l xml:id="d002l501" n="501">Victricis vexilla crucis, tum regia signa,</l>
                <l xml:id="d002l502" n="502">A dextra ex solido Iacobus apostolus auro,</l>
                <l xml:id="d002l503" n="503">Crux erat in medio, laudes cui voce canora</l>
                <l xml:id="d002l504" n="504">Exhibuit devota cohors genuflexaque fusis</l>
                <l xml:id="d002l505" n="505">Ubertim lachrymis iterat venerabile lignum:</l>
                <l xml:id="d002l506" n="506">Salve, hominum robur, salve, crux, daemonis horror,</l>
                <l xml:id="d002l507" n="507">Tu victrix mortis spoliasti Tartaron umbris,</l>
                <l xml:id="d002l508" n="508">Unica letiferi, salve, medicina veneni.</l>
                <l xml:id="d002l509" n="509">Exulibus nobis caelique ex arce fugatis</l>
                <l xml:id="d002l510" n="510">Siderei clausum reserasti limen Olympi.</l>
                <l xml:id="d002l511" n="511">Te duce Granatae victores cepimus arcem,</l>
                <l xml:id="d002l512" n="512">Immensas igitur grates Hispania reddit,</l>
                <l xml:id="d002l513" n="513">Nec cessat laeta Zebedeum voce patronum</l>
                <l xml:id="d002l514" n="514">Laudare, affinem Christi fratremque Ioannis,</l>
                <l xml:id="d002l515" n="515">Alter enim Hispanos, alter defendit Eoos,</l>
                <l xml:id="d002l516" n="516">In medio Roma est, Christi firmissima petra.</l>
                <l xml:id="d002l517" n="517">Sic pia sollicitae sunt vota audita parentis</l>
                <l xml:id="d002l518" n="518">Ferrandique sui laudes ad sidera tollit</l>
                <l xml:id="d002l519" n="519">Reginamque canit, cui saecula nulla tulerunt</l>
                <l xml:id="d002l520" n="520">Religione parem, non altera fortior armis,</l>
                <l xml:id="d002l521" n="521">Nec tam cara suis tot dona impendit amicis,</l>
                <l xml:id="d002l522" n="522">Cui deus et virtus dedit extirpare nefandam</l>
                <l xml:id="d002l523" n="523">Maumetti labem, quae post longissima saecla</l>
                <l xml:id="d002l524" n="524">Iustitiae exorta dissolvit luce tenebras.</l>
                <l xml:id="d002l525" n="525">Lugubri interea rector Saracenus amictu</l>
                <l xml:id="d002l526" n="526">Ad regem Hispanum posito diademate venit</l>
                <l xml:id="d002l527" n="527">Incomptisque comis aderat maestissima coniunx:</l>
                <l xml:id="d002l528" n="528">Pronaque victrici lachrymans dedit oscula dextrae.</l>
                <l xml:id="d002l529" n="529">At sortem humanam miserans Isabella iacentes</l>
                <l xml:id="d002l530" n="530">Sublevat et meliora iubet sperare suumque</l>
                <l xml:id="d002l531" n="531">Reddidit infantem, fuerat qui foederis obses.</l>
                <l xml:id="d002l532" n="532">Tondilius ductor, quem rex praefecerat arci,</l>
                <l xml:id="d002l533" n="533">Frugibus ac telis et milite replet Alandram.</l>
                <l xml:id="d002l534" n="534">Omnia Ferrandus caecis penetralibus arma</l>
                <l xml:id="d002l535" n="535">In lucem proferre iubet mortemque minatur,</l>
                <l xml:id="d002l536" n="536">Telorum si quid reliqui latuisset in urbe.</l>
                <l xml:id="d002l537" n="537">Nec mora fit iussis. Gladiorum milia centum,</l>
                <l xml:id="d002l538" n="538">Quot nec de magna Carthagine sustulit enses</l>
                <l xml:id="d002l539" n="539">Roma potens, quando certatum est viribus aequis,</l>
                <l xml:id="d002l540" n="540">Efferturque ingens numerus thoracis aeni,</l>
                <l xml:id="d002l541" n="541">Spicula quis numerare queat plenasque pharetras</l>
                <l xml:id="d002l542" n="542">Fraxineosque arcus; vix tot Gaetulia telis</l>
                <l xml:id="d002l543" n="543">Indiaque armatur certis metuenda sagittis.</l>
                <l xml:id="d002l544" n="544">Excedit mensura fidem. Quid fulmina belli,</l>
                <l xml:id="d002l545" n="545">Aeratos referam, tormenta horrentia, bombos.</l>
                <l xml:id="d002l546" n="546">His, inquam, Granata diu superaverat armis</l>
                <l xml:id="d002l547" n="547">Christicolum tolerare minas urbemque tueri,</l>
                <l xml:id="d002l548" n="548">Si validas etiam iunxisset Gallia vires.</l>
                <l xml:id="d002l549" n="549">Atque ubi devictis erepta licentia ferri</l>
                <l xml:id="d002l550" n="550">Baeticolis foedusque datum est, regina vocatis</l>
                <l xml:id="d002l551" n="551">Praemia partitur populis et talia fatur:</l>
                <l xml:id="d002l552" n="552">Res ingens effecta, duces, laetemur ovantes,</l>
                <l xml:id="d002l553" n="553">Impia Maumetti eluimus commenta nefandi.</l>
                <l xml:id="d002l554" n="554">Hoc vestrae peperere manus; iam Baetis et omnis</l>
                <l xml:id="d002l555" n="555">Sidereo paret sine labe Hispania Christo.</l>
                <l xml:id="d002l556" n="556">Africa restat adhuc sacro purganda liquore</l>
                <l xml:id="d002l557" n="557">Et nostro frenanda iugo. Deus hanc quoque vobis</l>
                <l xml:id="d002l558" n="558">Concedet, numen laeti sperate secundum.</l>
                <l xml:id="d002l559" n="559">Interea gestis pro tot bene corpora rebus</l>
                <l xml:id="d002l560" n="560">Alterna liceat paulum donare quiete.</l>
                <l xml:id="d002l561" n="561">Dixit et ingenti plausu sonuere cohortes</l>
                <l xml:id="d002l562" n="562">Victricique suum reginae quisque favorem</l>
                <l xml:id="d002l563" n="563">Certatim ostentat, se mente opibusque paratos,</l>
                <l xml:id="d002l564" n="564">Ire simul, quocunque velit deducere, clamant.</l>
                <l xml:id="d002l565" n="565">At bona donatas regali munere turmas</l>
                <l xml:id="d002l566" n="566">Confestim patrias Isabella remisit in oras.</l>
                <l xml:id="d002l567" n="567">Nec mora. Compositis rebus sacrisque peractis</l>
                <l xml:id="d002l568" n="568">Quadriiugo vehitur rex et regina triumpho</l>
                <l xml:id="d002l569" n="569">Per Tartessiacas populis plaudentibus urbes,</l>
                <l xml:id="d002l570" n="570">Sidereis tanquam demissum numen ab astris;</l>
                <l xml:id="d002l571" n="571">Omnibus in templis redolentia thura cremantur.</l>
                <l xml:id="d002l572" n="572">At ne qua haeretici maculetur labe veneni</l>
                <l xml:id="d002l573" n="573">Gens electa dei et felix Hispania duret,</l>
                <l xml:id="d002l574" n="574">Protinus Hebraeam statuit purgare mephitim.</l>
                <l xml:id="d002l575" n="575">Omnibus e regnis agitur synagoga rebellis,</l>
                <l xml:id="d002l576" n="576">Exulat extorris Quintili mense fugatus,</l>
                <l xml:id="d002l577" n="577">Exitiale caput scelerum, Iudaeus Apelles.</l>
                <l xml:id="d002l578" n="578">Ne quaeras numerum, non gens populosior illa est,</l>
                <l xml:id="d002l579" n="579">Altera nec totum magis est effusa per orbem.</l>
                <l xml:id="d002l580" n="580">Sustinet hanc quanquam superi clementia Christi,</l>
                <l xml:id="d002l581" n="581">Ne veteris legis finxisse aenigma putemur.</l>
                <l xml:id="d002l582" n="582">Quicquid enim Moses, quicquid cecinere prophetae,</l>
                <l xml:id="d002l583" n="583">Est euangelii robur testemque citamus</l>
                <l xml:id="d002l584" n="584">Infensum, regina tamen sapienter abegit,</l>
                <l xml:id="d002l585" n="585">Perdere vectigal pretiosi maluit auri,</l>
                <l xml:id="d002l586" n="586">Quam Christi purum inficerent contagia fontem.</l>
                <l xml:id="d002l587" n="587">Imprimit occultum serpens ut vipera morsum,</l>
                <l xml:id="d002l588" n="588">Dira venenatae merito commercia gentis</l>
                <l xml:id="d002l589" n="589">Sustulit, ut sanum Christi tueretur ovile.</l>
                <l xml:id="d002l590" n="590">Quae poterit laudare satis facundia regem?</l>
                <l xml:id="d002l591" n="591">Carmine quis digno reginam ad sidera tollet,</l>
                <l xml:id="d002l592" n="592">Cui nulla aequalem saeclorum viderit aetas</l>
                <l xml:id="d002l593" n="593">Religione, fide, bello, pietate, pudore?</l>
                <l xml:id="d002l594" n="594">Clara licet victis fuerit Zenobia Parthis</l>
                <l xml:id="d002l595" n="595">Et Nini coniunx Asiae superaverit urbes,</l>
                <l xml:id="d002l596" n="596">Hostibus ulta, virum quanquam Artemisia caesis</l>
                <l xml:id="d002l597" n="597">Extiterit cinerum dilecti coniugis urna:</l>
                <l xml:id="d002l598" n="598">Quis neget has claras, vitiis tamen inclyta virtus</l>
                <l xml:id="d002l599" n="599">Mixta fuit, contra longe cumulata relucet</l>
                <l xml:id="d002l600" n="600">Et sine labe notae maiestas gentis Hiberae.</l>
                <l xml:id="d002l601" n="601">O thalamus felix, o dextro sidere iunctum</l>
                <l xml:id="d002l602" n="602">Connubium, superent Cumaei pulveris annos,</l>
                <l xml:id="d002l603" n="603">Per quos de caelo terram revocata revisit</l>
                <l xml:id="d002l604" n="604">Astraea et fulvi redierunt saecla metalli.</l>
                <l xml:id="d002l605" n="605">Depulsis tandem tenebris culpaque fugata</l>
                <l xml:id="d002l606" n="606">Iustitiae exortum iubar est, duo lumina fulgent.</l>
                <l xml:id="d002l607" n="607">Discite, mortales, utriusque hic gloria sexus</l>
                <l xml:id="d002l608" n="608">Normaque vivendi est Ferrandus et aurea coniunx.</l>
                <l xml:id="d002l609" n="609">Religionis honor prima est et maxima cura,</l>
                <l xml:id="d002l610" n="610">Proxima, subiectos caritate fovere paterna,</l>
                <l xml:id="d002l611" n="611">Publica privatis praeponere commoda rebus,</l>
                <l xml:id="d002l612" n="612">Ne qua sit immunis virtus, nec crimen inultum,</l>
                <l xml:id="d002l613" n="613">Armorum rabies saevique licentia ferri</l>
                <l xml:id="d002l614" n="614">Immanes fidei solum vertatur in hostes.</l>
                <l xml:id="d002l615" n="615">At vos, Christicolae, disrupto foedere pacis</l>
                <l xml:id="d002l616" n="616">In vestra, heu, miseri, convertitis ilia ferrum,</l>
                <l xml:id="d002l617" n="617">Tristia letiferi ceu desint pabula Martis,</l>
                <l xml:id="d002l618" n="618">Tertia truncati nec pars haec integra mundi</l>
                <l xml:id="d002l619" n="619">Sincerum Christi crucifixi dogma tuetur.</l>
                <l xml:id="d002l620" n="620">Quis furor, o reges, quae tanta oblivio recti</l>
                <l xml:id="d002l621" n="621">Impulit in vestros gladium distringere fratres?</l>
                <l xml:id="d002l622" n="622">Unde salus orta est, Solimon natalis Iesu,</l>
                <l xml:id="d002l623" n="623">Praesaepe impuri nunc est stabulumque tyranni:</l>
                <l xml:id="d002l624" n="624">Hoc, hoc extirpate nefas, hanc tollite labem.</l>
                <l xml:id="d002l625" n="625">Illic fas omnem rabiem diffundere belli,</l>
                <l xml:id="d002l626" n="626">Tunc iustis odiis Martem exercere licebit.</l>
                <l xml:id="d002l627" n="627">Interea pacem laeti sancite perennem,</l>
                <l xml:id="d002l628" n="628">Nil melius pace est, multis pax una trophaeis</l>
                <l xml:id="d002l629" n="629">Est potior: belli finis requiesque laborum est.</l>
                <l xml:id="d002l630" n="630">Gaudeat alma fides, laetetur Hiberia felix,</l>
                <l xml:id="d002l631" n="631">Nam tibi quae maior Saraceno palma fugato</l>
                <l xml:id="d002l632" n="632">Esse potest? At tu fastis, Romane sacerdos,</l>
                <l xml:id="d002l633" n="633">Insere gesta sacris. Lux est memoranda poetae.</l>
                <l xml:id="d002l634" n="634">Vos, precor, ingenium quibus est ei copia maior.</l>
                <l xml:id="d002l635" n="635">Carmine sublimi dignos celebrate triumphos.</l>
            </div1>
        </body>
    </text>
</TEI>
