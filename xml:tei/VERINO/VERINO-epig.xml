<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="VERINO-epig">
                    <title>epigrammata</title>
                    <title type="short">epigrammata</title>
                    <abbr>epigr.</abbr>
                    <bibl>F. Bausi, 1998</bibl>
                </title>
                <author xml:id="VERINO" n="174.000">
                    <name>Verino, Ugolino</name>
                    <date>Firenze, 1438 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Ugolino Verino</persName>
                    <abbr>VERINO</abbr>
                </author>
                <respStmt>
                    <resp>Reference basis text</resp>
                    <name>F. Bausi, 1998</name>
                </respStmt>
            </titleStmt>
            <extent>
                <measure unit="words" quantity="29181">29181</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>F. Bausi, 1998</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>5.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="various">
                <head>
                    <title>1</title>
                    <abbr>1</abbr>
                    <bibl source="digital">Ketty Peruch</bibl>
                </head>
                <div2 xml:id="001c001" type="carmen">
                    <head>
                        <abbr>1</abbr>
                    </head>
                    <p xml:id="d001l1" n="" met="E">1.</p>
                    <l xml:id="d001l2" n="1" met="E">Pannoniae rex, certa salus et gloria nostri</l>
                    <l xml:id="d001l3" n="2" met="E">Temporis, hos loeta pellege fronte libros.</l>
                    <l xml:id="d001l4" n="3" met="E">Qualem te populis redeuntem ostendis ab hoste</l>
                    <l xml:id="d001l5" n="4" met="E">Delcto, talis carmina nostra lege.</l>
                    <l xml:id="d001l6" n="5" met="E">Quando tuos potero foelix spectare triumphos,</l>
                    <l xml:id="d001l7" n="6" met="E">Victricem tanget cum mea dextra manum?</l>
                    <l xml:id="d001l8" n="7" met="E">Tam longo quamquam spatio me dividat aequor,</l>
                    <l xml:id="d001l9" n="8" met="E">Fama tamen montes transvolat et maria,</l>
                    <l xml:id="d001l10" n="9" met="E">Suspensoque mihi pandet tua gesta, Mathya,</l>
                    <l xml:id="d001l11" n="10" met="E">Gesta sophocleo vix referenda pede.</l>
                    <l xml:id="d001l12" n="11" met="E">Tunc me non humilem, princeps, mirabere vatem,</l>
                    <l xml:id="d001l13" n="12" met="E">Si tanto norim me placuisse duci.</l>
                    <lb/>
                </div2>
                <div2 xml:id="001c002" type="carmen" met="H">
                    <head>
                        <abbr>2</abbr>
                    </head>
                    <p xml:id="d001l14" n="tit." met="E">2. triumphus et vita Mathyae regis admiranda, | versu heroico percursa</p>
                    <l xml:id="d001l15" n="1" met="E">Magnanimi aeternos regis memorare tryumphos</l>
                    <l xml:id="d001l16" n="2" met="E">Gestaque pindaricis numeris scribenda Mathyae</l>
                    <l xml:id="d001l17" n="3" met="E">Fert animus; sed nil vestro sine numine tentem,</l>
                    <l xml:id="d001l18" n="4" met="E">Pyerides. At tu, princeps, mihi pande recessum,</l>
                    <l xml:id="d001l19" n="5" met="E">Calliope, ut liceat penetrare Helicona sonorum</l>
                    <l xml:id="d001l20" n="6" met="E">Parnasique sacras haurire biverticis undas.</l>
                    <l xml:id="d001l21" n="7" met="E">Virtutis iam mater erat praesaga futurae:</l>
                    <l xml:id="d001l22" n="8" met="E">Se parere ingentem clipeum per somnia vidit</l>
                    <l xml:id="d001l23" n="9" met="E">Ex adamante, trucis quo tela immania turci</l>
                    <l xml:id="d001l24" n="10" met="E">Pannonia arceret procul et contemneret hostem;</l>
                    <l xml:id="d001l25" n="11" met="E">Ac prodire suis validam genitalibus hastam</l>
                    <l xml:id="d001l26" n="12" met="E">Cernebat, cuius tremeret Germania motu,</l>
                    <l xml:id="d001l27" n="13" met="E">Illiricae Venetumque urbes ac Thracia fortis,</l>
                    <l xml:id="d001l28" n="14" met="E">Pontus et Euxinus vertebat terga pavore.</l>
                    <l xml:id="d001l29" n="15" met="E">Omnia victori redeunti ex hoste marito</l>
                    <l xml:id="d001l30" n="16" met="E">Grandia conceptae narrat miracula prolis</l>
                    <l xml:id="d001l31" n="17" met="E">Alma parens certumque ducem regemque futurum</l>
                    <l xml:id="d001l32" n="18" met="E">Ungariae affirmat, quo non foelicior alter</l>
                    <l xml:id="d001l33" n="19" met="E">Sit regum, insignis pariter pietate vel armis.</l>
                    <l xml:id="d001l34" n="20" met="E">Subrisit coniux uxorisque omine laetus</l>
                    <l xml:id="d001l35" n="21" met="E">Expectat tacite maturi tempora partus.</l>
                    <l xml:id="d001l36" n="22" met="E">Fraterno postquam novies sua cornua Phoebe</l>
                    <l xml:id="d001l37" n="23" met="E">Lumine complevit, materna prodiit alvo</l>
                    <l xml:id="d001l38" n="24" met="E">In lucem egregius signis regalibus infans,</l>
                    <l xml:id="d001l39" n="25" met="E">Cui nomen genitor divina sorte Mathyam</l>
                    <l xml:id="d001l40" n="26" met="E">Imponi iussit. Vix prima adoleverat aetas,</l>
                    <l xml:id="d001l41" n="27" met="E">Artibus ipse bonis pueriles imbuit annos:</l>
                    <l xml:id="d001l42" n="28" met="E">Romanum eloquium didicit clarosque poetas,</l>
                    <l xml:id="d001l43" n="29" met="E">Historicosque omnes miro pellegit amore</l>
                    <l xml:id="d001l44" n="30" met="E">Evolvitque sacrae divina volumina chartae;</l>
                    <l xml:id="d001l45" n="31" met="E">Inter et aequaevos nuda luctare palestra,</l>
                    <l xml:id="d001l46" n="32" met="E">Sparthano de more, puer, dorsoque volantis</l>
                    <l xml:id="d001l47" n="33" met="E">Vectus equi in parvos didicit deflectere giros</l>
                    <l xml:id="d001l48" n="34" met="E">Quadrupedem indomitum, iaculoque insignis et arcu</l>
                    <l xml:id="d001l49" n="35" met="E">Parthorum certas potuit superare sagictas.</l>
                    <l xml:id="d001l50" n="36" met="E">Bellorumque omnes artes iuvenilibus annis</l>
                    <l xml:id="d001l51" n="37" met="E">Edoctus, meruit pugnae sub patre Ioanne,</l>
                    <l xml:id="d001l52" n="38" met="E">Ductore insigni, quo non praestantior armis</l>
                    <l xml:id="d001l53" n="39" met="E">Dux fuit et nulli in bello velocior astus,</l>
                    <l xml:id="d001l54" n="40" met="E">Cum metus urgeret, nullique audacia maior.</l>
                    <l xml:id="d001l55" n="41" met="E">Sub tali ac tanto princeps genitore Mathyas</l>
                    <l xml:id="d001l56" n="42" met="E">Edoctus, merito regni iam dignus habenis</l>
                    <l xml:id="d001l57" n="43" met="E">Visus erat; sed livor edax post funera patris</l>
                    <l xml:id="d001l58" n="44" met="E">Egerat extorrem profugumque in carcere regis</l>
                    <l xml:id="d001l59" n="45" met="E">Externi. Tantum potuit sua cognita virtus</l>
                    <l xml:id="d001l60" n="46" met="E">Et caeleste Dei donum et solertia matris,</l>
                    <l xml:id="d001l61" n="47" met="E">Pannoniae ut proceres dominum regemque crearent.</l>
                    <l xml:id="d001l62" n="48" met="E">Extemplo velox it cuncta per opida rumor</l>
                    <l xml:id="d001l63" n="49" met="E">Principis electi, magnus quae perluit Ister.</l>
                    <l xml:id="d001l64" n="50" met="E">Tunc subito ingenti certatim gaudia plausu</l>
                    <l xml:id="d001l65" n="51" met="E">Efundunt laeti populi iuvenesque senesque</l>
                    <l xml:id="d001l66" n="52" met="E">Solemnem coluere diem regnique coronam</l>
                    <l xml:id="d001l67" n="53" met="E">In patriam nondum regi misere reverso.</l>
                    <l xml:id="d001l68" n="54" met="E">Nam, spectata ducis virtus moresque probati</l>
                    <l xml:id="d001l69" n="55" met="E">Magnifico quales poscas in principe, cunctas</l>
                    <l xml:id="d001l70" n="56" met="E">Amovere moras. Primus sua tradere iura</l>
                    <l xml:id="d001l71" n="57" met="E">Quisque sibi accelerat, velut esse culpa secundum</l>
                    <l xml:id="d001l72" n="58" met="E">In regis iurare manus. Ruit undique vulgus</l>
                    <l xml:id="d001l73" n="59" met="E">Visendi studio et dextram contingere certant.</l>
                    <l xml:id="d001l74" n="60" met="E">Foelices illi qui sunt rectore sub uno</l>
                    <l xml:id="d001l75" n="61" met="E">Praestanti! Hunc proceres et plebs ceu numen adorent,</l>
                    <l xml:id="d001l76" n="62" met="E">Qui bello fortis surgentes arceat hostes</l>
                    <l xml:id="d001l77" n="63" met="E">Quique regat iustus populos in pace quietos.</l>
                    <l xml:id="d001l78" n="64" met="E">Talis magnanimi proles generosa Ioannis</l>
                    <l xml:id="d001l79" n="65" met="E">In regnum Ungariae est populo plaudente reversus.</l>
                    <l xml:id="d001l80" n="66" met="E">Nec spes decepit. Subito namque expulit omnes</l>
                    <l xml:id="d001l81" n="67" met="E">Infames nullumque suis est passus in oris</l>
                    <l xml:id="d001l82" n="68" met="E">Sistere qui veluti saevae contagia pestis</l>
                    <l xml:id="d001l83" n="69" met="E">Exemplo posset sanctos corrumpere mores.</l>
                    <l xml:id="d001l84" n="70" met="E">Praecipue furtis saevisque latronibus instans</l>
                    <l xml:id="d001l85" n="71" met="E">Purgavit latos fines saltusque malignos,</l>
                    <l xml:id="d001l86" n="72" met="E">Ut nunc per totum regnum secure, viator,</l>
                    <l xml:id="d001l87" n="73" met="E">Carpere iter tutum nullo discrimine possis.</l>
                    <l xml:id="d001l88" n="74" met="E">Mox etiam edicto lascivas respuit artes;</l>
                    <l xml:id="d001l89" n="75" met="E">Iussit et indomitam pubem exercere palestram</l>
                    <l xml:id="d001l90" n="76" met="E">In pratis magnumque Istrum tranare lacertis,</l>
                    <l xml:id="d001l91" n="77" met="E">Quadrupedisque citi pronos decurrere dorso</l>
                    <l xml:id="d001l92" n="78" met="E">Telaque torquere et gladios vibrare micantes.</l>
                    <l xml:id="d001l93" n="79" met="E">Ungarus hanc unam didicit mavortius artem,</l>
                    <l xml:id="d001l94" n="80" met="E">Militiam et grave Martis opus tolerare sub armis:</l>
                    <l xml:id="d001l95" n="81" met="E">Vel cum bruma, gelu et glacie, compescuit Istrum</l>
                    <l xml:id="d001l96" n="82" met="E">Alpigenamque Savum, rapidi vel flumina Drausi,</l>
                    <l xml:id="d001l97" n="83" met="E">Seu cum torrentes exurit Sirius agros,</l>
                    <l xml:id="d001l98" n="84" met="E">Sub galea divoque manent, exempla secuti</l>
                    <l xml:id="d001l99" n="85" met="E">Principis invicti. Iam formidabile nomen</l>
                    <l xml:id="d001l100" n="86" met="E">Pannonium cunctis populis lateque furentes</l>
                    <l xml:id="d001l101" n="87" met="E">Invictosque olim Turcos reiecit ab arvis</l>
                    <l xml:id="d001l102" n="88" met="E">Dalmatiae trepidosque metu disiecit ad Hemum.</l>
                    <l xml:id="d001l103" n="89" met="E">At Danaum eversor, Scythicis qui erupit ab oris,</l>
                    <l xml:id="d001l104" n="90" met="E">Turcorum princeps, nulli feritate secundus,</l>
                    <l xml:id="d001l105" n="91" met="E">Turpe putans, populis a se iam mille subactis,</l>
                    <l xml:id="d001l106" n="92" met="E">Uni terga duci dare, protinus impiger omnes</l>
                    <l xml:id="d001l107" n="93" met="E">Imperii collegit opes magnoque furore</l>
                    <l xml:id="d001l108" n="94" met="E">Dalmaticos populatus agros Drausique sonantis</l>
                    <l xml:id="d001l109" n="95" met="E">Iam rapidas multis alis traiecerat undas.</l>
                    <l xml:id="d001l110" n="96" met="E">At non conctatus nec segnis, martius heros</l>
                    <l xml:id="d001l111" n="97" met="E">Robore collecto ruit obvius Ungarus hosti.</l>
                    <l xml:id="d001l112" n="98" met="E">Nec mora fit pugnae: instructis exercitus armis,</l>
                    <l xml:id="d001l113" n="99" met="E">Ut belli sonuere tubae, prorupit uterque</l>
                    <l xml:id="d001l114" n="100" met="E">Et primum iactis obscurant aethera telis</l>
                    <l xml:id="d001l115" n="101" met="E">Innixique hastis transfigunt pectora longis.</l>
                    <l xml:id="d001l116" n="102" met="E">Exoritur clamor, crebris sonat ictibus aether;</l>
                    <l xml:id="d001l117" n="103" met="E">Ut coiere manus, destringunt cominus enses</l>
                    <l xml:id="d001l118" n="104" met="E">Fulmineos nudisque petunt mucronibus hostem.</l>
                    <l xml:id="d001l119" n="105" met="E">Ungarus instat atrox, sed nec cessere latrones</l>
                    <l xml:id="d001l120" n="106" met="E">(Sic scythico immanis fertur cognomine Turcus).</l>
                    <l xml:id="d001l121" n="107" met="E">Hic quoniam Europae populos ditione subegit</l>
                    <l xml:id="d001l122" n="108" met="E">Victor et egregiam Bisanti diruit urbem,</l>
                    <l xml:id="d001l123" n="109" met="E">Secum indignatur quod pugnet viribus aequis</l>
                    <l xml:id="d001l124" n="110" met="E">Accola Dannubii tentetque lacessere bella.</l>
                    <l xml:id="d001l125" n="111" met="E">Ungarus at contra miles mavortius ensem</l>
                    <l xml:id="d001l126" n="112" met="E">Fulmineum rotat et densas prorumpit in alas,</l>
                    <l xml:id="d001l127" n="113" met="E">Turcorum assuetus rabiem frenare furentem;</l>
                    <l xml:id="d001l128" n="114" met="E">Vertere terga hosti victosque excedere campis</l>
                    <l xml:id="d001l129" n="115" met="E">Histricolae duxere nefas vix morte piandum;</l>
                    <l xml:id="d001l130" n="116" met="E">Praeterea impellit chari praesentia regis.</l>
                    <l xml:id="d001l131" n="117" met="E">Qui, qua tela videt densissima, primus in hostem</l>
                    <l xml:id="d001l132" n="118" met="E">Urget equum, scindit cuneos densosque maniplos</l>
                    <l xml:id="d001l133" n="119" met="E">Disrumpit secumque viam mucrone patentem</l>
                    <l xml:id="d001l134" n="120" met="E">Efficit. Ut fulmen nubes, ut chillo columbos,</l>
                    <l xml:id="d001l135" n="121" met="E">Ut tigris pecudes, ut praeceps vertice saxum,</l>
                    <l xml:id="d001l136" n="122" met="E">Ut sata prosternit plenus rupto obice torrens;</l>
                    <l xml:id="d001l137" n="123" met="E">Sic Christi invictus ductor secat agmina ferro,</l>
                    <l xml:id="d001l138" n="124" met="E">Nec iam Turcorum possunt durare cohortes.</l>
                    <l xml:id="d001l139" n="125" met="E">Ceduntur pedites, versis labuntur habenis,</l>
                    <l xml:id="d001l140" n="126" met="E">Castra petunt equites fusi valloque relicto</l>
                    <l xml:id="d001l141" n="127" met="E">Per nota in patrias fugiunt compendia sedes.</l>
                    <l xml:id="d001l142" n="128" met="E">Instat victor ovans noctesque diesque Mathyas</l>
                    <l xml:id="d001l143" n="129" met="E">Multaque tardantum in latis dat funera campis.</l>
                    <l xml:id="d001l144" n="130" met="E">Intumuit rapidus spumanti sanguine Drausus</l>
                    <l xml:id="d001l145" n="131" met="E">Vorticibusque atris prostrata cadavera volvens</l>
                    <l xml:id="d001l146" n="132" met="E">Alpigenam sanie maculavit decolor Histrum.</l>
                    <l xml:id="d001l147" n="133" met="E">Nec iam contentus patrios defendere fines,</l>
                    <l xml:id="d001l148" n="134" met="E">Dux alacer celsis munitas montibus arces</l>
                    <l xml:id="d001l149" n="135" met="E">Teucrorum expugnat; caesis pulsisve colonis,</l>
                    <l xml:id="d001l150" n="136" met="E">Opida christicolis et fido milite replet.</l>
                    <l xml:id="d001l151" n="137" met="E">At scythici non dum feritas mollita tyranni</l>
                    <l xml:id="d001l152" n="138" met="E">Excursare audet rursusque invadere fines</l>
                    <l xml:id="d001l153" n="139" met="E">Dalmaticos tentatque Savum penetrare sonorum.</l>
                    <l xml:id="d001l154" n="140" met="E">Horret adire tamen nec credere longius audet,</l>
                    <l xml:id="d001l155" n="141" met="E">Pannonium totiens experta; binominis Istri</l>
                    <l xml:id="d001l156" n="142" met="E">Robur et alba suis inhumatis ossibus arva</l>
                    <l xml:id="d001l157" n="143" met="E">Formidat, nec, victa, potest absistere bello.</l>
                    <l xml:id="d001l158" n="144" met="E">Verum, ubi nequicquam regem superare Mathyam</l>
                    <l xml:id="d001l159" n="145" met="E">Regnator Troiae potuit, se vertit ad oram</l>
                    <l xml:id="d001l160" n="146" met="E">Ausoniae socerique urbem expugnavit Idruntum</l>
                    <l xml:id="d001l161" n="147" met="E">Placavitque italo Turcorum sanguine manes.</l>
                    <l xml:id="d001l162" n="148" met="E">Tunc metus Hesperiae trepidas invaserat urbes,</l>
                    <l xml:id="d001l163" n="149" met="E">Barbara gens tanto fuerat bacchata furore.</l>
                    <l xml:id="d001l164" n="150" met="E">Dux Calabrum, suus affinis, fortissimus heros,</l>
                    <l xml:id="d001l165" n="151" met="E">Collecto Ausoniae victrices robore turmas</l>
                    <l xml:id="d001l166" n="152" met="E">Invasit retroque hostem detorsit in urbem,</l>
                    <l xml:id="d001l167" n="153" met="E">Sed frustra inclusos munita obsedit Idrunto.</l>
                    <l xml:id="d001l168" n="154" met="E">At rex pannonius socero miserisque Latinis</l>
                    <l xml:id="d001l169" n="155" met="E">Mille viros misit, fortissima pectora bello,</l>
                    <l xml:id="d001l170" n="156" met="E">Herbariumque ducem, quo non solertior alter</l>
                    <l xml:id="d001l171" n="157" met="E">Nec magis assuetus Turcorum occurrere telis</l>
                    <l xml:id="d001l172" n="158" met="E">Extitit. Adventu cuius conterritus hostis</l>
                    <l xml:id="d001l173" n="159" met="E">Non ausus fuit in campos prodire, sed intus</l>
                    <l xml:id="d001l174" n="160" met="E">Servabat tutos trepida formidine muros.</l>
                    <l xml:id="d001l175" n="161" met="E">Tandem, ubi nulla fugae nec spes erat ulla salutis,</l>
                    <l xml:id="d001l176" n="162" met="E">Tradidit Alphonso quas bello coeperat arces.</l>
                    <l xml:id="d001l177" n="163" met="E">Servata est igitur per te, venerande Mathya,</l>
                    <l xml:id="d001l178" n="164" met="E">Italia, horrendi extinguens incendia belli</l>
                    <l xml:id="d001l179" n="165" met="E">Ac formidandae solvens primordia cladis.</l>
                    <l xml:id="d001l180" n="166" met="E">Te quoque terribilem sensit Germania regem,</l>
                    <l xml:id="d001l181" n="167" met="E">Ipse licet Caesar sumptis invaserit armis</l>
                    <l xml:id="d001l182" n="168" met="E">Pannonios Federigus agros; Venetusque superbus,</l>
                    <l xml:id="d001l183" n="169" met="E">Nequa tuas merces deferri possit in urbes,</l>
                    <l xml:id="d001l184" n="170" met="E">Illiricos statione sinus observet et undas</l>
                    <l xml:id="d001l185" n="171" met="E">Adriacas faveatque tuo contrarius hosti!</l>
                    <l xml:id="d001l186" n="172" met="E">Tu tamen invictus partes discurris in omnes</l>
                    <l xml:id="d001l187" n="173" met="E">Ac diversa simul pertentas proelia victor.</l>
                    <l xml:id="d001l188" n="174" met="E">Nunc scythicos urges Belgradi ex arce colonos</l>
                    <l xml:id="d001l189" n="175" met="E">Et simul ipsa tua pulsatur porta Viennae</l>
                    <l xml:id="d001l190" n="176" met="E">Cuspide et immanes Dacos a finibus arces.</l>
                    <l xml:id="d001l191" n="177" met="E">Te quisquis ledet, sciat irritare cabrones;</l>
                    <l xml:id="d001l192" n="178" met="E">Nec iam sarmaticus gaudet bella impia Caesar</l>
                    <l xml:id="d001l193" n="179" met="E">Te contra movisse: dolet pacemque reposcet,</l>
                    <l xml:id="d001l194" n="180" met="E">Ut reor, et longo firmabit foedere pactum.</l>
                    <l xml:id="d001l195" n="181" met="E">Salve, magnanimi proles invicta Ioannis!</l>
                    <l xml:id="d001l196" n="182" met="E">Salve, bellipotens praesentis gloria saecli!</l>
                    <l xml:id="d001l197" n="183" met="E">Tu, nazareni dux invictissime Christi,</l>
                    <l xml:id="d001l198" n="184" met="E">Maumettis potes insanos frenare furores;</l>
                    <l xml:id="d001l199" n="185" met="E">Tu sacrosanctae es fidei fortissimus umbo</l>
                    <l xml:id="d001l200" n="186" met="E">Hastaque, nostra salus, at Turcis pestis et horror.</l>
                    <l xml:id="d001l201" n="187" met="E">Quo nunc divinas percurram carmine laudes?</l>
                    <l xml:id="d001l202" n="188" met="E">Quae quibus anteferam? Rerum me copia vincit.</l>
                    <l xml:id="d001l203" n="189" met="E">Perstrinxisse sat est; forsan tua fortia facta,</l>
                    <l xml:id="d001l204" n="190" met="E">Rex invicte, canam magni post proelia Carli,</l>
                    <l xml:id="d001l205" n="191" met="E">Quae cecini multum insudans ter quinque per annos.</l>
                    <l xml:id="d001l206" n="192" met="E">Ocia si nobis dederit Florentia mater</l>
                    <l xml:id="d001l207" n="193" met="E">Qualia Mecenas, longo memorabilis aevo,</l>
                    <l xml:id="d001l208" n="194" met="E">Virgilio tribuit, si non urgebit egestas,</l>
                    <l xml:id="d001l209" n="195" met="E">Magna sophocleo referam tua gesta coturno.</l>
                    <lb/>
                </div2>
                <div2 xml:id="001c003" type="carmen">
                    <head>
                        <abbr>3</abbr>
                    </head>
                    <p xml:id="d001l210" n="tit." met="E">3. ad regem Mathyam ut, cum ocium detur, | epigrammata sua legat ex sacris litteris deprompta</p>
                    <l xml:id="d001l211" n="1" met="E">Si quando, armipotens, tibi cessat bellica cura,</l>
                    <l xml:id="d001l212" n="2" met="E">Ocia cum fuerint, carmina nostra lege.</l>
                    <l xml:id="d001l213" n="3" met="E">Hic nihil obscenum invenies, quod principis aures</l>
                    <l xml:id="d001l214" n="4" met="E">Ofendat, sed quae virgo Catoque legat.</l>
                    <l xml:id="d001l215" n="5" met="E">Non haec composui vatum de more priorum;</l>
                    <l xml:id="d001l216" n="6" met="E">Crebrior est Pallas quam mihi dicta Venus,</l>
                    <l xml:id="d001l217" n="7" met="E">Plurimaque inseritur nostris sententia chartis;</l>
                    <l xml:id="d001l218" n="8" met="E">Nil preter Christum carmina nostra sonant.</l>
                    <l xml:id="d001l219" n="9" met="E">Deduxique novem in Christi sacra templa sorores:</l>
                    <l xml:id="d001l220" n="10" met="E">Per me Calliope est initiata sacris;</l>
                    <l xml:id="d001l221" n="11" met="E">Non Ippocrinem sed batisteria potat</l>
                    <l xml:id="d001l222" n="12" met="E">Iordanisque sacri est gratior unda choro.</l>
                    <l xml:id="d001l223" n="13" met="E">Tu quoque, catholicae fidei rex unice cultor,</l>
                    <l xml:id="d001l224" n="14" met="E">Casta fluentini carmina vatis ama.</l>
                    <lb/>
                </div2>
                <div2 xml:id="001c004" type="carmen">
                    <head>
                        <abbr>4</abbr>
                    </head>
                    <p xml:id="d001l225" n="tit." met="E">4. ad Regem Mathyam, cui libellos suos commendat, | qui properent ad eum patronum et ornatorem ire</p>
                    <l xml:id="d001l226" n="1" met="E">Ad te festinant sine me, rex, ire libelli;</l>
                    <l xml:id="d001l227" n="2" met="E">Non mare, non longas pertimuere vias.</l>
                    <l xml:id="d001l228" n="3" met="E">Iam defensorem, iam te posuere patronum,</l>
                    <l xml:id="d001l229" n="4" met="E">Iam sordent illis, tecta paterna, lares.</l>
                    <l xml:id="d001l230" n="5" met="E">Iam nequeo retinere domi, nidoque relicto</l>
                    <l xml:id="d001l231" n="6" met="E">Ut Phoebi corvus iam sine matre volat,</l>
                    <l xml:id="d001l232" n="7" met="E">Sic volucres rapidis decurrunt passibus ad te;</l>
                    <l xml:id="d001l233" n="8" met="E">Devovi hos, postquam sic voluere, tibi.</l>
                    <l xml:id="d001l234" n="9" met="E">Demisso his iussi vultu tibi ferre salutem,</l>
                    <l xml:id="d001l235" n="10" met="E">Poplite deflexo cum tua tecta petent;</l>
                    <l xml:id="d001l236" n="11" met="E">Vertice nudato tum suplice voce perorent;</l>
                    <l xml:id="d001l237" n="12" met="E">Adiungant lepidos cum gravitate sales.</l>
                    <l xml:id="d001l238" n="13" met="E">Sintque breves; nullum mordaci scommate ledant;</l>
                    <l xml:id="d001l239" n="14" met="E">Sint nitidi et terso dulciter ore sonent,</l>
                    <l xml:id="d001l240" n="15" met="E">Oreque virgineo prope te nil turpe loquantur;</l>
                    <l xml:id="d001l241" n="16" met="E">Respuit obscenos regia casta iocos.</l>
                    <l xml:id="d001l242" n="17" met="E">Sin secus accedent, detorques ocius ad nos,</l>
                    <l xml:id="d001l243" n="18" met="E">Ut castigatos virga paterna notet.</l>
                    <lb/>
                </div2>
                <div2 xml:id="001c005" type="carmen">
                    <head>
                        <abbr>5</abbr>
                    </head>
                    <p xml:id="d001l244" n="tit." met="E">5. ad librum suum, ut se ostendat Beatrici | reginae Pannoniae, poetarum fautrici</p>
                    <l xml:id="d001l245" n="1" met="E">Pannonii regis cum celsam intraveris aulam,</l>
                    <l xml:id="d001l246" n="2" met="E">Reginae thalamos, parve libelle, pete.</l>
                    <l xml:id="d001l247" n="3" met="E">Haec Ferdinandi est soboles generosa Beatrix;</l>
                    <l xml:id="d001l248" n="4" met="E">Vatibus haec sacris semper amica fuit.</l>
                    <l xml:id="d001l249" n="5" met="E">Postquam dicta salus, et dextrae dextera nexa est,</l>
                    <l xml:id="d001l250" n="6" met="E">Exposcet subito: "Qualis et unde venis?".</l>
                    <l xml:id="d001l251" n="7" met="E">Dic te syderei prodire e dogmate Christi,</l>
                    <l xml:id="d001l252" n="8" met="E">Dic te socratici multa referre libri,</l>
                    <l xml:id="d001l253" n="9" met="E">Et Latii magni tuscis a finibus hospes</l>
                    <l xml:id="d001l254" n="10" met="E">Tam longum per iter regia tecta subis.</l>
                    <l xml:id="d001l255" n="11" met="E">Abs te scire viae causam si forte requirat,</l>
                    <l xml:id="d001l256" n="12" met="E">Quid dices, tyrius cum notet ora pudor?</l>
                    <l xml:id="d001l257" n="13" met="E">Dic te magnanimi commentum gloria regis</l>
                    <l xml:id="d001l258" n="14" met="E">Pannoniam adtraxit. Nil tamen ipse petas;</l>
                    <l xml:id="d001l259" n="15" met="E">Te legat, hoc sat erit: si non explosus abibis,</l>
                    <l xml:id="d001l260" n="16" met="E">Scommata non poterunt saeva nocere tibi.</l>
                    <l xml:id="d001l261" n="17" met="E">Pertenuem censum domini narrabis egeni;</l>
                    <l xml:id="d001l262" n="18" met="E">Nil tamen eflagites, ne ve protervus eris.</l>
                    <l xml:id="d001l263" n="19" met="E">Sponte dabit; nihil ipse petes suplexque tacebis:</l>
                    <l xml:id="d001l264" n="20" met="E">Nam qui non poscit, munera plura feret.</l>
                    <lb/>
                </div2>
                <div2 xml:id="001c006" type="carmen">
                    <head>
                        <abbr>6</abbr>
                    </head>
                    <p xml:id="d001l265" n="tit." met="E">6. cur, relicto carmine heroico, | epigrammata scribat</p>
                    <l xml:id="d001l266" n="1" met="E">Cur brevia alternis epigrammata versibus edam</l>
                    <l xml:id="d001l267" n="2" met="E">Si quaeris, potius quam fera bella canam,</l>
                    <l xml:id="d001l268" n="3" met="E">Cum magis altiloquo currat mea Musa coturno,</l>
                    <l xml:id="d001l269" n="4" met="E">Non debent magno carmine parva cani,</l>
                    <l xml:id="d001l270" n="5" met="E">Et quandoque iuvat deserto monte per imas</l>
                    <l xml:id="d001l271" n="6" met="E">Tendere iter valles et variare vices.</l>
                    <l xml:id="d001l272" n="7" met="E">Nec minor in tenui labor est, nec gloria dispar,</l>
                    <l xml:id="d001l273" n="8" met="E">Nec pariter cunctis carmina quaeque placent.</l>
                    <l xml:id="d001l274" n="9" met="E">Non idem est gustus: tu velles dulcia vina,</l>
                    <l xml:id="d001l275" n="10" met="E">Ipse casentinis acida nata iugis.</l>
                    <l xml:id="d001l276" n="11" met="E">Hic teneros elegos et salsa epigrammata vellet,</l>
                    <l xml:id="d001l277" n="12" met="E">Tu legis altiloqui carmina Virgilii.</l>
                    <l xml:id="d001l278" n="13" met="E">Illi igitur debetur honos et gloria maior,</l>
                    <l xml:id="d001l279" n="14" met="E">Ingenio multis qui placuisse potest.</l>
                    <lb/>
                </div2>
                <div2 xml:id="001c007" type="carmen">
                    <head>
                        <abbr>7</abbr>
                    </head>
                    <p xml:id="d001l280" n="tit." met="E">7. patientia in adversitate | tanquam aurum in fornace probatur</p>
                    <l xml:id="d001l281" n="1" met="E">Rebus in adversis patientia vera probatur:</l>
                    <l xml:id="d001l282" n="2" met="E">Cuius traiecit pectora sermo Dei,</l>
                    <l xml:id="d001l283" n="3" met="E">Hic non concutitur, rebus nec luget ademptis;</l>
                    <l xml:id="d001l284" n="4" met="E">Cui charitas domini est, nil habet ille mali.</l>
                    <l xml:id="d001l285" n="5" met="E">Haeret quippe Deo vinclo mens nexa tenaci:</l>
                    <l xml:id="d001l286" n="6" met="E">Ergo quis esse potest cum charitate miser?</l>
                    <lb/>
                </div2>
                <div2 xml:id="001c008" type="carmen">
                    <head>
                        <abbr>8</abbr>
                    </head>
                    <p xml:id="d001l287" n="tit." met="E">8. qui sequitur praecepta Dei | nunquam erit infoelix; quod Christus fecit, | nos imitari debemus</p>
                    <l xml:id="d001l288" n="1" met="E">Vis salvus fieri? Crucifixi signa sequaris;</l>
                    <l xml:id="d001l289" n="2" met="E">Huius enim castris nemo perire potest.</l>
                    <l xml:id="d001l290" n="3" met="E">Si praecepta ducis servaveris omnia, nunquam</l>
                    <l xml:id="d001l291" n="4" met="E">Hostis fallacis decipiere dolis.</l>
                    <l xml:id="d001l292" n="5" met="E">Victor eris, si nudus eris: audacior ibis</l>
                    <l xml:id="d001l293" n="6" met="E">Quo suadet princeps, quo iubet ire Deus.</l>
                    <l xml:id="d001l294" n="7" met="E">Auratos currus ussit pelleius heros</l>
                    <l xml:id="d001l295" n="8" met="E">Exemplumque sui est turba secuta ducis,</l>
                    <l xml:id="d001l296" n="9" met="E">Ut vacuus gaza Persarum victor ad Indos</l>
                    <l xml:id="d001l297" n="10" met="E">Curreret, ut minime sarcina tardet iter.</l>
                    <l xml:id="d001l298" n="11" met="E">An miles Christi, caeli qui tendit ad arcem,</l>
                    <l xml:id="d001l299" n="12" met="E">Divitias secum tam grave portet honus?</l>
                    <l xml:id="d001l300" n="13" met="E">Rex regum, Christus, sine tecto vixit egenus:</l>
                    <l xml:id="d001l301" n="14" met="E">Tu, Christi cum sis miles, habebis opes?</l>
                    <lb/>
                </div2>
                <div2 xml:id="001c009" type="carmen">
                    <head>
                        <abbr>9</abbr>
                    </head>
                    <p xml:id="d001l302" n="tit." met="E">9. quod difficile est optare | et possidere divitias sine crimine, | nec simul Deus et divitiae amari possunt</p>
                    <l xml:id="d001l303" n="1" met="E">Esse cupis foelix et nullo crimine dives,</l>
                    <l xml:id="d001l304" n="2" met="E">Et cupis aeterni regna videre Dei?</l>
                    <l xml:id="d001l305" n="3" met="E">Nil agis, infoelix! Optas contraria vota:</l>
                    <l xml:id="d001l306" n="4" met="E">Vis fieri magna cum gravitate levis.</l>
                    <l xml:id="d001l307" n="5" met="E">Non geminis opus est, sed pes tibi sufficit unus:</l>
                    <l xml:id="d001l308" n="6" met="E">Unica per callem ducit ad astra via;</l>
                    <l xml:id="d001l309" n="7" met="E">Angelico effectus Iacob certamine claudus,</l>
                    <l xml:id="d001l310" n="8" met="E">Diversum ut vitae nosceret offitium.</l>
                    <l xml:id="d001l311" n="9" met="E">Quo poteris pacto fieri sine crimine dives?</l>
                    <l xml:id="d001l312" n="10" met="E">Nec cum divitiis Christus amandus erit.</l>
                    <lb/>
                </div2>
                <div2 xml:id="001c010" type="carmen">
                    <head>
                        <abbr>10</abbr>
                    </head>
                    <p xml:id="d001l313" n="tit." met="E">10. ad regem Mathyam, bello ac pace insignem</p>
                    <l xml:id="d001l314" n="1" met="E">Virtutis iam fama tuae totum occupat orbem,</l>
                    <l xml:id="d001l315" n="2" met="E">Extremi fines exit ad Occeani.</l>
                    <l xml:id="d001l316" n="3" met="E">Pannoniis nuper veniens germanus ab oris,</l>
                    <l xml:id="d001l317" n="4" met="E">Dixit quae bello, quae quoque pace geras,</l>
                    <l xml:id="d001l318" n="5" met="E">Scilicet ut regum non sit te iustior alter,</l>
                    <l xml:id="d001l319" n="6" met="E">Turcorum exitium christicolumque salus.</l>
                    <l xml:id="d001l320" n="7" met="E">Armis turpe putas vinci, sed turpius auro:</l>
                    <l xml:id="d001l321" n="8" met="E">Munera te nemo largius ulla dedit.</l>
                    <lb/>
                </div2>
                <div2 xml:id="001c011" type="carmen">
                    <head>
                        <abbr>11</abbr>
                    </head>
                    <p xml:id="d001l322" n="tit." met="E">11. contra Averoim comentatorem, | Catolicae fidei impium hostem</p>
                    <l xml:id="d001l323" n="1" met="E">Perfide, quid dixti intellectus ut unicus omnes</l>
                    <l xml:id="d001l324" n="2" met="E">Permeat, et Christi carpis, inique, sacra?</l>
                    <l xml:id="d001l325" n="3" met="E">Tam dirum unde nefas? Quae te dementia coepit?</l>
                    <l xml:id="d001l326" n="4" met="E">Qua demonstrari vis ratione Deum,</l>
                    <l xml:id="d001l327" n="5" met="E">Cum sis finitus, cum sis mortalis, at ille</l>
                    <l xml:id="d001l328" n="6" met="E">Incircumscriptus cum sit et omnipotens?</l>
                    <l xml:id="d001l329" n="7" met="E">Miraris potuisse Deum de virgine nasci;</l>
                    <l xml:id="d001l330" n="8" met="E">Quod nostra induerit corpora, monstra putas,</l>
                    <l xml:id="d001l331" n="9" met="E">Ut nos a primae purgaret origine labis:</l>
                    <l xml:id="d001l332" n="10" met="E">Haec delirantis somnia dicis anus.</l>
                    <l xml:id="d001l333" n="11" met="E">Qui fecit caelum, qui certos ordine cursus</l>
                    <l xml:id="d001l334" n="12" met="E">Distinxit, facere hoc cur potuisse negas?</l>
                    <l xml:id="d001l335" n="13" met="E">Perfide, christicolas ludis dicisque loquaces,</l>
                    <l xml:id="d001l336" n="14" met="E">Demonstrant fidei quod ratione nihil.</l>
                    <l xml:id="d001l337" n="15" met="E">Tum quia corpus edant Christi potentque cruorem,</l>
                    <l xml:id="d001l338" n="16" met="E">Tygridas immanes Lestrigonasque vocas.</l>
                    <l xml:id="d001l339" n="17" met="E">Sentires aliter forsan, sacra mystica Christi,</l>
                    <l xml:id="d001l340" n="18" met="E">Depositis tenebris, si tibi nota forent.</l>
                    <l xml:id="d001l341" n="19" met="E">Inmundis sed quis dabit aurea munera porcis?</l>
                    <l xml:id="d001l342" n="20" met="E">I procul a Christi relligione, canis!</l>
                    <lb/>
                </div2>
                <div2 xml:id="001c012" type="carmen">
                    <head>
                        <abbr>12</abbr>
                    </head>
                    <p xml:id="d001l343" n="tit." met="E">12. in coelo sunt omnes foelices | sine invidia, licet dispari sint gloria</p>
                    <l xml:id="d001l344" n="1" met="E">Sydereos cives vis tanta innectit amoris,</l>
                    <l xml:id="d001l345" n="2" met="E">Nullius ut tangat pectora livor edax.</l>
                    <l xml:id="d001l346" n="3" met="E">Est omnis aeque foelix, sed gloria dispar:</l>
                    <l xml:id="d001l347" n="4" met="E">Pro meritis non dat plus ve minus ve Deus.</l>
                    <l xml:id="d001l348" n="5" met="E">Quoque cares loetus gaudebis ut alter abundet,</l>
                    <l xml:id="d001l349" n="6" met="E">Ceu dederit Christus talia dona tibi.</l>
                    <l xml:id="d001l350" n="7" met="E">Noris quippe Deum tribuisse haec omnia iuste;</l>
                    <l xml:id="d001l351" n="8" met="E">Aequa Deus meritis premia cuncta dedit.</l>
                    <l xml:id="d001l352" n="9" met="E">Nec plura optabis, contentus sorte minori;</l>
                    <l xml:id="d001l353" n="10" met="E">Quodque Deus dederit, perdere nemo potest.</l>
                    <l xml:id="d001l354" n="11" met="E">Summum, crede, bonum coelo reperitur in alto,</l>
                    <l xml:id="d001l355" n="12" met="E">Quod tollet nullo tempore longa dies.</l>
                    <lb/>
                </div2>
                <div2 xml:id="001c013" type="carmen">
                    <head>
                        <abbr>13</abbr>
                    </head>
                    <p xml:id="d001l356" n="tit." met="E">13. de fama, quae est acre telum ad res obeundas</p>
                    <l xml:id="d001l357" n="1" met="E">Charior argento fama est; qui negligit illam,</l>
                    <l xml:id="d001l358" n="2" met="E">Virtutis nunquam cura futura sibi est.</l>
                    <l xml:id="d001l359" n="3" met="E">Ad res fama acer stimulus perhibetur agendas,</l>
                    <l xml:id="d001l360" n="4" met="E">Qua sine ceu pecudes quisque iacebit iners.</l>
                    <l xml:id="d001l361" n="5" met="E">Quem non fama movet, nequicquam hortabere segnem;</l>
                    <l xml:id="d001l362" n="6" met="E">Non hominum in coetu connumerandus erit.</l>
                    <lb/>
                </div2>
                <div2 xml:id="001c014" type="carmen">
                    <head>
                        <abbr>14</abbr>
                    </head>
                    <p xml:id="d001l363" n="tit." met="E">14. non debemus querere longam | sed vitam bonam</p>
                    <l xml:id="d001l364" n="1" met="E">Qui vitae brevitate dolet, cupit ille laborem</l>
                    <l xml:id="d001l365" n="2" met="E">Et procul a portu per mare tendit iter.</l>
                    <l xml:id="d001l366" n="3" met="E">Quem Deus imposuit, cunctis est finis habendus,</l>
                    <l xml:id="d001l367" n="4" met="E">Seu brevis est vitae, seu tibi longa via.</l>
                    <l xml:id="d001l368" n="5" met="E">Non quantum vivas quaeras, et tempora perdas,</l>
                    <l xml:id="d001l369" n="6" met="E">Sed bene; sat longa est, cui bona vita fuit.</l>
                    <lb/>
                </div2>
                <div2 xml:id="001c015" type="carmen">
                    <head>
                        <abbr>15</abbr>
                    </head>
                    <p xml:id="d001l370" n="tit." met="E">15. contra avarum, qui magis pecunie | quam amicitiae studeat</p>
                    <l xml:id="d001l371" n="1" met="E">Ah, quanto melius tibi veros esset amicos,</l>
                    <l xml:id="d001l372" n="2" met="E">Undique quam magnas quaerere divitias!</l>
                    <l xml:id="d001l373" n="3" met="E">Nulli cura minor dulces reperire sodales,</l>
                    <l xml:id="d001l374" n="4" met="E">Sed regum magnas continuare domos.</l>
                    <l xml:id="d001l375" n="5" met="E">Dimidium, mihi crede, tui est iocundus amicus:</l>
                    <l xml:id="d001l376" n="6" met="E">Quo pacto poteris parte carere tui?</l>
                    <lb/>
                </div2>
                <div2 xml:id="001c016" type="carmen">
                    <head>
                        <abbr>16</abbr>
                    </head>
                    <p xml:id="d001l377" n="tit." met="E">16. contra perfidum, qui fidem fregerat | quae etiam hostibus servari debet</p>
                    <l xml:id="d001l378" n="1" met="E">Vincula, crede mihi, prisci maiora Quirites</l>
                    <l xml:id="d001l379" n="2" met="E">Porrectae dextrae non habuere fide.</l>
                    <l xml:id="d001l380" n="3" met="E">Regulus immanes rediit moriturus ad hostes,</l>
                    <l xml:id="d001l381" n="4" met="E">Cui vita fuerat charior alma fides.</l>
                    <l xml:id="d001l382" n="5" met="E">Non dulces nati et lachrymae tenuere gementis</l>
                    <l xml:id="d001l383" n="6" met="E">Coniugis, et patriae non tenuere preces.</l>
                    <l xml:id="d001l384" n="7" met="E">Et non dum coelo Christus descenderat alto,</l>
                    <l xml:id="d001l385" n="8" met="E">Nec dederat legis foedera sancta Deus.</l>
                    <l xml:id="d001l386" n="9" met="E">Nos, genus electum, nos, Christi sacra propago,</l>
                    <l xml:id="d001l387" n="10" met="E">Servemus mira relligione fidem.</l>
                    <lb/>
                </div2>
                <div2 xml:id="001c017" type="carmen">
                    <head>
                        <abbr>17</abbr>
                    </head>
                    <p xml:id="d001l388" n="tit." met="E">17. qui culpam defendit, peccatum congeminat</p>
                    <l xml:id="d001l389" n="1" met="E">Si culpae defensor eris, geminabitur error;</l>
                    <l xml:id="d001l390" n="2" met="E">Impunita solet crescere nequitia.</l>
                    <l xml:id="d001l391" n="3" met="E">Repperit improbitas iam nunc quaecunque patronem,</l>
                    <l xml:id="d001l392" n="4" met="E">Defensore suo crimina nulla carent.</l>
                    <l xml:id="d001l393" n="5" met="E">Utilius, mihi crede, bonis sua dona negare est</l>
                    <l xml:id="d001l394" n="6" met="E">Quam meritas poenas non posuisse malis.</l>
                    <lb/>
                </div2>
                <div2 xml:id="001c018" type="carmen">
                    <head>
                        <abbr>18</abbr>
                    </head>
                    <p xml:id="d001l395" n="tit." met="E">18. de magnificentia Dei, qui amicis suis | liberalibus et bonis centupla munera condonat</p>
                    <l xml:id="d001l396" n="1" met="E">Centupla dona Deus tribuit sua sacra colenti</l>
                    <l xml:id="d001l397" n="2" met="E">Saepeque promissis munera plura dedit.</l>
                    <l xml:id="d001l398" n="3" met="E">Qui bona pauperibus Christi donarit amore,</l>
                    <l xml:id="d001l399" n="4" met="E">Foenore centeno multiplicabit opes.</l>
                    <lb/>
                </div2>
                <div2 xml:id="001c019" type="carmen">
                    <head>
                        <abbr>19</abbr>
                    </head>
                    <p xml:id="d001l400" n="tit." met="E">19. mors acerbior est diviti quam pauperi; | nihil praeter culpam et virtutem portatur ad inferos</p>
                    <l xml:id="d001l401" n="1" met="E">Divitias cumulas? Maior te poena sequetur,</l>
                    <l xml:id="d001l402" n="2" met="E">Depones aegre cum moriturus opes.</l>
                    <l xml:id="d001l403" n="3" met="E">Quid facies? Stygias aurum non fertur ad undas,</l>
                    <l xml:id="d001l404" n="4" met="E">Sed culpa aut virtus, illa vel illa comes.</l>
                    <l xml:id="d001l405" n="5" met="E">Nudus erit miles, curaque solutus ab omni,</l>
                    <l xml:id="d001l406" n="6" met="E">Qui sequitur nudi principis arma Dei.</l>
                    <lb/>
                </div2>
                <div2 xml:id="001c020" type="carmen">
                    <head>
                        <abbr>20</abbr>
                    </head>
                    <p xml:id="d001l407" n="tit." met="E">20. ad urbem Florentiam, ut nihil timeat, | si odium contra cives suos ponat, servata iustitia</p>
                    <l xml:id="d001l408" n="1" met="E">Te nunquam externi violentia subruet hostis;</l>
                    <l xml:id="d001l409" n="2" met="E">Si sis fida, tibi nemo nocere potest.</l>
                    <l xml:id="d001l410" n="3" met="E">Omnis civilis discordia diruit urbes,</l>
                    <l xml:id="d001l411" n="4" met="E">Interna est labes omnis origo mali.</l>
                    <l xml:id="d001l412" n="5" met="E">Scipio servabat merito Carthaginis arces,</l>
                    <l xml:id="d001l413" n="6" met="E">Interni tanquam frena futura mali.</l>
                    <l xml:id="d001l414" n="7" met="E">Quas postquam evertit sententia magna Catonis,</l>
                    <l xml:id="d001l415" n="8" met="E">Impia romanas vertit Erinis opes.</l>
                    <l xml:id="d001l416" n="9" met="E">Nec sortem adversam damnes, Florentia, sed te;</l>
                    <l xml:id="d001l417" n="10" met="E">Nemo tuum externus subruet imperium.</l>
                    <l xml:id="d001l418" n="11" met="E">Exemplum genitricis habes, manet exitus idem;</l>
                    <l xml:id="d001l419" n="12" met="E">Impia nascentis semina tolle mali!</l>
                    <l xml:id="d001l420" n="13" met="E">Si fuerint proceres iusti, concordia foelix</l>
                    <l xml:id="d001l421" n="14" met="E">Nascetur; regum quis tibi obesse potest?</l>
                    <lb/>
                </div2>
                <div2 xml:id="001c021" type="carmen">
                    <head>
                        <abbr>21</abbr>
                    </head>
                    <p xml:id="d001l422" n="tit." met="E">21. fortuna prospera nunquam fuit cuiquam diuturna, | sed plerunque infoelices exitus morantur illam</p>
                    <l xml:id="d001l423" n="1" met="E">Divitiis et honore tumes foelixque videris</l>
                    <l xml:id="d001l424" n="2" met="E">Quod tibi nil dederit sors violenta mali.</l>
                    <l xml:id="d001l425" n="3" met="E">Nota tibi est Cresi, Samiorum nota tyranni</l>
                    <l xml:id="d001l426" n="4" met="E">Fortuna: eventus dirus utrisque fuit.</l>
                    <l xml:id="d001l427" n="5" met="E">Nescis fallacis quot luserit aura sereni</l>
                    <l xml:id="d001l428" n="6" met="E">Et medio in portu saepe carina perit?</l>
                    <l xml:id="d001l429" n="7" met="E">Cui nihil adversi per longum contigit aevum,</l>
                    <l xml:id="d001l430" n="8" met="E">Iam sibi pernitiem noscat adesse suam.</l>
                    <l xml:id="d001l431" n="9" met="E">Sin vero ad mortem duret fortuna secunda,</l>
                    <l xml:id="d001l432" n="10" met="E">Altera post mortem vita futura gravis.</l>
                    <l xml:id="d001l433" n="11" met="E">Quid narrem heroas per mille pericula Christi</l>
                    <l xml:id="d001l434" n="12" met="E">Vulneribus coelum vix meruisse suis?</l>
                    <l xml:id="d001l435" n="13" met="E">Caecuba tu potas, auroque insignis et ostro:</l>
                    <l xml:id="d001l436" n="14" met="E">Eternam patriam sic peperisse putas?</l>
                    <l xml:id="d001l437" n="15" met="E">Militibus Christi longe est inimica voluptas,</l>
                    <l xml:id="d001l438" n="16" met="E">Pauperibusque magis dat sua regna Deus.</l>
                    <lb/>
                </div2>
                <div2 xml:id="001c022" type="carmen">
                    <head>
                        <abbr>22</abbr>
                    </head>
                    <p xml:id="d001l439" n="tit." met="E">22. contra avarum, qui divitias cumulat | summo labore, quas sit relicturus hostibus suis</p>
                    <l xml:id="d001l440" n="1" met="E">Quid petis, infoelix, quid te noctesque diesque</l>
                    <l xml:id="d001l441" n="2" met="E">Excrucias? Demens, in tua fata ruis!</l>
                    <l xml:id="d001l442" n="3" met="E">Quaeris opes terramque omnem disquiris et aequor,</l>
                    <l xml:id="d001l443" n="4" met="E">Ut tibi maiori foenore crescat onus.</l>
                    <l xml:id="d001l444" n="5" met="E">Sub quo servitio, sub quo cruciere tyranno!</l>
                    <l xml:id="d001l445" n="6" met="E">Rodit enim semper vermis avaritiae,</l>
                    <l xml:id="d001l446" n="7" met="E">Saevior inque dies instat veniente senecta,</l>
                    <l xml:id="d001l447" n="8" met="E">Urget et extremo mortis in articulo.</l>
                    <l xml:id="d001l448" n="9" met="E">Utere quaesitis et amicis loetus egenis</l>
                    <l xml:id="d001l449" n="10" met="E">Partire: hoc pacto multiplicabis opes,</l>
                    <l xml:id="d001l450" n="11" met="E">Antea confringat quam fila novissima Cloto,</l>
                    <l xml:id="d001l451" n="12" met="E">Arbitrio foelix ut moriare tuo.</l>
                    <l xml:id="d001l452" n="13" met="E">Quippe haeres seram locupletis funeris horam</l>
                    <l xml:id="d001l453" n="14" met="E">Anxius expectat fataque tarda dolet;</l>
                    <l xml:id="d001l454" n="15" met="E">Haeredis fletum dicunt sub tegmine risum.</l>
                    <l xml:id="d001l455" n="16" met="E">I, cumula, demens, hostibus ista tuis!</l>
                    <l xml:id="d001l456" n="17" met="E">Amittes nunquam quae tu donabis amicis;</l>
                    <l xml:id="d001l457" n="18" met="E">Quas tibi conservas, alter habebit opes.</l>
                    <lb/>
                </div2>
                <div2 xml:id="001c023" type="carmen">
                    <head>
                        <abbr>23</abbr>
                    </head>
                    <p xml:id="d001l458" n="tit." met="E">23. ad Michaelem filium suum, quem hortatur | ad studia humanitatis in tenera aetate</p>
                    <l xml:id="d001l459" n="1" met="E">Indole tam clara notus, charissime fili, es,</l>
                    <l xml:id="d001l460" n="2" met="E">Ut factis iam sit fama probanda tuis.</l>
                    <l xml:id="d001l461" n="3" met="E">Ne nomen perdas et fama feratur inanis,</l>
                    <l xml:id="d001l462" n="4" met="E">Hoc igitur debes pervigilare magis.</l>
                    <l xml:id="d001l463" n="5" met="E">Te pater et patruus moveant, tibi gloria calcar</l>
                    <l xml:id="d001l464" n="6" met="E">Admoveat, stimulos det tibi laudis amor.</l>
                    <l xml:id="d001l465" n="7" met="E">Nil duce desperes, iuvenis, virtute parare;</l>
                    <l xml:id="d001l466" n="8" met="E">Sed non cunctandum est: labitur hora celer.</l>
                    <l xml:id="d001l467" n="9" met="E">Dum puer es (studiis haec apta est omnibus aetas)</l>
                    <l xml:id="d001l468" n="10" met="E">Incumbe, et stili sit tibi cura prior,</l>
                    <l xml:id="d001l469" n="11" met="E">Quem solers multum scribendo effeceris usu;</l>
                    <l xml:id="d001l470" n="12" met="E">Doctrinae interea cura secunda tibi.</l>
                    <l xml:id="d001l471" n="13" met="E">Sed pro comperto est, quicquid iuvenilibus annis</l>
                    <l xml:id="d001l472" n="14" met="E">Perdisces, tollent tempora nulla tibi.</l>
                    <l xml:id="d001l473" n="15" met="E">Pravorum ut pestem in primis commertia vites:</l>
                    <l xml:id="d001l474" n="16" met="E">Haec aetas vitiis pronior esse solet.</l>
                    <l xml:id="d001l475" n="17" met="E">Rumpe moras, nam vita brevis longissimaque ars est,</l>
                    <l xml:id="d001l476" n="18" met="E">Et post fata bonis longa futura quies.</l>
                    <lb/>
                </div2>
                <div2 xml:id="001c024" type="carmen">
                    <head>
                        <abbr>24</abbr>
                    </head>
                    <p xml:id="d001l477" n="tit." met="E">24. contra eos qui volunt in hac vita | requiescere, ut eterne laborent in altera</p>
                    <l xml:id="d001l478" n="1" met="E">Quisquis in hac (demens!) quaerit requiescere vita,</l>
                    <l xml:id="d001l479" n="2" met="E">Altera plena sibi vita laboris erit.</l>
                    <l xml:id="d001l480" n="3" met="E">Currimus hac omnes, capiunt sed praemia pauci;</l>
                    <l xml:id="d001l481" n="4" met="E">Non hic desidiae est nequitiaeque locus.</l>
                    <l xml:id="d001l482" n="5" met="E">Segnitiem nobis prohibet certamen et hostis</l>
                    <l xml:id="d001l483" n="6" met="E">Saevus et aeternae mortis ubique pavor.</l>
                    <l xml:id="d001l484" n="7" met="E">Nos alacres reddat promissi gloria coeli,</l>
                    <l xml:id="d001l485" n="8" met="E">Quam Deus athletis, praemia certa, dabit.</l>
                    <l xml:id="d001l486" n="9" met="E">Vel poenae aeternae vel dona aeterna dabuntur:</l>
                    <l xml:id="d001l487" n="10" met="E">Quem vitae istius terreat ergo labor?</l>
                    <lb/>
                </div2>
                <div2 xml:id="001c025" type="carmen">
                    <head>
                        <abbr>25</abbr>
                    </head>
                    <p xml:id="d001l488" n="tit." met="E">25. contra ambitiosos, ostendens vitam | tyrannicam et procerum esse miserrimam</p>
                    <l xml:id="d001l489" n="1" met="E">Si scires quanto discrimine vita tyranni</l>
                    <l xml:id="d001l490" n="2" met="E">Vexetur, dicas tristius esse nihil.</l>
                    <l xml:id="d001l491" n="3" met="E">Regna velut pestem fugeres Syllamque cruentum</l>
                    <l xml:id="d001l492" n="4" met="E">Laudares, posuit cum sua regna ferox.</l>
                    <l xml:id="d001l493" n="5" met="E">Magnanimi contra damnares Caesaris arma,</l>
                    <l xml:id="d001l494" n="6" met="E">Cum patriae iniecit ferrea vincla suae.</l>
                    <l xml:id="d001l495" n="7" met="E">Mille dolis petitur populi procerumque tyrannus:</l>
                    <l xml:id="d001l496" n="8" met="E">Quae nox cum somno est, quae sine lite dies?</l>
                    <l xml:id="d001l497" n="9" met="E">Inviso regi nunquam fuit ulla voluptas</l>
                    <l xml:id="d001l498" n="10" met="E">Unaque sollicito non vacat hora metu.</l>
                    <l xml:id="d001l499" n="11" met="E">Impendere sibi totidem quibus imperat hostes,</l>
                    <l xml:id="d001l500" n="12" met="E">Et sciat esse sibi tela inimica domi.</l>
                    <l xml:id="d001l501" n="13" met="E">Quid miserabilius sine amicis ducere vitam?</l>
                    <l xml:id="d001l502" n="14" met="E">Hosti comuni sed quis amicus erit?</l>
                    <l xml:id="d001l503" n="15" met="E">Quod petitur multis, magno discrimine habetur;</l>
                    <l xml:id="d001l504" n="16" met="E">Pestifera invidia regia nulla caret.</l>
                    <l xml:id="d001l505" n="17" met="E">Sis bonus ipse licet, populi si flectis habenas,</l>
                    <l xml:id="d001l506" n="18" met="E">Tu tamen invidiae cuspide fossus eris.</l>
                    <l xml:id="d001l507" n="19" met="E">Ambitio praeceps omnique inimica quieti est;</l>
                    <l xml:id="d001l508" n="20" met="E">Ex hoc nequitiae fonte venena fluunt.</l>
                    <lb/>
                </div2>
                <div2 xml:id="001c026" type="carmen">
                    <head>
                        <abbr>26</abbr>
                    </head>
                    <p xml:id="d001l509" n="tit." met="E">26. quod contritio culpae ad caelestis regni | recuperationem pernecessaria est</p>
                    <l xml:id="d001l510" n="1" met="E">Quisquis holympiaci fieri vult incola regni,</l>
                    <l xml:id="d001l511" n="2" met="E">Admissae culpae lugeat usque notam.</l>
                    <l xml:id="d001l512" n="3" met="E">Corde gerat tanquam descriptum in codice crimen,</l>
                    <l xml:id="d001l513" n="4" met="E">Possit ut erroris penituisse magis.</l>
                    <l xml:id="d001l514" n="5" met="E">Semper et instantis circum se limina mortis</l>
                    <l xml:id="d001l515" n="6" met="E">Horreat, et iustum cogitet esse Deum,</l>
                    <l xml:id="d001l516" n="7" met="E">Quam sit vita brevis, quam sit fugitiva voluptas</l>
                    <l xml:id="d001l517" n="8" met="E">Et solidum nostris rebus inesse nihil.</l>
                    <l xml:id="d001l518" n="9" met="E">Nec quenquam invenies ex omni sorte beatum,</l>
                    <l xml:id="d001l519" n="10" met="E">Ni mundo extremum clauserit ore diem.</l>
                    <lb/>
                </div2>
                <div2 xml:id="001c027" type="carmen">
                    <head>
                        <abbr>27</abbr>
                    </head>
                    <p xml:id="d001l520" n="tit." met="E">27. nullus imperator maiora praemia dedit | suis militibus quam Christus, qui regnum coeli | suis christianis commilitonibus impartitur</p>
                    <l xml:id="d001l521" n="1" met="E">Militibus si dona suis dat Christus Holympum,</l>
                    <l xml:id="d001l522" n="2" met="E">Cur piget in castris aera merere suis?</l>
                    <l xml:id="d001l523" n="3" met="E">Terrestrem ob patriam magni cecidere Quirites;</l>
                    <l xml:id="d001l524" n="4" met="E">Impulerat tantus pectora laudis amor.</l>
                    <l xml:id="d001l525" n="5" met="E">Nos ob caelestem patriam pugnare pigebit,</l>
                    <l xml:id="d001l526" n="6" met="E">Immensum paritur cum sine fine decus?</l>
                    <l xml:id="d001l527" n="7" met="E">Si tantum ob viridis sudavit flondis honorem</l>
                    <l xml:id="d001l528" n="8" met="E">Groecia, cum volucri pulsus Olympus equo est,</l>
                    <l xml:id="d001l529" n="9" met="E">Nos erimus resides ob gemmea serta triumphi</l>
                    <l xml:id="d001l530" n="10" met="E">Aeterni? An quisquam desidiosus erit?</l>
                    <lb/>
                </div2>
                <div2 xml:id="001c028" type="carmen">
                    <head>
                        <abbr>28</abbr>
                    </head>
                    <p xml:id="d001l531" n="tit." met="E">28. quod inanibus curis impliciti | homines aeterna relinquant</p>
                    <l xml:id="d001l532" n="1" met="E">"O curas hominum vanas"! Sic Persius orsus</l>
                    <l xml:id="d001l533" n="2" met="E">Ostendit nobis mentis inesse parum,</l>
                    <l xml:id="d001l534" n="3" met="E">Qui curvi in terris vivamus more ferarum,</l>
                    <l xml:id="d001l535" n="4" met="E">Ignaros quo mens, quo Deus ipse vocet.</l>
                    <l xml:id="d001l536" n="5" met="E">Hic sumus athletae, certandum est: praemia coelum</l>
                    <l xml:id="d001l537" n="6" met="E">Victores, victos Tartara saeva manent.</l>
                    <l xml:id="d001l538" n="7" met="E">Instat atrox hostis, noctesque diesque minatur</l>
                    <l xml:id="d001l539" n="8" met="E">Exploratque aditus in tua corda, ferox,</l>
                    <l xml:id="d001l540" n="9" met="E">Ut si cessantem nec viderit arma tenentem,</l>
                    <l xml:id="d001l541" n="10" met="E">Continuo occultis te petet ipse dolis.</l>
                    <l xml:id="d001l542" n="11" met="E">Non ita nocturnus lupus insidiatur ovili,</l>
                    <l xml:id="d001l543" n="12" met="E">Cum siccas fauces urget iniqua fames.</l>
                    <l xml:id="d001l544" n="13" met="E">Sic vigil insidiis daemon tua pectora circum</l>
                    <l xml:id="d001l545" n="14" met="E">Excubat, inquirens quo capiare modo.</l>
                    <lb/>
                </div2>
                <div2 xml:id="001c029" type="carmen">
                    <head>
                        <abbr>29</abbr>
                    </head>
                    <p xml:id="d001l546" n="tit." met="E">29. de charitatis laudibus</p>
                    <l xml:id="d001l547" n="1" met="E">O charitas dilecta Deo, pretiosior auro!</l>
                    <l xml:id="d001l548" n="2" met="E">O charitas cunctis anteferenda bonis!</l>
                    <l xml:id="d001l549" n="3" met="E">Per te de coelo aeterni sapientia regis</l>
                    <l xml:id="d001l550" n="4" met="E">Infusa est utero, virgo Maria, tuo.</l>
                    <l xml:id="d001l551" n="5" met="E">Humanum per te genus est a morte redemptum,</l>
                    <l xml:id="d001l552" n="6" met="E">Per te syderei est ianua aperta poli.</l>
                    <l xml:id="d001l553" n="7" met="E">Te sine perfectum nihil est, tu forma bonorum es;</l>
                    <l xml:id="d001l554" n="8" met="E">Cui non est charitas, nil habet ille boni.</l>
                    <lb/>
                </div2>
                <div2 xml:id="001c030" type="carmen">
                    <head>
                        <abbr>30</abbr>
                    </head>
                    <p xml:id="d001l555" n="tit." met="E">30. nihil est avaro miserabilius, cuius vitium | ad mortem perdurat, semper crescens</p>
                    <l xml:id="d001l556" n="1" met="E">Heu, quanto argentum discrimine quaeris et aurum!</l>
                    <l xml:id="d001l557" n="2" met="E">Infoelix, laqueos instruis ipse tibi!</l>
                    <l xml:id="d001l558" n="3" met="E">Carpit inops securus iter, nec tela nec hostes</l>
                    <l xml:id="d001l559" n="4" met="E">Latronumque dolos insidiasque timet.</l>
                    <l xml:id="d001l560" n="5" met="E">Tu vero ad motae pallescis harundinis umbram;</l>
                    <l xml:id="d001l561" n="6" met="E">Cura vigil noctes te cruciatque dies.</l>
                    <l xml:id="d001l562" n="7" met="E">Crescit avara sitis faucesque exsiccat hanelas:</l>
                    <l xml:id="d001l563" n="8" met="E">Quoque magis potat, plura requirit idrops.</l>
                    <l xml:id="d001l564" n="9" met="E">Omne aliud vitium longaeva aetate senescit,</l>
                    <l xml:id="d001l565" n="10" met="E">Nummorum solus sed iuvenescit amor.</l>
                    <lb/>
                </div2>
                <div2 xml:id="001c031" type="carmen">
                    <head>
                        <abbr>31</abbr>
                    </head>
                    <p xml:id="d001l566" n="tit." met="E">31. contra curiosos et inquirentes scire | causam divinae Trinitatis</p>
                    <l xml:id="d001l567" n="1" met="E">Quaeritis aeterni causas cognoscere Christi,</l>
                    <l xml:id="d001l568" n="2" met="E">Cur tres, cur unus, cur homo sitque Deus:</l>
                    <l xml:id="d001l569" n="3" met="E">"Aequalisque patri est, et cum genitore coaevus?</l>
                    <l xml:id="d001l570" n="4" met="E">Procedit sicuti spiritus ille sacer?"</l>
                    <l xml:id="d001l571" n="5" met="E">Occeani guctas et harenae noscere grana</l>
                    <l xml:id="d001l572" n="6" met="E">Vellereque e coelo quaeritis astra manu!</l>
                    <l xml:id="d001l573" n="7" met="E">Puro corde fides portam reserabit Holympi;</l>
                    <l xml:id="d001l574" n="8" met="E">Ostendi humana non ratione potest.</l>
                    <lb/>
                </div2>
                <div2 xml:id="001c032" type="carmen">
                    <head>
                        <abbr>32</abbr>
                    </head>
                    <p xml:id="d001l575" n="tit." met="E">32. ad Franciscum Bandinum florentinum, | pannonii regis familiarem cui libellos suos commendat</p>
                    <l xml:id="d001l576" n="1" met="E">Pignora chara tibi fidi veterisque sodalis,</l>
                    <l xml:id="d001l577" n="2" met="E">Commendo nostros, dulcis amice, libros.</l>
                    <l xml:id="d001l578" n="3" met="E">Per te aditus pateant, Bandine, ad regia tecta:</l>
                    <l xml:id="d001l579" n="4" met="E">Deduc atque illis dirige, frater, iter.</l>
                    <l xml:id="d001l580" n="5" met="E">Nempe verecundo forsan nimis ore timebunt,</l>
                    <l xml:id="d001l581" n="6" met="E">Reginae ac regis prepediente metu.</l>
                    <lb/>
                </div2>
                <div2 xml:id="001c033" type="carmen">
                    <head>
                        <abbr>33</abbr>
                    </head>
                    <p xml:id="d001l582" n="tit." met="E">33. ad Callimachum etruscum poetam insignem, | pannonii regis amicum</p>
                    <l xml:id="d001l583" n="1" met="E">Callimache, aeterni renovas qui nomina vatis,</l>
                    <l xml:id="d001l584" n="2" met="E">Nec sinis ut versu sit prior ille tuo,</l>
                    <l xml:id="d001l585" n="3" met="E">Etrusci vatis peregrinum suscipe carmen</l>
                    <l xml:id="d001l586" n="4" met="E">Hospitiumque illi praebe, poeta, tuum.</l>
                    <l xml:id="d001l587" n="5" met="E">Commendes precor ut docto mea carmina regi,</l>
                    <l xml:id="d001l588" n="6" met="E">Ut Mecennatis praebeat offitium.</l>
                    <l xml:id="d001l589" n="7" met="E">Laudari a doctis vera et pulcherrima laus est;</l>
                    <l xml:id="d001l590" n="8" met="E">Plebs sine doctrina, iudicioque caret.</l>
                    <lb/>
                </div2>
                <div2 xml:id="001c034" type="carmen">
                    <head>
                        <abbr>34</abbr>
                    </head>
                    <p xml:id="d001l591" n="tit." met="E">34. ex agro pannonio cessit | aquila victa a corvo victore</p>
                    <l xml:id="d001l592" n="1" met="E">Victori corvo cessit Iovis impiger ales;</l>
                    <l xml:id="d001l593" n="2" met="E">Gratior est Phoebo quam fuit ante suo.</l>
                    <l xml:id="d001l594" n="3" met="E">Iam niveis rursus vectetur in aethera pinnis,</l>
                    <l xml:id="d001l595" n="4" met="E">Et prima inter aves gloria corvus erit.</l>
                </div2>
            </div1>
            <div1 xml:id="d002" type="section" decls="#md" met="E">
                <head>
                    <title>2</title>
                    <abbr>2</abbr>
                    <bibl source="digital">Ketty Peruch</bibl>
                </head>
                <div2 xml:id="002c001" type="carmen">
                    <head>
                        <abbr>1</abbr>
                    </head>
                    <p xml:id="d002l1" n="">1.</p>
                    <l xml:id="d002l2" n="1">Arragonum soboles, regina binominis Istri,</l>
                    <l xml:id="d002l3" n="2">Verini loeta pellege fronte librum.</l>
                    <l xml:id="d002l4" n="3">Nil habet osceni, sed virginis ore modestae</l>
                    <l xml:id="d002l5" n="4">Demisso incedens regia tecta petit.</l>
                    <l xml:id="d002l6" n="5">Hunc quoque victatis legisset Vesta libenter;</l>
                    <l xml:id="d002l7" n="6">Posceret hunc avide pellegeretque Cato.</l>
                    <l xml:id="d002l8" n="7">Socraticos mores, partim sacra mystica Christi</l>
                    <l xml:id="d002l9" n="8">Continet; obsceni nil habet iste liber.</l>
                    <lb/>
                </div2>
                <div2 xml:id="002c002" type="carmen">
                    <head>
                        <abbr>2</abbr>
                    </head>
                    <p xml:id="d002l10" n="tit.">2. ad librum suum, ut indoctos et avaros fugiat, | et nisi tersus in lucem prodeat</p>
                    <l xml:id="d002l11" n="1">Quo properas? Audi domini praecepta parumper,</l>
                    <l xml:id="d002l12" n="2">Tam longum ut possis carpere tutus iter.</l>
                    <l xml:id="d002l13" n="3">Te nulli ostendes, ni te Permessidos undis</l>
                    <l xml:id="d002l14" n="4">Ablueris: terso tu prius ore nites.</l>
                    <l xml:id="d002l15" n="5">Illita ne fuco meretricis tinxeris ora,</l>
                    <l xml:id="d002l16" n="6">Sed tibi nativus fulgeat ore color.</l>
                    <l xml:id="d002l17" n="7">Indoctos fugias, nec tectum intrabis avari</l>
                    <l xml:id="d002l18" n="8">Hospitis; est cunctis hostis avara domus.</l>
                    <l xml:id="d002l19" n="9">Quisquis erit doctus, nostro salvere iubeto</l>
                    <l xml:id="d002l20" n="10">Nomine, et illius tecta libenter adi.</l>
                    <lb/>
                </div2>
                <div2 xml:id="002c003" type="carmen">
                    <head>
                        <abbr>3</abbr>
                    </head>
                    <p xml:id="d002l21" n="tit.">3. ad dominum Petrum Archiepiscopum | colocensem, virum sapientissimum, | Mathye regis primum secretarium</p>
                    <l xml:id="d002l22" n="1">Antistes venerande, tuum iam nomen ad oras</l>
                    <l xml:id="d002l23" n="2">Ausoniae sparsum est claraque fama tua est.</l>
                    <l xml:id="d002l24" n="3">Et merito: Italiae edoctus puerilibus annis,</l>
                    <l xml:id="d002l25" n="4">Attica novisti nostraque verba, Petre.</l>
                    <l xml:id="d002l26" n="5">Mox tua nota fides regi te fecit amicum</l>
                    <l xml:id="d002l27" n="6">Pannoniae, et primo diceris esse loco.</l>
                    <l xml:id="d002l28" n="7">Saepe tua in dubiis velox prudentia rebus</l>
                    <l xml:id="d002l29" n="8">Cognita, honoratum fecit habere locum.</l>
                    <l xml:id="d002l30" n="9">Hos tibi commendo, antistes venerande, libellos,</l>
                    <l xml:id="d002l31" n="10">Ut laudes regi carmina nostra tuo.</l>
                    <l xml:id="d002l32" n="11">Nil, reor, offendet tam sancti principis aures;</l>
                    <l xml:id="d002l33" n="12">Tu mihi Mecenas, tu mihi Caesar eris.</l>
                    <lb/>
                </div2>
                <div2 xml:id="002c004" type="carmen">
                    <head>
                        <abbr>4</abbr>
                    </head>
                    <p xml:id="d002l34" n="tit.">4. increpat tarditatem hominum ad bene operandum</p>
                    <l xml:id="d002l35" n="1">Surge, age, quid cessas? Sparguntur tempora canis;</l>
                    <l xml:id="d002l36" n="2">Lux extrema tibi crastina forsan erit.</l>
                    <l xml:id="d002l37" n="3">Gaudia quid differs vitae meliora beatae?</l>
                    <l xml:id="d002l38" n="4">Dum loqueris, velox labitur hora tibi.</l>
                    <l xml:id="d002l39" n="5">Surge, age, rumpe moras! Brevis atque simillima puncto est</l>
                    <l xml:id="d002l40" n="6">Vita hominis; citior labitur illa Noto.</l>
                    <l xml:id="d002l41" n="7">Mane puer fueris; noctis surgentibus astris</l>
                    <l xml:id="d002l42" n="8">Incipis esse senex; cras moriere, miser!</l>
                    <l xml:id="d002l43" n="9">Quottidie morimur, dum transmutamur, et idem</l>
                    <l xml:id="d002l44" n="10">Non sumus; in fluvium nemo bis ire potest,</l>
                    <l xml:id="d002l45" n="11">Ut placet Heraclito. Quid enim formidine mortis</l>
                    <l xml:id="d002l46" n="12">Terremur? Nati hac conditione sumus.</l>
                    <l xml:id="d002l47" n="13">Migrandum est alio; tibi summe viatica coelo</l>
                    <l xml:id="d002l48" n="14">Dum potes, et rebus consule, amice, tuis.</l>
                    <lb/>
                </div2>
                <div2 xml:id="002c005" type="carmen">
                    <head>
                        <abbr>5</abbr>
                    </head>
                    <p xml:id="d002l49" n="tit.">5. de laudibus patientiae</p>
                    <l xml:id="d002l50" n="1">Unica virtutum longe patientia custos,</l>
                    <l xml:id="d002l51" n="2">Fortiter erumnas nos tolerare iubet.</l>
                    <l xml:id="d002l52" n="3">Armatos hostes patientia vincit inermis;</l>
                    <l xml:id="d002l53" n="4">Haec saxo, haec solido durior est calibe.</l>
                    <l xml:id="d002l54" n="5">Fortis idumei tam clarum exemplar athletae est,</l>
                    <l xml:id="d002l55" n="6">Quem non Assirii perdomuere duces;</l>
                    <l xml:id="d002l56" n="7">Non rabidi venti, non ignis ab aethere missus,</l>
                    <l xml:id="d002l57" n="8">Vincere natorum non potuere neces.</l>
                    <l xml:id="d002l58" n="9">Non animum flexere suum manantia tabo</l>
                    <l xml:id="d002l59" n="10">Ulcera, non tantis uxor iniqua malis.</l>
                    <l xml:id="d002l60" n="11">"Cuncta Deus dederat, Deus abstulit omnia", dixit.</l>
                    <l xml:id="d002l61" n="12">Cur iacis in magnum tristia verba Deum?</l>
                    <l xml:id="d002l62" n="13">Quid non expugnat victrix patientia? Coeli</l>
                    <l xml:id="d002l63" n="14">Haec aperit clausas imperiosa fores.</l>
                    <lb/>
                </div2>
                <div2 xml:id="002c006" type="carmen">
                    <head>
                        <abbr>6</abbr>
                    </head>
                    <p xml:id="d002l64" n="tit.">6. invocat pacem ut Italiae labanti succurrat</p>
                    <l xml:id="d002l65" n="1">Terrarum pax alma quies, succurre labanti</l>
                    <l xml:id="d002l66" n="2">Ausoniae et belli ferrea tela preme.</l>
                    <l xml:id="d002l67" n="3">Debacchata satis latias Bellona per oras:</l>
                    <l xml:id="d002l68" n="4">Quos illa intactos sanguine liquit agros?</l>
                    <l xml:id="d002l69" n="5">Quid referam eversas tuscis in montibus arces,</l>
                    <l xml:id="d002l70" n="6">Quid ferro et flamis opida versa solo?</l>
                    <l xml:id="d002l71" n="7">Quid Calabrum in campis narrem lachrymabile bellum,</l>
                    <l xml:id="d002l72" n="8">Turcorum rabie tot cecidisse viros?</l>
                    <l xml:id="d002l73" n="9">Nunc vero innumeris Ferraria cingitur armis,</l>
                    <l xml:id="d002l74" n="10">Vinctus et Heridanus compede tardat aquas.</l>
                    <l xml:id="d002l75" n="11">Fulminat ad portas Veronae martius heros</l>
                    <l xml:id="d002l76" n="12">Dux calabrum, et venetas depopulatur opes.</l>
                    <l xml:id="d002l77" n="13">Concussa Italia est; odiis certatis iniquis,</l>
                    <l xml:id="d002l78" n="14">Ausonides, tanquam barbara tela premant.</l>
                    <l xml:id="d002l79" n="15">In vestra, heu, miseri, nudatis viscera ferrum!</l>
                    <l xml:id="d002l80" n="16">Oenotria, heu, misera, est debilitata satis.</l>
                    <l xml:id="d002l81" n="17">Iam delicta nimis luimus: pax aurea, tandem</l>
                    <l xml:id="d002l82" n="18">Sanguinei rapidos comprime Martis equos.</l>
                    <l xml:id="d002l83" n="19">Hic Italis quintus bellorum volvitur annus,</l>
                    <l xml:id="d002l84" n="20">Et vereor ne sit maior in arma furor.</l>
                    <l xml:id="d002l85" n="21">Alma veni, pax alma, precor, confringe furores!</l>
                    <l xml:id="d002l86" n="22">Quid cum pace mali est? Quid sine pace boni est?</l>
                    <lb/>
                </div2>
                <div2 xml:id="002c007" type="carmen">
                    <head>
                        <abbr>7</abbr>
                    </head>
                    <p xml:id="d002l87" n="tit.">7. de reditu Laurentii Medicis</p>
                    <l xml:id="d002l88" n="1">Solvamus pia vota Deo! Iam bruma recessit,</l>
                    <l xml:id="d002l89" n="2">Iam suavis viridi gramine vernat humus.</l>
                    <l xml:id="d002l90" n="3">Iam rediit Medices, tusci tutela senatus;</l>
                    <l xml:id="d002l91" n="4">Nil reduce hoc timeam posse venire mali.</l>
                    <l xml:id="d002l92" n="5">Aut bona tranquillae spectabimus ocia pacis,</l>
                    <l xml:id="d002l93" n="6">Aut hostis nostro perfidus ense cadet.</l>
                    <lb/>
                </div2>
                <div2 xml:id="002c008" type="carmen">
                    <head>
                        <abbr>8</abbr>
                    </head>
                    <p xml:id="d002l94" n="tit.">8. quod homines libero arbitrio, sine Dei gratia, | coelum mereri nequeant, et quomodo procedatur</p>
                    <l xml:id="d002l95" n="1">Conquereris quod sic hominem natura creavit,</l>
                    <l xml:id="d002l96" n="2">Ut foelix minime, si velit, esse queat;</l>
                    <l xml:id="d002l97" n="3">Scilicet ut coelum possit virtute mereri,</l>
                    <l xml:id="d002l98" n="4">Non est arbitrii gratia tanta tui.</l>
                    <l xml:id="d002l99" n="5">Infoelix igitur naturaque manca videtur:</l>
                    <l xml:id="d002l100" n="6">Haeresis haec quondam pelagiana fuit.</l>
                    <l xml:id="d002l101" n="7">Sed primum Deus inspirat, mox nostra voluntas</l>
                    <l xml:id="d002l102" n="8">Libera consentit, post bene fiet opus.</l>
                    <l xml:id="d002l103" n="9">Gratia nam gratum faciens, sic nomine dicta,</l>
                    <l xml:id="d002l104" n="10">Foelices sola nos charitate facit.</l>
                    <l xml:id="d002l105" n="11">Invitum nec te qui fecit ad astra vocabit,</l>
                    <l xml:id="d002l106" n="12">Ni prius arbitrium moveris ipse tuum.</l>
                    <lb/>
                </div2>
                <div2 xml:id="002c009" type="carmen">
                    <head>
                        <abbr>9</abbr>
                    </head>
                    <p xml:id="d002l107" n="tit.">9. ad Ioannem Nesium, | quomodo a peccatis sit abstinendum</p>
                    <l xml:id="d002l108" n="1">Siquis tartareas poenas et praemia coeli</l>
                    <l xml:id="d002l109" n="2">Cogitet, et vitae quam brevis hora volet,</l>
                    <l xml:id="d002l110" n="3">Aut raro aut nunquam macularet crimine mentem,</l>
                    <l xml:id="d002l111" n="4">Nec brevibus sineret longa perire bona,</l>
                    <l xml:id="d002l112" n="5">Sed veluti viso fugeret peccata colubro.</l>
                    <l xml:id="d002l113" n="6">Nec mirum: hoc animam, corpus at ille necat.</l>
                    <l xml:id="d002l114" n="7">Nos, Nesi, miramur opes; nos blanda voluptas</l>
                    <l xml:id="d002l115" n="8">Instar brutorum ducit in omne nefas.</l>
                    <lb/>
                </div2>
                <div2 xml:id="002c010" type="carmen">
                    <head>
                        <abbr>10</abbr>
                    </head>
                    <p xml:id="d002l116" n="tit.">10. homo, ad imaginem Dei creatus, | perverse maiorem gerit corporis quam animae curam</p>
                    <l xml:id="d002l117" n="1">Esse Dei natura hominis perhibetur imago;</l>
                    <l xml:id="d002l118" n="2">Hoc minime nostri corporis esse reor,</l>
                    <l xml:id="d002l119" n="3">Sed menti nostraeque animae coelestis origo est,</l>
                    <l xml:id="d002l120" n="4">Quae pura et simplex quaeque figura Dei est.</l>
                    <l xml:id="d002l121" n="5">Sydereis mens est hominis pretiosior astris;</l>
                    <l xml:id="d002l122" n="6">Corpore quid nostro vilius esse potest?</l>
                    <l xml:id="d002l123" n="7">Aegrotat corpus: subito medicina paratur,</l>
                    <l xml:id="d002l124" n="8">Ut serves quod mox vermibus esca datur.</l>
                    <l xml:id="d002l125" n="9">Aegrotant vitiis animi: quis pharmaca praebet?</l>
                    <l xml:id="d002l126" n="10">Quodque est aeternum, labe perire sinunt.</l>
                    <l xml:id="d002l127" n="11">Corporis omnino brevis est quaecunque voluptas,</l>
                    <l xml:id="d002l128" n="12">Post illam tristis subsequiturque dolor.</l>
                    <lb/>
                </div2>
                <div2 xml:id="002c011" type="carmen">
                    <head>
                        <abbr>11</abbr>
                    </head>
                    <p xml:id="d002l129" n="tit.">11. de clementia divina erga genus humanum</p>
                    <l xml:id="d002l130" n="1">Criminibus nostris maior, clementia Christi</l>
                    <l xml:id="d002l131" n="2">Hoc proprium didicit, parcere semper opus.</l>
                    <l xml:id="d002l132" n="3">Desperet nullus, sed sit fiducia; nunquam</l>
                    <l xml:id="d002l133" n="4">Est serum culpae penituisse suae.</l>
                    <l xml:id="d002l134" n="5">Ter Christum caput Eclesiae, Petrus, ore negavit,</l>
                    <l xml:id="d002l135" n="6">Sed fletus veniam commeruere sui.</l>
                    <l xml:id="d002l136" n="7">Quid tibi memphiticae narrem delicta Mariae?</l>
                    <l xml:id="d002l137" n="8">Laide vel graia notior illa fuit.</l>
                    <l xml:id="d002l138" n="9">Ipsa tamen flendo meruit super aethera ferri</l>
                    <l xml:id="d002l139" n="10">Terque die angelicos viva videre choros.</l>
                    <l xml:id="d002l140" n="11">Latronis caelum meruere novissima verba:</l>
                    <l xml:id="d002l141" n="12">Quod scierim, fecit nil prius ille boni.</l>
                    <lb/>
                </div2>
                <div2 xml:id="002c012" type="carmen">
                    <head>
                        <abbr>12</abbr>
                    </head>
                    <p xml:id="d002l142" n="tit.">12. doctrina christiana faciat hominem foelicem</p>
                    <l xml:id="d002l143" n="1">Meonides vates, Linus, Orpheus, arva Canopi</l>
                    <l xml:id="d002l144" n="2">Et petiere tuos, Memphi superba, lares.</l>
                    <l xml:id="d002l145" n="3">Europae atque Asiae pene omnes circuit urbes</l>
                    <l xml:id="d002l146" n="4">Pythagoras samius, magnus et ipse Plato:</l>
                    <l xml:id="d002l147" n="5">Doctrinae studio tantos subiere labores,</l>
                    <l xml:id="d002l148" n="6">Nec vere foelix ille vel ille fuit.</l>
                    <l xml:id="d002l149" n="7">Immo, tot adversis confusa Academia sectis</l>
                    <l xml:id="d002l150" n="8">Extitit, ut veri nil reperire queas.</l>
                    <l xml:id="d002l151" n="9">Involucris alter sic cuncta enygmata texit,</l>
                    <l xml:id="d002l152" n="10">Ut pars vix longo tempore nota foret.</l>
                    <l xml:id="d002l153" n="11">At nunc foelicem divina volumina Christi</l>
                    <l xml:id="d002l154" n="12">Reddere vel minimo quenque labore queunt.</l>
                    <l xml:id="d002l155" n="13">Nanque Evangelii clarum iubar expulit omnes</l>
                    <l xml:id="d002l156" n="14">Errores, veri perdocuitque viam.</l>
                    <l xml:id="d002l157" n="15">Omnia catolico nunc sunt conformia vero,</l>
                    <l xml:id="d002l158" n="16">Eiusdemque Dei est omnibus una fides.</l>
                    <lb/>
                </div2>
                <div2 xml:id="002c013" type="carmen">
                    <head>
                        <abbr>13</abbr>
                    </head>
                    <p xml:id="d002l159" n="tit.">13. contra temere murmurantes | sine discussione veritatis</p>
                    <l xml:id="d002l160" n="1">Quis scelus esse neget periurae murmura linguae,</l>
                    <l xml:id="d002l161" n="2">Vel tacita alterius mente putare nefas?</l>
                    <l xml:id="d002l162" n="3">Qui coniecturis cito iudicat, ille putatur</l>
                    <l xml:id="d002l163" n="4">Esse levis cordis, mentis et esse malae.</l>
                    <l xml:id="d002l164" n="5">Corda Deus noscit: cur sic aliena rephrendis?</l>
                    <l xml:id="d002l165" n="6">An sunt haec oculis crimina visa tuis?</l>
                    <l xml:id="d002l166" n="7">Non tu, sed iudex solum est Deus omnibus unus;</l>
                    <l xml:id="d002l167" n="8">Sunt dubia in melius quaeque putanda tibi.</l>
                    <l xml:id="d002l168" n="9">Est forsan Curius, qui creditur esse Tonoscon!</l>
                    <l xml:id="d002l169" n="10">Par tibi iudicium Iupiter ipse dabit.</l>
                    <lb/>
                </div2>
                <div2 xml:id="002c014" type="carmen">
                    <head>
                        <abbr>14</abbr>
                    </head>
                    <p xml:id="d002l170" n="tit.">14. homo vitiis peior brutis, | virtute autem similis angelis efficitur</p>
                    <l xml:id="d002l171" n="1">Nil melius virtute hominis, nil crimine peius;</l>
                    <l xml:id="d002l172" n="2">Peiores vitiis dicimur esse feris.</l>
                    <l xml:id="d002l173" n="3">Si superat virtus, coeli cognomen habebis</l>
                    <l xml:id="d002l174" n="4">Et merito superis aequiperandus eris.</l>
                    <lb/>
                </div2>
                <div2 xml:id="002c015" type="carmen">
                    <head>
                        <abbr>15</abbr>
                    </head>
                    <p xml:id="d002l175" n="tit.">15. de superbia, quae est vitiorum pessima | et malorum omnium radix</p>
                    <l xml:id="d002l176" n="1">Exsuperat fastus pestes capitalior omnes;</l>
                    <l xml:id="d002l177" n="2">Ex hoc nequitiae fonte venena fluunt.</l>
                    <l xml:id="d002l178" n="3">Impyrea haec primum deiecit ab arce superbos,</l>
                    <l xml:id="d002l179" n="4">Esse Deo meritis qui voluere pares.</l>
                    <l xml:id="d002l180" n="5">Foelicem haec eadem paradiso dispulit Adam,</l>
                    <l xml:id="d002l181" n="6">A quo contraxit tota propago notam.</l>
                    <l xml:id="d002l182" n="7">Quicquid peccatur, damnosa superbia causa est:</l>
                    <l xml:id="d002l183" n="8">Infensos homines haec iubet esse Deo.</l>
                    <l xml:id="d002l184" n="9">Aequalem nullum patitur natura superbi;</l>
                    <l xml:id="d002l185" n="10">Illi saepe tamen contigit esse minor.</l>
                    <lb/>
                </div2>
                <div2 xml:id="002c016" type="carmen">
                    <head>
                        <abbr>16</abbr>
                    </head>
                    <p xml:id="d002l186" n="tit.">16. qui Deum vult videre, sit mundus ab omni peccato</p>
                    <l xml:id="d002l187" n="1">Qui cupit aeterni faciem spectare Tonantis,</l>
                    <l xml:id="d002l188" n="2">Corporis atque animi crimina cuncta lavet:</l>
                    <l xml:id="d002l189" n="3">Non decet immundum quicquam pertingere purum,</l>
                    <l xml:id="d002l190" n="4">Destruit et nimius lumina nostra nitor.</l>
                    <l xml:id="d002l191" n="5">Quippe Dei lux est phoebea lampade maior;</l>
                    <l xml:id="d002l192" n="6">Cernere vix potuit posteriora Moses.</l>
                    <l xml:id="d002l193" n="7">Sed qui lotus erit, vitio quoque mundus ab omni,</l>
                    <l xml:id="d002l194" n="8">Huic fiet facies comspicienda Dei.</l>
                    <lb/>
                </div2>
                <div2 xml:id="002c017" type="carmen">
                    <head>
                        <abbr>17</abbr>
                    </head>
                    <p xml:id="d002l195" n="tit.">17. qui vult consequi veniam peccatorum, | agat penitentiam ante diem extremum</p>
                    <l xml:id="d002l196" n="1">Quicunque exoptat veniam requiemque malorum,</l>
                    <l xml:id="d002l197" n="2">Ingemat erroris peniteatque sui,</l>
                    <l xml:id="d002l198" n="3">Quo vos usque Dei clementia tanta moretur:</l>
                    <l xml:id="d002l199" n="4">Iam non ille potest crimina vestra pati.</l>
                    <l xml:id="d002l200" n="5">Quae vos oblivio, quae vos letargica pestis</l>
                    <l xml:id="d002l201" n="6">Invasit? Somno surgere tempus adest!</l>
                    <l xml:id="d002l202" n="7">Rumpite, quaeso, moras vitiisque imponite finem</l>
                    <l xml:id="d002l203" n="8">Antea quam frangat Parca severa colos.</l>
                    <l xml:id="d002l204" n="9">Iudicii tunc tempus erit; post funera iustus</l>
                    <l xml:id="d002l205" n="10">Iusta Deus merito praemia cuique dabit.</l>
                    <lb/>
                </div2>
                <div2 xml:id="002c018" type="carmen">
                    <head>
                        <abbr>18</abbr>
                    </head>
                    <p xml:id="d002l206" n="tit.">18. de brevitate vitae et stultitia hominum, | qui caduca aeternae praeponant</p>
                    <l xml:id="d002l207" n="1">Esse hominis vitam fumum testatur et auram</l>
                    <l xml:id="d002l208" n="2">Et merito Salomon; quid nisi pulvis homo est?</l>
                    <l xml:id="d002l209" n="3">Vita mali plena est, curritque volatile tempus,</l>
                    <l xml:id="d002l210" n="4">Nec quisquam sentit mortis adesse diem.</l>
                    <l xml:id="d002l211" n="5">Quis tam mentis inops vitae praesentis amore</l>
                    <l xml:id="d002l212" n="6">Ut brevia aeternis praeposuisse velit?</l>
                    <lb/>
                </div2>
                <div2 xml:id="002c019" type="carmen">
                    <head>
                        <abbr>19</abbr>
                    </head>
                    <p xml:id="d002l213" n="tit.">19. qui vult amari a Deo, servet eius mandata</p>
                    <l xml:id="d002l214" n="1">Vis te Christus amet? Christi praecepta sequaris;</l>
                    <l xml:id="d002l215" n="2">Ex toto ardenter dilige corde Deum.</l>
                    <l xml:id="d002l216" n="3">Castra Dei nostri miles quicunque sequatur,</l>
                    <l xml:id="d002l217" n="4">Observet magni iussa tremenda Dei.</l>
                    <l xml:id="d002l218" n="5">Oblitusque sui Domini si castra relinquet,</l>
                    <l xml:id="d002l219" n="6">In coelo Dominus non memor huius erit.</l>
                    <l xml:id="d002l220" n="7">Si fortis, si fidus eris, maiora petitis</l>
                    <l xml:id="d002l221" n="8">Accipies; non dat munera parva Deus.</l>
                    <lb/>
                </div2>
                <div2 xml:id="002c020" type="carmen">
                    <head>
                        <abbr>20</abbr>
                    </head>
                    <p xml:id="d002l222" n="tit.">20. contra Prothagoram negantem Deum esse | et contra Epicurum negantem animae immortalitatem</p>
                    <l xml:id="d002l223" n="1">Aeternos animos quicunque negaverit esse,</l>
                    <l xml:id="d002l224" n="2">Ille etiam nullum dixerit esse Deum.</l>
                    <l xml:id="d002l225" n="3">Impie Prothagora, scelus exsecrabile dixti;</l>
                    <l xml:id="d002l226" n="4">Traxisti unde nefas hoc, Epicure, tuum?</l>
                    <l xml:id="d002l227" n="5">An cadit in mortem simplex et ab aethere missum,</l>
                    <l xml:id="d002l228" n="6">Quod non compositum est et quod imago Dei est?</l>
                    <l xml:id="d002l229" n="7">Corpora quin etiam post mortem aliquando resurgent,</l>
                    <l xml:id="d002l230" n="8">Doctrinae hoc princeps senserat ante Plato.</l>
                    <l xml:id="d002l231" n="9">Armenius surrexit Iris, bis quinque diebus</l>
                    <l xml:id="d002l232" n="10">Qui iacuit patria contumulatus humo.</l>
                    <l xml:id="d002l233" n="11">Rursus et aethereas est missus testis ad auras,</l>
                    <l xml:id="d002l234" n="12">Ostendens geminas funeris esse vias.</l>
                    <l xml:id="d002l235" n="13">Dixerat ista Plato. Cur tu mirere, sepulchro</l>
                    <l xml:id="d002l236" n="14">Si prodit fetens quatriduante caro?</l>
                    <l xml:id="d002l237" n="15">Huius enim imperio caelum tellusque creata est</l>
                    <l xml:id="d002l238" n="16">Ex nihilo et quicquid terra polusque tenet.</l>
                    <l xml:id="d002l239" n="17">Quicunque ista negat, dubius vel credit et haeret,</l>
                    <l xml:id="d002l240" n="18">Se iam iudicii sentiat esse reum.</l>
                    <lb/>
                </div2>
                <div2 xml:id="002c021" type="carmen">
                    <head>
                        <abbr>21</abbr>
                    </head>
                    <p xml:id="d002l241" n="tit.">21. quid sit Deus</p>
                    <l xml:id="d002l242" n="1">Scire cupis superum quae sit substantia regis?</l>
                    <l xml:id="d002l243" n="2">Ens sine principio est, ens sine fine Deus.</l>
                    <l xml:id="d002l244" n="3">Omnipotens, simplex, immobilis omnia volvens,</l>
                    <l xml:id="d002l245" n="4">Et faciem illius nemo videre potest.</l>
                    <l xml:id="d002l246" n="5">Ipse auctore caret, qui condidit omnia verbo,</l>
                    <l xml:id="d002l247" n="6">Et nihil est quod non fecerit ipse Deus.</l>
                    <lb/>
                </div2>
                <div2 xml:id="002c022" type="carmen">
                    <head>
                        <abbr>22</abbr>
                    </head>
                    <p xml:id="d002l248" n="tit.">22. contra Manicheum haereticum</p>
                    <l xml:id="d002l249" n="1">Quid, demens Manichee, tibi ieiunia prosunt?</l>
                    <l xml:id="d002l250" n="2">Absque fide potuit nemo placere Deo.</l>
                    <l xml:id="d002l251" n="3">Phantasma esse Dei dixisti corpus inane</l>
                    <l xml:id="d002l252" n="4">Foemineoque ortum ventre fuisse negas,</l>
                    <l xml:id="d002l253" n="5">Regia ne Christi maiestas sordibus esset</l>
                    <l xml:id="d002l254" n="6">Infecta et rubris corpora foeda notis.</l>
                    <l xml:id="d002l255" n="7">An radii solis caeno maculantur ab atro?</l>
                    <l xml:id="d002l256" n="8">Et decies Phoebi est clarior orbe Deus!</l>
                    <l xml:id="d002l257" n="9">Verbum non ne caro factum est? An teste Ioanne es</l>
                    <l xml:id="d002l258" n="10">Verior? Unde tuo hoc venit in ore nefas?</l>
                    <l xml:id="d002l259" n="11">Si Deus humano non esset corpore cinctus,</l>
                    <l xml:id="d002l260" n="12">Esset ab inferni non homo liber aquis.</l>
                    <l xml:id="d002l261" n="13">Quis cruce confixus? Quod fodit lancea pectus?</l>
                    <l xml:id="d002l262" n="14">Cuius cinxerunt spinea serta caput?</l>
                    <l xml:id="d002l263" n="15">Cuius erat sacer ille cruor de corpore manans?</l>
                    <l xml:id="d002l264" n="16">Sanguine phantasma et spiritus osse caret!</l>
                    <l xml:id="d002l265" n="17">Forsitan ista negas? Nescis, scelerate, prophetas</l>
                    <l xml:id="d002l266" n="18">Tot saeclis ortum praecinuisse Dei!</l>
                    <l xml:id="d002l267" n="19">An sacra mentitur caelestis pagina Christi,</l>
                    <l xml:id="d002l268" n="20">Cuius non unus iota perire potest?</l>
                    <lb/>
                </div2>
                <div2 xml:id="002c023" type="carmen">
                    <head>
                        <abbr>23</abbr>
                    </head>
                    <p xml:id="d002l269" n="tit.">23. contra Arrium haeresiarcham, | qui ponebat Patrem maiorem Filio in Trinitate</p>
                    <l xml:id="d002l270" n="1">Si minor aeterno patre filius esset, ut, Arri,</l>
                    <l xml:id="d002l271" n="2">Dixisti, plures, non Deus unus erit.</l>
                    <l xml:id="d002l272" n="3">Non eadem unius substantia numinis esset,</l>
                    <l xml:id="d002l273" n="4">Si prior aut maior ille vel ille foret.</l>
                    <l xml:id="d002l274" n="5">Sacrilege, aeternam charitatem scindere frustra!</l>
                    <l xml:id="d002l275" n="6">Tu ne unum poteris subsecuisse Deum.</l>
                    <l xml:id="d002l276" n="7">Carnifices tunicam minime proscindere Christi</l>
                    <l xml:id="d002l277" n="8">Sunt ausi: tentas tu ne secare Deum?</l>
                    <lb/>
                </div2>
                <div2 xml:id="002c024" type="carmen">
                    <head>
                        <abbr>24</abbr>
                    </head>
                    <p xml:id="d002l278" n="tit.">24. Deus est lux mundi, per quem cuncta lucent</p>
                    <l xml:id="d002l279" n="1">Lux mundi Deus est, phoebea lampade maior;</l>
                    <l xml:id="d002l280" n="2">Omnis in hoc Christi lumine tutus eat,</l>
                    <l xml:id="d002l281" n="3">Carpat iter tutum per mille pericula, Christi</l>
                    <l xml:id="d002l282" n="4">Dum cecas tenebras effugat alma dies,</l>
                    <l xml:id="d002l283" n="5">Antea quam mortis tenebrae tua tempora velent:</l>
                    <l xml:id="d002l284" n="6">Tunc manet offenso quanta ruina pede!</l>
                    <l xml:id="d002l285" n="7">Quod noceat, veteres "noctem" dixere Quirites;</l>
                    <l xml:id="d002l286" n="8">Ipse "dies" nomen fertur habere Dei.</l>
                    <lb/>
                </div2>
                <div2 xml:id="002c025" type="carmen">
                    <head>
                        <abbr>25</abbr>
                    </head>
                    <p xml:id="d002l287" n="tit.">25. frugalitas cibi et sobrietas vini | reddit homines pudicos et solertes</p>
                    <l xml:id="d002l288" n="1">Vis fieri castus, vis mente et corpore sano?</l>
                    <l xml:id="d002l289" n="2">Mensa tibi simplex, sit tibi potus aquae.</l>
                    <l xml:id="d002l290" n="3">Lactucam betamque tibi dabit hortus inemptas;</l>
                    <l xml:id="d002l291" n="4">Expectata diu, sit coquus ipsa fames.</l>
                    <l xml:id="d002l292" n="5">Vini parcus erit; sine vino manca libido</l>
                    <l xml:id="d002l293" n="6">Torpet, et aegrescit debilitata Venus.</l>
                    <l xml:id="d002l294" n="7">Vinum, crede mihi, res luxuriosa putatur:</l>
                    <l xml:id="d002l295" n="8">Turpius esse potest ebrietate nihil.</l>
                    <l xml:id="d002l296" n="9">Pervertit mentem, corrumpit corpora vinum,</l>
                    <l xml:id="d002l297" n="10">Debilitat nervos vimque furoris habet.</l>
                    <lb/>
                </div2>
                <div2 xml:id="002c026" type="carmen">
                    <head>
                        <abbr>26</abbr>
                    </head>
                    <p xml:id="d002l298" n="tit.">26. de Crate thebano</p>
                    <l xml:id="d002l299" n="1">Ne nimium pondus Cratem submergeret auri,</l>
                    <l xml:id="d002l300" n="2">Iecit in aequoreas quicquid habebat aquas.</l>
                    <l xml:id="d002l301" n="3">"Divitiae procul ite malae! Procul, improba pestis,</l>
                    <l xml:id="d002l302" n="4">Discede! A vobis non ego mergar!" ait.</l>
                    <l xml:id="d002l303" n="5">Hoc si thebanus nullo monitore peregit,</l>
                    <l xml:id="d002l304" n="6">Discipulus Christi num quid habebit opes?</l>
                    <lb/>
                </div2>
                <div2 xml:id="002c027" type="carmen">
                    <head>
                        <abbr>27</abbr>
                    </head>
                    <p xml:id="d002l305" n="tit.">27. virginitas est excellentior matrimonio</p>
                    <l xml:id="d002l306" n="1">Virginitas coeleste decus, clarissima virtus,</l>
                    <l xml:id="d002l307" n="2">Rara quidem, fateor, maius et ergo bonum est;</l>
                    <l xml:id="d002l308" n="3">Est quia difficilis, non hanc praecepit ut omnes,</l>
                    <l xml:id="d002l309" n="4">Sed capiat tantum qui queat esse capax:</l>
                    <l xml:id="d002l310" n="5">Hoc monuit Paulus, magni tuba clara Tonantis.</l>
                    <l xml:id="d002l311" n="6">Plerunque in sacris virgo minister erat.</l>
                    <l xml:id="d002l312" n="7">Consilium esse Dei Grai dixere Sybillam:</l>
                    <l xml:id="d002l313" n="8">Virgo Sybilla fuit. Virgo propheta fuit,</l>
                    <l xml:id="d002l314" n="9">Aut tunc coniugio abstinuit ventura canendo.</l>
                    <l xml:id="d002l315" n="10">Virgo Iesus noster, virgo Maria fuit.</l>
                    <l xml:id="d002l316" n="11">Bragmanum princeps fertur de virgine cretus;</l>
                    <l xml:id="d002l317" n="12">Virgineos coeli quis neget esse choros?</l>
                    <l xml:id="d002l318" n="13">Nec quisquam in coelo nubet, sed virgo manebit,</l>
                    <l xml:id="d002l319" n="14">Cum fuerint animis reddita membra suis.</l>
                    <l xml:id="d002l320" n="15">Concepit Perito phantasmate virgo Platonem,</l>
                    <l xml:id="d002l321" n="16">Coniugeque Esseos abstinuisse ferunt.</l>
                    <l xml:id="d002l322" n="17">Euripides scripsit Cretae abstinuisse prophetas</l>
                    <l xml:id="d002l323" n="18">A Venere, et coctos non tetigisse cibos.</l>
                    <l xml:id="d002l324" n="19">Coniugium laudo (quis enim culpaverit ipsum?),</l>
                    <l xml:id="d002l325" n="20">Sed longe est maior virginitatis honor.</l>
                    <lb/>
                </div2>
                <div2 xml:id="002c028" type="carmen">
                    <head>
                        <abbr>28</abbr>
                    </head>
                    <p xml:id="d002l326" n="tit.">28. nemo est beatus ante mortem</p>
                    <l xml:id="d002l327" n="1">"O Solon, Solon!", ter Croesus in igne vocavit;</l>
                    <l xml:id="d002l328" n="2">Scilicet ante obitum nemo beatus erit.</l>
                    <l xml:id="d002l329" n="3">Hic se foelicem regno credebat et auro</l>
                    <l xml:id="d002l330" n="4">Esse, nec hoc regum ditior alter erat.</l>
                    <l xml:id="d002l331" n="5">Amissa hunc patria, natis et coniuge capta,</l>
                    <l xml:id="d002l332" n="6">Eripuit flamis imber, Apollo, tuus.</l>
                    <l xml:id="d002l333" n="7">Hic est vita brevis multasque habet anxia curas,</l>
                    <l xml:id="d002l334" n="8">Ast summum est alibi, res diuturna, bonum.</l>
                    <lb/>
                </div2>
                <div2 xml:id="002c029" type="carmen">
                    <head>
                        <abbr>29</abbr>
                    </head>
                    <p xml:id="d002l335" n="tit.">29. de contritione necessaria ad salutem animae</p>
                    <l xml:id="d002l336" n="1">Omnia si vero lueres peccata dolore,</l>
                    <l xml:id="d002l337" n="2">Effugeres poenas tartareosque lacus.</l>
                    <l xml:id="d002l338" n="3">Dat veniam semperque Deus miserebitur ultro;</l>
                    <l xml:id="d002l339" n="4">Contriti cordis pulvis amica Deo est.</l>
                    <l xml:id="d002l340" n="5">Si moestus lachrymis amissa numismata defles,</l>
                    <l xml:id="d002l341" n="6">Perdita quo coeli regna dolore gemes?</l>
                    <l xml:id="d002l342" n="7">Dum veniae est tempus, dum libera nostra voluntas,</l>
                    <l xml:id="d002l343" n="8">Contrito mitem quaerite corde Deum:</l>
                    <l xml:id="d002l344" n="9">Nescitis quando Lachesis fila ultima rumpet.</l>
                    <l xml:id="d002l345" n="10">Si lotus fueris, sydera celsa petes;</l>
                    <l xml:id="d002l346" n="11">Sin eris immundus, vel sit licet unica sordis,</l>
                    <l xml:id="d002l347" n="12">Aeternis poenis excruciere, miser!</l>
                    <lb/>
                </div2>
                <div2 xml:id="002c030" type="carmen">
                    <head>
                        <abbr>30</abbr>
                    </head>
                    <p xml:id="d002l348" n="tit.">30. cur potius humana quam angelica natura | sit redempta a Deo</p>
                    <l xml:id="d002l349" n="1">Angelus ob proprium fastum deiectus ab alto est;</l>
                    <l xml:id="d002l350" n="2">Fraudibus alterius praecipitatus homo est.</l>
                    <l xml:id="d002l351" n="3">Angelus, aetherea post regem proximus aula,</l>
                    <l xml:id="d002l352" n="4">Debuerat magni iussa timere Patris,</l>
                    <l xml:id="d002l353" n="5">Et quia nobilior, sceleratior esse putatur:</l>
                    <l xml:id="d002l354" n="6">Non meruit veniam criminis ergo sui.</l>
                    <l xml:id="d002l355" n="7">Quamquam animus noster regis coelestis imago est,</l>
                    <l xml:id="d002l356" n="8">Corpus humi tamen est, nomen et inde trahit.</l>
                    <l xml:id="d002l357" n="9">Nec fraus tota sua est, sed daemon criminis auctor;</l>
                    <l xml:id="d002l358" n="10">Contribuit nobis ergo redemptor opem.</l>
                    <lb/>
                </div2>
                <div2 xml:id="002c031" type="carmen">
                    <head>
                        <abbr>31</abbr>
                    </head>
                    <p xml:id="d002l359" n="tit.">31. debemus esse boni et non videri tantum</p>
                    <l xml:id="d002l360" n="1">Niteris esse bonus? Laudo. Cupit ille videri?</l>
                    <l xml:id="d002l361" n="2">Dum famam quaerit, se probat esse malum.</l>
                    <l xml:id="d002l362" n="3">Qui nocuisse potest, solo virtutis amore,</l>
                    <l xml:id="d002l363" n="4">Non poenae, a vitiis abstinet, ille bonus.</l>
                    <lb/>
                </div2>
                <div2 xml:id="002c032" type="carmen">
                    <head>
                        <abbr>32</abbr>
                    </head>
                    <p xml:id="d002l364" n="tit.">32. operatio virtutis iocundior est quam vitiorum</p>
                    <l xml:id="d002l365" n="1">Sit quamvis declive malum, sit blanda voluptas</l>
                    <l xml:id="d002l366" n="2">Peccatique patens et sit ubique via,</l>
                    <l xml:id="d002l367" n="3">Virtutis tamen est longe iocundior usus,</l>
                    <l xml:id="d002l368" n="4">Et magis atque magis finis amoenus erit.</l>
                    <l xml:id="d002l369" n="5">Angustus, fateor, callis virtutis ad astra</l>
                    <l xml:id="d002l370" n="6">Aspraque saxosum semita monstret iter.</l>
                    <l xml:id="d002l371" n="7">At vacuae vitiis agitant quae gaudia mentes!</l>
                    <l xml:id="d002l372" n="8">Contra, peccati pectora foeda notis</l>
                    <l xml:id="d002l373" n="9">Excruciant scelerum Furiae noctesque diesque;</l>
                    <l xml:id="d002l374" n="10">His nullas poenas aequiperare potes.</l>
                    <l xml:id="d002l375" n="11">Te nunquam absolves, etiam te iudice; semper</l>
                    <l xml:id="d002l376" n="12">Criminis ipse tui testis et hostis eris.</l>
                    <lb/>
                </div2>
                <div2 xml:id="002c033" type="carmen">
                    <head>
                        <abbr>33</abbr>
                    </head>
                    <p xml:id="d002l377" n="tit.">33. quod paupertas est bonum, | divitiae autem magis reiciendae</p>
                    <l xml:id="d002l378" n="1">Paupertas, mihi crede, bonum est; qui possidet aurum</l>
                    <l xml:id="d002l379" n="2">Nunquam tranquilla mente quietus erit.</l>
                    <l xml:id="d002l380" n="3">Quos hostes habet ille domi, quot in arce tyrannos,</l>
                    <l xml:id="d002l381" n="4">Ingentes Crassi qui cumulavit opes!</l>
                    <l xml:id="d002l382" n="5">Sobria paupertas sine curis, libera, parvis</l>
                    <l xml:id="d002l383" n="6">Aedibus haud ullis invidiosa manet.</l>
                    <l xml:id="d002l384" n="7">Securam solis vitam traducit in agris</l>
                    <l xml:id="d002l385" n="8">Castaque decoctum prandia praebet olus;</l>
                    <l xml:id="d002l386" n="9">Pomaque delitiae et pendentes vitibus uvae</l>
                    <l xml:id="d002l387" n="10">Et siquid pinguis dat sibi multra seri.</l>
                    <l xml:id="d002l388" n="11">Felix paupertas! Tibi cedat purpura regum,</l>
                    <l xml:id="d002l389" n="12">Ipsa tuis caedant atria magna casis.</l>
                    <l xml:id="d002l390" n="13">Tu modicis contenta cibis, at dives avarus</l>
                    <l xml:id="d002l391" n="14">Plura sitit: credas cuncta deesse sibi!</l>
                    <l xml:id="d002l392" n="15">Alterius mercis quid si non institor esses,</l>
                    <l xml:id="d002l393" n="16">Sed tibi congereres, quanta vorago fores!</l>
                    <l xml:id="d002l394" n="17">Non tua sunt. Dominus tribuit tibi quinque talenta:</l>
                    <l xml:id="d002l395" n="18">Cum Domino ratio est haec subeunda tuo.</l>
                    <lb/>
                </div2>
                <div2 xml:id="002c034" type="carmen">
                    <head>
                        <abbr>34</abbr>
                    </head>
                    <p xml:id="d002l396" n="tit.">34. quod spes est anchora fidei nostrae | adversus omnes tempestates</p>
                    <l xml:id="d002l397" n="1">In medio pelagi vexatam turbine navim</l>
                    <l xml:id="d002l398" n="2">Spes validis vinclis anchora firma tenet,</l>
                    <l xml:id="d002l399" n="3">Nec sinit avelli, saevus licet urgeat Eurus,</l>
                    <l xml:id="d002l400" n="4">Non tamen ut rapido devoret unda sinu.</l>
                    <l xml:id="d002l401" n="5">Spes alit aflictos; Christi spe vivimus omnes,</l>
                    <l xml:id="d002l402" n="6">Nec peccatorem respuit ipse Deus:</l>
                    <l xml:id="d002l403" n="7">Penituisse sat est lapsis, veterumque malorum</l>
                    <l xml:id="d002l404" n="8">Contrito veniam poscere corde iubet.</l>
                    <lb/>
                </div2>
                <div2 xml:id="002c035" type="carmen">
                    <head>
                        <abbr>35</abbr>
                    </head>
                    <p xml:id="d002l405" n="tit.">35. de lachrymis in contritione necessariis, | et parabola vituli saginati</p>
                    <l xml:id="d002l406" n="1">Foelices lachrymae, foelix medicina doloris,</l>
                    <l xml:id="d002l407" n="2">Quae nos tartareis eripuistis aquis!</l>
                    <l xml:id="d002l408" n="3">E patria profugis longo post tempore nobis</l>
                    <l xml:id="d002l409" n="4">Egregiam reditus contribuistis opem.</l>
                    <l xml:id="d002l410" n="5">Nos procul externis mendici erravimus agris,</l>
                    <l xml:id="d002l411" n="6">Porcorum immundas turpiter inter haras.</l>
                    <l xml:id="d002l412" n="7">Ecce Pater nobis vitulum redeuntibus offert;</l>
                    <l xml:id="d002l413" n="8">Anulus offertur, purpura picta datur.</l>
                    <l xml:id="d002l414" n="9">Pulsantur cytharae, inflatur sambuca sonora;</l>
                    <l xml:id="d002l415" n="10">Fervet odoratis aula superba cibis.</l>
                    <l xml:id="d002l416" n="11">Qualia sydereis agitantur gaudia regnis,</l>
                    <l xml:id="d002l417" n="12">Si peccatorem poenituisse vident!</l>
                    <l xml:id="d002l418" n="13">Tartara daemonibus, nobis debetur Holympus,</l>
                    <l xml:id="d002l419" n="14">Dum modo ne vitiis impediatur iter.</l>
                    <l xml:id="d002l420" n="15">Et dubitamus adhuc coelum preponere terrae,</l>
                    <l xml:id="d002l421" n="16">Et brevibus lachrymis praemia tanta sequi?</l>
                    <lb/>
                </div2>
                <div2 xml:id="002c036" type="carmen">
                    <head>
                        <abbr>36</abbr>
                    </head>
                    <p xml:id="d002l422" n="tit.">36. vita brevis, praemia et poenae sunt aeternae</p>
                    <l xml:id="d002l423" n="1">Vita vapor brevis est, tenuique simillima fumo:</l>
                    <l xml:id="d002l424" n="2">Mane aetas prima est, ultima vesper erit.</l>
                    <l xml:id="d002l425" n="3">Quo poteris vitae praesentis amore teneri?</l>
                    <l xml:id="d002l426" n="4">Non patria hic nobis, sed peregrina domus.</l>
                    <l xml:id="d002l427" n="5">Cum sit vita brevis, brevis est conflictus habendus,</l>
                    <l xml:id="d002l428" n="6">At meritis posuit praemia longa Deus.</l>
                    <lb/>
                </div2>
                <div2 xml:id="002c037" type="carmen">
                    <head>
                        <abbr>37</abbr>
                    </head>
                    <p xml:id="d002l429" n="tit.">37. contra calumniantem opus suum, | quod scribat res inusitatas, epigramma</p>
                    <l xml:id="d002l430" n="1">Me tristem ippocritam carpis, quia crimina damnem,</l>
                    <l xml:id="d002l431" n="2">Nilque velim nostris scribere turpe libris:</l>
                    <l xml:id="d002l432" n="3">"Non sic Aurelius vates epigrammata fecit:</l>
                    <l xml:id="d002l433" n="4">Lascivum salso felle refersit opus".</l>
                    <l xml:id="d002l434" n="5">Haec ais, et rides nostros redolere libellos</l>
                    <l xml:id="d002l435" n="6">Eclesiam, et nimia simplicitate rudes.</l>
                    <l xml:id="d002l436" n="7">Nos sumus electae gentes, nos sacra propago:</l>
                    <l xml:id="d002l437" n="8">Scribere lascive credimus esse nefas.</l>
                    <l xml:id="d002l438" n="9">Ipse Plato iussit teneros procul esse poetas;</l>
                    <l xml:id="d002l439" n="10">Corrumpunt mores turpia verba bonos.</l>
                    <lb/>
                </div2>
                <div2 xml:id="002c038" type="carmen">
                    <head>
                        <abbr>38</abbr>
                    </head>
                    <p xml:id="d002l440" n="tit.">38. contra superbientem divitiis et honore civili</p>
                    <l xml:id="d002l441" n="1">Qui nunc divitiis et honore inflatus inani</l>
                    <l xml:id="d002l442" n="2">Incedis, nescis quis tibi finis erit?</l>
                    <l xml:id="d002l443" n="3">Pone, precor, fastum et regum monimenta revisas:</l>
                    <l xml:id="d002l444" n="4">Inmundus tantum pulvis et ossa iacent.</l>
                    <l xml:id="d002l445" n="5">Hi quoque regnarunt! Solum vix nomina restant;</l>
                    <l xml:id="d002l446" n="6">In cinerem vertit corpora longa dies.</l>
                    <l xml:id="d002l447" n="7">Heus, ubi mollities, ubi pluma, ubi purpura nunc est?</l>
                    <l xml:id="d002l448" n="8">Propinat roseus quis sibi vina puer?</l>
                    <l xml:id="d002l449" n="9">Putria nunc sordent foetentibus ossa sepulchris,</l>
                    <l xml:id="d002l450" n="10">Ast animae ignitis excruciantur aquis.</l>
                    <l xml:id="d002l451" n="11">I, nunc, tolle animum; talis manet exitus et te!</l>
                    <l xml:id="d002l452" n="12">Quid nisi vermiculus, quid nisi pulvis, homo, es?</l>
                    <lb/>
                </div2>
                <div2 xml:id="002c039" type="carmen">
                    <head>
                        <abbr>39</abbr>
                    </head>
                    <p xml:id="d002l453" n="tit.">39. qui amat Deum, coetera mundi contemnit</p>
                    <l xml:id="d002l454" n="1">Siquis inexpliciti genus innarrabile Christi</l>
                    <l xml:id="d002l455" n="2">Cogitet, et quanta nos charitate fovet,</l>
                    <l xml:id="d002l456" n="3">Crederet esse lutum gemmas, contemneret aurum</l>
                    <l xml:id="d002l457" n="4">Et, praeter Christum, vilia cuncta putet.</l>
                    <l xml:id="d002l458" n="5">Omnia consumit saeclis labentibus aevum,</l>
                    <l xml:id="d002l459" n="6">At Christi aeterno tempore durat amor.</l>
                    <lb/>
                </div2>
                <div2 xml:id="002c040" type="carmen">
                    <head>
                        <abbr>40</abbr>
                    </head>
                    <p xml:id="d002l460" n="tit.">40. contra illos qui cupiunt | omnia bona habere, exceptis virtutibus</p>
                    <l xml:id="d002l461" n="1">Uxorem natosque bonos, bona praedia velles?</l>
                    <l xml:id="d002l462" n="2">Laudo. Bonae vestes et bona vina placent?</l>
                    <l xml:id="d002l463" n="3">Cuncta bona exoptas, cum sis malus; hoccine monstrum est</l>
                    <l xml:id="d002l464" n="4">Quod tibi veste tua vilior esse velis?</l>
                    <l xml:id="d002l465" n="5">Atria tota nitent, sine pulvere vestis et aurum est;</l>
                    <l xml:id="d002l466" n="6">Mens maculis squalet, mens sine honore iacet.</l>
                    <l xml:id="d002l467" n="7">At soli sibi vilis homo est, sibi saevus et hostis,</l>
                    <l xml:id="d002l468" n="8">Qui nullam curam mentis habere velit.</l>
                    <lb/>
                </div2>
                <div2 xml:id="002c041" type="carmen">
                    <head>
                        <abbr>41</abbr>
                    </head>
                    <p xml:id="d002l469" n="tit.">41. iugum Christi est suave et amor dulcissimum</p>
                    <l xml:id="d002l470" n="1">Dulce iugum Christi, quem non impellat amare?</l>
                    <l xml:id="d002l471" n="2">Ferreus est Domini quisquis amore caret.</l>
                    <l xml:id="d002l472" n="3">Curarum iocunda quies, mitissime Christe,</l>
                    <l xml:id="d002l473" n="4">Qui te non sequitur, semper iniquus erit.</l>
                    <l xml:id="d002l474" n="5">Spes et certa salus et nostrae gloria vitae,</l>
                    <l xml:id="d002l475" n="6">Te sine mors gravis est, te sine dulce nihil.</l>
                    <l xml:id="d002l476" n="7">Tecum tartareas mallem penetrare sub undas,</l>
                    <l xml:id="d002l477" n="8">Quam sine te celsa sede manere poli.</l>
                    <l xml:id="d002l478" n="9">Tu veniam lapsis praebes nunquanque, rogatus,</l>
                    <l xml:id="d002l479" n="10">Sprevisti lachrymas, nec pia vota rei.</l>
                    <l xml:id="d002l480" n="11">Quin immo hortaris peccatoremque morando</l>
                    <l xml:id="d002l481" n="12">Daemonis e laqueis ad tua castra trahis.</l>
                    <l xml:id="d002l482" n="13">Quare agite, o, Dominum cuncti cognoscite Christum,</l>
                    <l xml:id="d002l483" n="14">Qui brevibus meritis praemia longa dabit.</l>
                    <lb/>
                </div2>
                <div2 xml:id="002c042" type="carmen">
                    <head>
                        <abbr>42</abbr>
                    </head>
                    <p xml:id="d002l484" n="tit.">42. quod Deus omnia videt et nihil relinquit impunitum</p>
                    <l xml:id="d002l485" n="1">Est praesens et ubique Deus, nil linquit inultum</l>
                    <l xml:id="d002l486" n="2">Quodque fit in tenebris, iudicat ille die.</l>
                    <l xml:id="d002l487" n="3">Quid, miser, exultas? Non dum lux ultima venit;</l>
                    <l xml:id="d002l488" n="4">Poena solet longis sevior esse moris.</l>
                    <l xml:id="d002l489" n="5">Compensat gravitate moram Deus; odit inertes,</l>
                    <l xml:id="d002l490" n="6">Facturos qui se cras meliora ferunt.</l>
                    <lb/>
                </div2>
                <div2 xml:id="002c043" type="carmen">
                    <head>
                        <abbr>43</abbr>
                    </head>
                    <p xml:id="d002l491" n="tit.">43. omnia sunt caduca in vita praesenti, | excepta anima, quae est immortalis</p>
                    <l xml:id="d002l492" n="1">Haec, quicunque vides, tenuem vertentur in auram,</l>
                    <l xml:id="d002l493" n="2">Consumpta in cinerem vertet et atra dies.</l>
                    <l xml:id="d002l494" n="3">Quid iuvat, heu, frustra tanto indulgere labori?</l>
                    <l xml:id="d002l495" n="4">Sola anima aeterna est solaque morte caret.</l>
                    <l xml:id="d002l496" n="5">Quaerit avarus opes, cupit ambitiosus honores;</l>
                    <l xml:id="d002l497" n="6">In Venerem hic putris, deditus ille gule est.</l>
                    <l xml:id="d002l498" n="7">Non ne furor magnus, non haec dementia summa est,</l>
                    <l xml:id="d002l499" n="8">Ut credas aurum vilius esse luto?</l>
                    <l xml:id="d002l500" n="9">Quid potes equiperare animae? Non sydera coeli,</l>
                    <l xml:id="d002l501" n="10">Et siquid coelo pulchrius esse potest.</l>
                    <l xml:id="d002l502" n="11">Quam formosa animae est speties, coelestis imago!</l>
                    <l xml:id="d002l503" n="12">Et tamen hanc multi labe perire sinunt.</l>
                    <lb/>
                </div2>
                <div2 xml:id="002c044" type="carmen">
                    <head>
                        <abbr>44</abbr>
                    </head>
                    <p xml:id="d002l504" n="tit.">44. confessio purgat animam aegram | ut medicina corpus aegrotum</p>
                    <l xml:id="d002l505" n="1">Saucius ecce animus laetali daemonis ictu:</l>
                    <l xml:id="d002l506" n="2">Ni tribuas subito iam morietur opem.</l>
                    <l xml:id="d002l507" n="3">Rumpe moras! Medicina brevis facilisque paratur;</l>
                    <l xml:id="d002l508" n="4">Fando, humilis, medico vulnera pande tua.</l>
                    <l xml:id="d002l509" n="5">Egrotat corpus fitque insanabile vulnus:</l>
                    <l xml:id="d002l510" n="6">Nequicquam medicam sollicitamus opem,</l>
                    <l xml:id="d002l511" n="7">Nequicquam medico multum promittimus auri,</l>
                    <l xml:id="d002l512" n="8">Nec spes, vicina morte, recedit adhuc.</l>
                    <l xml:id="d002l513" n="9">Omnem animi morbum confessio libera sanat:</l>
                    <l xml:id="d002l514" n="10">Iunctior efficitur quam fuit ante Deo.</l>
                    <l xml:id="d002l515" n="11">Exuviis qualis positis novus emicat anguis,</l>
                    <l xml:id="d002l516" n="12">Sic animus, lota sorde, nitere solet.</l>
                    <lb/>
                </div2>
                <div2 xml:id="002c045" type="carmen">
                    <head>
                        <abbr>45</abbr>
                    </head>
                    <p xml:id="d002l517" n="tit.">45. exultatio de liberatione a captivitate diabolica</p>
                    <l xml:id="d002l518" n="1">Nubila nequitiae flatus pepulere secundi;</l>
                    <l xml:id="d002l519" n="2">Laeta serenato gaudia corde gero.</l>
                    <l xml:id="d002l520" n="3">Ecce, ego victor ovans Crucifixi ad castra revertor;</l>
                    <l xml:id="d002l521" n="4">Ecce, iacet stratus perfidus hostis humi,</l>
                    <l xml:id="d002l522" n="5">Qui mea tam validis nodarat colla catenis</l>
                    <l xml:id="d002l523" n="6">Calcaratque suo pectora nostra pede.</l>
                    <l xml:id="d002l524" n="7">Disruptis vinclis efugimus, hoste perempto:</l>
                    <l xml:id="d002l525" n="8">Non ego, sed Christi gratia summa Dei.</l>
                    <l xml:id="d002l526" n="9">Nunc mea victrices circundate tempora lauri;</l>
                    <l xml:id="d002l527" n="10">Vicimus: ecce, hostis fusus ubique iacet!</l>
                    <l xml:id="d002l528" n="11">Non ita depulso poeno captoque Siphace</l>
                    <l xml:id="d002l529" n="12">Gavisa est phrigii Roma superba Remi,</l>
                    <l xml:id="d002l530" n="13">Quam mea delictis prorsus mens gaudet abactis</l>
                    <l xml:id="d002l531" n="14">Quodque suo et rursus conciliata Deo.</l>
                    <lb/>
                </div2>
                <div2 xml:id="002c046" type="carmen">
                    <head>
                        <abbr>46</abbr>
                    </head>
                    <p xml:id="d002l532" n="tit.">46. qui reus est unius peccati, | foelix esse non potest. | Deus totum condonat aut nihil</p>
                    <l xml:id="d002l533" n="1">Esse sibi annexas virtutes asseris omnes?</l>
                    <l xml:id="d002l534" n="2">Confiteor; pariter crimina nexa puto.</l>
                    <l xml:id="d002l535" n="3">Sobrius es? Laudo. Nullaque cupidine tactus?</l>
                    <l xml:id="d002l536" n="4">Commendo. Nec te tangit avara sitis?</l>
                    <l xml:id="d002l537" n="5">Admiror, fueris quod iudex omnibus aequus.</l>
                    <l xml:id="d002l538" n="6">Signa haec egregii quis neget esse viri?</l>
                    <l xml:id="d002l539" n="7">Ah, cur in fratrem livore urgeris iniquo?</l>
                    <l xml:id="d002l540" n="8">Hoc unum carpo, coetera laudo tui.</l>
                    <l xml:id="d002l541" n="9">Destruit ut pulchram tenuissima rima carinam,</l>
                    <l xml:id="d002l542" n="10">Sic animae formam destruit una nota.</l>
                    <l xml:id="d002l543" n="11">Aut nihil aut totum condonat Christus, et unum</l>
                    <l xml:id="d002l544" n="12">Quod residet crimen, destruit omne bonum.</l>
                    <lb/>
                </div2>
                <div2 xml:id="002c047" type="carmen">
                    <head>
                        <abbr>47</abbr>
                    </head>
                    <p xml:id="d002l545" n="tit.">47. quod nemo leditur nisi a se ipso, | et libera voluntas non potest a Deo cogi</p>
                    <l xml:id="d002l546" n="1">Quis sibi non hostis? Quis non contraria quaerit?</l>
                    <l xml:id="d002l547" n="2">Peccati quis non est sibi causa sui?</l>
                    <l xml:id="d002l548" n="3">Nemo hostis, nisi quisque sibi, nec leditur ulli;</l>
                    <l xml:id="d002l549" n="4">Esse potes servus, liber et esse potes.</l>
                    <l xml:id="d002l550" n="5">Servus erit quicunque malus; sine crimine, liber;</l>
                    <l xml:id="d002l551" n="6">Stat bonus arbitrio vel malus esse suo.</l>
                    <l xml:id="d002l552" n="7">Quid fata accusas? Urgetur nullus ab astris;</l>
                    <l xml:id="d002l553" n="8">Imperii voluit te Deus esse tui.</l>
                    <l xml:id="d002l554" n="9">Terreat ipse licet dolor et lasciva voluptas,</l>
                    <l xml:id="d002l555" n="10">Et gemino tanquam prensus ab hoste tremas,</l>
                    <l xml:id="d002l556" n="11">At regina tamen moderatur sceptra voluntas</l>
                    <l xml:id="d002l557" n="12">Arbitrioque suo subdita cuncta regit.</l>
                    <lb/>
                </div2>
                <div2 xml:id="002c048" type="carmen">
                    <head>
                        <abbr>48</abbr>
                    </head>
                    <p xml:id="d002l558" n="tit.">48. qui divina speculatur, contemnat humana</p>
                    <l xml:id="d002l559" n="1">Incidit in puteum Thales, dum suspicit astra:</l>
                    <l xml:id="d002l560" n="2">Non tamen ingenii fama maligna sui est.</l>
                    <l xml:id="d002l561" n="3">Threspa licet carpat, sapiens tamen ille vocatur;</l>
                    <l xml:id="d002l562" n="4">Despiciat terram, qui cupit astra sequi.</l>
                    <l xml:id="d002l563" n="5">Hoc quoque testatur sententia clara Platonis,</l>
                    <l xml:id="d002l564" n="6">Ut sapiens in agris vivat, ab urbe procul.</l>
                    <lb/>
                </div2>
                <div2 xml:id="002c049" type="carmen">
                    <head>
                        <abbr>49</abbr>
                    </head>
                    <p xml:id="d002l565" n="tit.">49. qui vult effici dives, diminuat cupiditates</p>
                    <l xml:id="d002l566" n="1">Dives eris vivesque agris contentus avitis,</l>
                    <l xml:id="d002l567" n="2">Dum modo ne fines transgrediare patris.</l>
                    <l xml:id="d002l568" n="3">Iniustus fies et avarus plura petendo:</l>
                    <l xml:id="d002l569" n="4">Nulli divitiis imposuere modum.</l>
                    <l xml:id="d002l570" n="5">Vis fieri dives? Depelle cupidinis ignem;</l>
                    <l xml:id="d002l571" n="6">Nam, quaerens semper plurima, pauper eris.</l>
                    <lb/>
                </div2>
                <div2 xml:id="002c050" type="carmen">
                    <head>
                        <abbr>50</abbr>
                    </head>
                    <p xml:id="d002l572" n="tit.">50. omnia fecit Deus propter homines, | hominis animam propter se. Non est Deus auctor vitii, | sed perversa voluntas hominis, cum Deus sit finis</p>
                    <l xml:id="d002l573" n="1">Ordine cuncta suo finem direxit ad unum:</l>
                    <l xml:id="d002l574" n="2">Propter nos fecit cuncta elementa Deus,</l>
                    <l xml:id="d002l575" n="3">Astra quoque et pisces maris atque animantia terrae;</l>
                    <l xml:id="d002l576" n="4">Servavit solos nos Deus ipse sibi.</l>
                    <l xml:id="d002l577" n="5">Cur, scelerate, Deum auctorem causamque malorum</l>
                    <l xml:id="d002l578" n="6">Accusas? Auctor nullius ille mali est.</l>
                    <l xml:id="d002l579" n="7">At tua peccati causa est perversa voluntas:</l>
                    <l xml:id="d002l580" n="8">Quoque magis peccas, longior ipse Deo es.</l>
                    <l xml:id="d002l581" n="9">Quippe Dei sedes animas dixere beatas;</l>
                    <l xml:id="d002l582" n="10">Quo magis es mundus, iunctior ipse Deo es.</l>
                    <lb/>
                </div2>
                <div2 xml:id="002c051" type="carmen">
                    <head>
                        <abbr>51</abbr>
                    </head>
                    <p xml:id="d002l583" n="tit.">51. contra pigrum, ostendens velocitatem temporis</p>
                    <l xml:id="d002l584" n="1">Labitur, heu, tempus nunquamque revertitur hora</l>
                    <l xml:id="d002l585" n="2">Quae modo praeteriit; quod loquor, ecce, fugit.</l>
                    <l xml:id="d002l586" n="3">Quid cessas? Disperge moras! Mors instat et urget:</l>
                    <l xml:id="d002l587" n="4">Cui notum est unum vivere posse diem?</l>
                    <l xml:id="d002l588" n="5">Surge, piger, tandem, cui cras est longius anno;</l>
                    <l xml:id="d002l589" n="6">Fac hodie, quoniam cras moriere, miser.</l>
                    <lb/>
                </div2>
                <div2 xml:id="002c052" type="carmen">
                    <head>
                        <abbr>52</abbr>
                    </head>
                    <p xml:id="d002l590" n="tit.">52. ad Polymniam Musam in Pannoniam | proficiscentem, ut Hieronymum de Termo virum | eruditissimum conveniat et suo nomine salutet</p>
                    <l xml:id="d002l591" n="1">Ire placet postquam tam clari ad principis aulam,</l>
                    <l xml:id="d002l592" n="2">Accipe sint a te quae peragenda prius.</l>
                    <l xml:id="d002l593" n="3">Doctorum invenies illic, Polymnia, coetum,</l>
                    <l xml:id="d002l594" n="4">Qui te discutiet: "Qualis et unde venis?".</l>
                    <l xml:id="d002l595" n="5">Errores minimos suspensa lance notabit;</l>
                    <l xml:id="d002l596" n="6">Quod si te explodet, quis tibi tutor erit?</l>
                    <l xml:id="d002l597" n="7">Hieronymi Termi prius in penetralia tendas;</l>
                    <l xml:id="d002l598" n="8">Isti commendes teque tuumque librum.</l>
                    <l xml:id="d002l599" n="9">Hic est argivae et romanae gloria linguae;</l>
                    <l xml:id="d002l600" n="10">Hic Musis loetus fautor et hospes erit.</l>
                </div2>
            </div1>
            <div1 xml:id="d003" type="section" decls="#md" met="E">
                <head>
                    <title>3</title>
                    <abbr>3</abbr>
                    <bibl source="digital">Ketty Peruch</bibl>
                </head>
                <div2 xml:id="003c001" type="carmen">
                    <head>
                        <abbr>1</abbr>
                    </head>
                    <p xml:id="d003l1" n="">1.</p>
                    <l xml:id="d003l2" n="1">Principis invicti victricia signa Mathyae</l>
                    <l xml:id="d003l3" n="2">Scribimus: huc assis, Calliopea, precor.</l>
                    <l xml:id="d003l4" n="3">Hic, licet odrisiis semper versetur in armis,</l>
                    <l xml:id="d003l5" n="4">Pyeridum sacros fertur amare choros.</l>
                    <l xml:id="d003l6" n="5">Christicolum clipeus Turcorum impervius armis,</l>
                    <l xml:id="d003l7" n="6">Magnanimi superat fortia facta patris.</l>
                    <l xml:id="d003l8" n="7">Hostiles acies disrumpit fulminis instar;</l>
                    <l xml:id="d003l9" n="8">Hunc tremit invictus Turcus, ut agna lupum.</l>
                    <l xml:id="d003l10" n="9">Pannonia, exulta foelix sub principe tanto;</l>
                    <l xml:id="d003l11" n="10">Producunt talem saecula rara ducem.</l>
                    <lb/>
                </div2>
                <div2 xml:id="003c002" type="carmen">
                    <head>
                        <abbr>2</abbr>
                    </head>
                    <p xml:id="d003l12" n="tit.">2. ad librum suum, ut dominum | Petrum Archidiaconum strigoniensem conveniat, | eruditissimum virum, poetae amicum</p>
                    <l xml:id="d003l13" n="1">Illiricos penetrare sinus; per norica saxa</l>
                    <l xml:id="d003l14" n="2">Pannonias arces, parve libelle, petis.</l>
                    <l xml:id="d003l15" n="3">Strigoniense decus Petrum prius ore salutes,</l>
                    <l xml:id="d003l16" n="4">Qui prosa pariter, carmine quique valet.</l>
                    <l xml:id="d003l17" n="5">Quem nostra erudiit mecum Florentia mater,</l>
                    <l xml:id="d003l18" n="6">Hunc adeas; tectis accipiere suis.</l>
                    <l xml:id="d003l19" n="7">Etruscae memor urbis erit veterisque sodalis;</l>
                    <l xml:id="d003l20" n="8">Ad regem gressus diriget iste tuos,</l>
                    <l xml:id="d003l21" n="9">Ut non incassum per mille pericla labores</l>
                    <l xml:id="d003l22" n="10">Tot tibi tam longa sumpseris ipse via.</l>
                    <lb/>
                </div2>
                <div2 xml:id="003c003" type="carmen">
                    <head>
                        <abbr>3</abbr>
                    </head>
                    <p xml:id="d003l23" n="tit.">3. contra lascivos poetas | inventores turpium fabellarum deorum, | licet figmento aliud senserint</p>
                    <l xml:id="d003l24" n="1">Proh scelus infandum! Veteres finxere poetae</l>
                    <l xml:id="d003l25" n="2">Diversa inter se numina multa deum:</l>
                    <l xml:id="d003l26" n="3">Lascivumque Iovem furemque Athlantide cretum</l>
                    <l xml:id="d003l27" n="4">Et Phoebi plures clam rapuisse boves,</l>
                    <l xml:id="d003l28" n="5">Saturnumque patris secuisse virilia Caeli</l>
                    <l xml:id="d003l29" n="6">Et pulsum nato terga dedisse Iovi,</l>
                    <l xml:id="d003l30" n="7">Bellantesque deos caelo discordibus armis:</l>
                    <l xml:id="d003l31" n="8">Quodque nefas homini est, id tribuere deis!</l>
                    <l xml:id="d003l32" n="9">Ah, quantum nocuit mendosa licentia vatum!</l>
                    <l xml:id="d003l33" n="10">Hinc omnis labes causaque nata mali est.</l>
                    <l xml:id="d003l34" n="11">Non omnes docti possunt enygmata nosse:</l>
                    <l xml:id="d003l35" n="12">Pro veris vulgo fabula ficta fuit.</l>
                    <l xml:id="d003l36" n="13">Aut si vera Iovis Cretensis facta fuerunt,</l>
                    <l xml:id="d003l37" n="14">Turpia non melius conticuisse fuit,</l>
                    <l xml:id="d003l38" n="15">Quam mores iuvenum exemplo corrumpere divum?</l>
                    <l xml:id="d003l39" n="16">Et declive malum est perfacilisque via est.</l>
                    <l xml:id="d003l40" n="17">Nos sumus in vitium proni, et mala saepe coherent;</l>
                    <l xml:id="d003l41" n="18">Non decet obscenis texere honesta iocis.</l>
                    <lb/>
                </div2>
                <div2 xml:id="003c004" type="carmen">
                    <head>
                        <abbr>4</abbr>
                    </head>
                    <p xml:id="d003l42" n="tit.">4. quod non muneribus sed mundo corde placetur Deus</p>
                    <l xml:id="d003l43" n="1">Te ne Deum placare putas et fallere donis</l>
                    <l xml:id="d003l44" n="2">Credis et immunda mente placere Deo?</l>
                    <l xml:id="d003l45" n="3">Quid frustra niveo condis de marmore templum</l>
                    <l xml:id="d003l46" n="4">Plurimaque ante aras victima caesa cadit?</l>
                    <l xml:id="d003l47" n="5">Ni prius ex animo sordes et crimina mundes,</l>
                    <l xml:id="d003l48" n="6">Dona precesque tuas respuet ipse Deus.</l>
                    <l xml:id="d003l49" n="7">Gratia cum culpa non sedibus haeret in hisdem:</l>
                    <l xml:id="d003l50" n="8">Oscurat niveas sepia nigra togas.</l>
                    <l xml:id="d003l51" n="9">Nil opus est auro qui continet omnia pugno</l>
                    <l xml:id="d003l52" n="10">Quique movet digito sydera cuncta suo.</l>
                    <l xml:id="d003l53" n="11">Sinceram mentem nunquam contempsit egeni;</l>
                    <l xml:id="d003l54" n="12">Ipse animus purus victima grata Deo est.</l>
                    <lb/>
                </div2>
                <div2 xml:id="003c005" type="carmen">
                    <head>
                        <abbr>5</abbr>
                    </head>
                    <p xml:id="d003l55" n="tit.">5. quod periurium sit gravissimum peccatum | et a Deo graviter puniatur</p>
                    <l xml:id="d003l56" n="1">Falleris, infoelix! Rides periuria, rides:</l>
                    <l xml:id="d003l57" n="2">Teste ne mentitum non pudet esse Deo?</l>
                    <l xml:id="d003l58" n="3">Tu ne Deum sceleris testem, periure, vocasti?</l>
                    <l xml:id="d003l59" n="4">Ah, nescis quae te, perfide, poena manet?</l>
                    <l xml:id="d003l60" n="5">Non ego deceptus; facti Deus ultor iniqui est;</l>
                    <l xml:id="d003l61" n="6">Ulcisci gravius vix solet ille nihil.</l>
                    <l xml:id="d003l62" n="7">Et merito damnant omnes periuria leges:</l>
                    <l xml:id="d003l63" n="8">Quod magis offendat nil reor esse Deum.</l>
                    <l xml:id="d003l64" n="9">Fas et iura volunt cordis quod lingua sit index;</l>
                    <l xml:id="d003l65" n="10">Crede mihi, est ipso turpis in hoste dolus.</l>
                    <lb/>
                </div2>
                <div2 xml:id="003c006" type="carmen">
                    <head>
                        <abbr>6</abbr>
                    </head>
                    <p xml:id="d003l66" n="tit.">6. de sacramento corporis Christi</p>
                    <l xml:id="d003l67" n="1">Quisquis inexpliciti sacramentum noscere Christi</l>
                    <l xml:id="d003l68" n="2">Corporis, hic guctas vult numerare maris,</l>
                    <l xml:id="d003l69" n="3">Et totum Occeanum parva concludere fossa</l>
                    <l xml:id="d003l70" n="4">Et caelum pugno continuisse suo.</l>
                    <l xml:id="d003l71" n="5">Mens stupet, ob magnam caligant lumina lucem,</l>
                    <l xml:id="d003l72" n="6">Quippe infinitum parva bucella tenet.</l>
                    <l xml:id="d003l73" n="7">Totus et in tota est ac parte est integer omni;</l>
                    <l xml:id="d003l74" n="8">Fit panis verbis quinque bucella Deus.</l>
                    <l xml:id="d003l75" n="9">Desinite, haeretici, rationem inquirere: solum</l>
                    <l xml:id="d003l76" n="10">Ad vitam aeternam sufficit alma fides.</l>
                    <lb/>
                </div2>
                <div2 xml:id="003c007" type="carmen">
                    <head>
                        <abbr>7</abbr>
                    </head>
                    <p xml:id="d003l77" n="tit.">7. nihil est Deo occultum: | solus Deus est scrutator cordis. | Testes angelus et daemon operum nostrum; | gesta in tenebris, in lucem iudicabuntur</p>
                    <l xml:id="d003l78" n="1">Quid facis, infoelix! Latebris te credis inultum?</l>
                    <l xml:id="d003l79" n="2">Omnia nuda Deo nilque latere potest;</l>
                    <l xml:id="d003l80" n="3">Intima quin etiam noscit praecordia mentis,</l>
                    <l xml:id="d003l81" n="4">Quaeque animo volvis te prior ille videt.</l>
                    <l xml:id="d003l82" n="5">Angelus ac daemon testes tua crimina dicent:</l>
                    <l xml:id="d003l83" n="6">Vel minima ante tronum sunt referenda Dei.</l>
                    <l xml:id="d003l84" n="7">Nil prius hic labem culpae deleveris omnem,</l>
                    <l xml:id="d003l85" n="8">Tunc cum daemonibus poena perennis erit.</l>
                    <lb/>
                </div2>
                <div2 xml:id="003c008" type="carmen">
                    <head>
                        <abbr>8</abbr>
                    </head>
                    <p xml:id="d003l86" n="tit.">8. resurrectio Christi ratione naturali | probari non potest, sed fides est potentior | omnium philosophorum ratione</p>
                    <l xml:id="d003l87" n="1">Alma fides Christi, ratione potentior omni,</l>
                    <l xml:id="d003l88" n="2">Vim cunctam exsuperat mentis et ingenii.</l>
                    <l xml:id="d003l89" n="3">Discipuli Christum subeuntem limina portis</l>
                    <l xml:id="d003l90" n="4">Viderunt clausis et tetigere manus,</l>
                    <l xml:id="d003l91" n="5">Confossum tetigere latus; quin mellis et assi</l>
                    <l xml:id="d003l92" n="6">Huic partem piscis contribuere cibum.</l>
                    <l xml:id="d003l93" n="7">Surrexit vere, non hic simulatio vitae est:</l>
                    <l xml:id="d003l94" n="8">Sanguine phantasma et spiritus osse caret.</l>
                    <l xml:id="d003l95" n="9">Talem syderea de nube videbimus omnes</l>
                    <l xml:id="d003l96" n="10">Iudicii extremi quando erit ima dies.</l>
                    <lb/>
                </div2>
                <div2 xml:id="003c009" type="carmen">
                    <head>
                        <abbr>9</abbr>
                    </head>
                    <p xml:id="d003l97" n="tit.">9. si coelestes opes intui possemus, | humanas certe contemneremus</p>
                    <l xml:id="d003l98" n="1">Stellantis siquis gemmata palatia caeli</l>
                    <l xml:id="d003l99" n="2">Aspiciat, terrae vilia regna putet;</l>
                    <l xml:id="d003l100" n="3">Ceu quondam Paulus, longe super aethera raptus,</l>
                    <l xml:id="d003l101" n="4">Aurea sub pedibus viderat astra suis,</l>
                    <l xml:id="d003l102" n="5">Divitias ceu vile lutum contempsit et aurum:</l>
                    <l xml:id="d003l103" n="6">Aeternas animo concipiebat opes;</l>
                    <l xml:id="d003l104" n="7">Sordidus ut pauper, subeat si regia tecta,</l>
                    <l xml:id="d003l105" n="8">Iam piget immundam rursus adire casam.</l>
                    <lb/>
                </div2>
                <div2 xml:id="003c010" type="carmen">
                    <head>
                        <abbr>10</abbr>
                    </head>
                    <p xml:id="d003l106" n="tit.">10. vitare debemus iuramentum, | tanto magis periurium</p>
                    <l xml:id="d003l107" n="1">Si iurare malum est, ubi tu periuria pones?</l>
                    <l xml:id="d003l108" n="2">Et semper iuras, nec sine teste Deo!</l>
                    <l xml:id="d003l109" n="3">Esse solet mendax qui iurat sponte, nec unquam</l>
                    <l xml:id="d003l110" n="4">Creditur; haec illos ultio prima manet.</l>
                    <l xml:id="d003l111" n="5">Vera licet dicas, si iures, falsa putantur,</l>
                    <l xml:id="d003l112" n="6">Ni tu iudicio forte cohactus eris.</l>
                    <lb/>
                </div2>
                <div2 xml:id="003c011" type="carmen">
                    <head>
                        <abbr>11</abbr>
                    </head>
                    <p xml:id="d003l113" n="tit.">11. qui vult esse beatus, observet praecepta Dei</p>
                    <l xml:id="d003l114" n="1">Qui praecepta Dei servaverit omnia, foelix!</l>
                    <l xml:id="d003l115" n="2">Is regum ingentes aequiperabit opes.</l>
                    <l xml:id="d003l116" n="3">Hic sibi caelestem aedificat super aethera turrim</l>
                    <l xml:id="d003l117" n="4">Quae secura sibi quaeque perennis erit.</l>
                    <l xml:id="d003l118" n="5">Quisquis amat Christum, discrimine tutus ab omni est.</l>
                    <l xml:id="d003l119" n="6">Defendente Deo, quid nocuisse potest?</l>
                    <lb/>
                </div2>
                <div2 xml:id="003c012" type="carmen">
                    <head>
                        <abbr>12</abbr>
                    </head>
                    <p xml:id="d003l120" n="tit.">12. contra iactatorem et hypocritam</p>
                    <l xml:id="d003l121" n="1">Stoica verba sonas et virtus semper in ore est;</l>
                    <l xml:id="d003l122" n="2">Incipias factis verba probare tuis!</l>
                    <l xml:id="d003l123" n="3">Te similem cytharae, ni feceris, esse sonanti</l>
                    <l xml:id="d003l124" n="4">Convincam; factis consona verba canas!</l>
                    <l xml:id="d003l125" n="5">Qui vult esse bonus, faciat, mox illa loquatur.</l>
                    <l xml:id="d003l126" n="6">Sic Paulus fecit, fecit et ipse Iesus.</l>
                    <l xml:id="d003l127" n="7">Si tibi lingua tuis fuerit contraria factis,</l>
                    <l xml:id="d003l128" n="8">Perfidiae paenas nequitiaeque dabis.</l>
                    <lb/>
                </div2>
                <div2 xml:id="003c013" type="carmen">
                    <head>
                        <abbr>13</abbr>
                    </head>
                    <p xml:id="d003l129" n="tit.">13. qui vult esse foelix, | fugiat malum et faciat bonum</p>
                    <l xml:id="d003l130" n="1">Esse cupis foelix? Facile est: sine crimine vivas.</l>
                    <l xml:id="d003l131" n="2">Sic tibi, te preter, nemo nocere potest.</l>
                    <l xml:id="d003l132" n="3">Coetera cum possint aliunde irrumpere damna,</l>
                    <l xml:id="d003l133" n="4">At sibi dum taxat criminis auctor homo est.</l>
                    <l xml:id="d003l134" n="5">Libera perdurat nullo cogente voluntas</l>
                    <l xml:id="d003l135" n="6">Aurigaeque instar frena gubernat equi.</l>
                    <lb/>
                </div2>
                <div2 xml:id="003c014" type="carmen">
                    <head>
                        <abbr>14</abbr>
                    </head>
                    <p xml:id="d003l136" n="tit.">14. nihil est virtute formosior</p>
                    <l xml:id="d003l137" n="1">Corporeis cernat virtutem siquis ocellis,</l>
                    <l xml:id="d003l138" n="2">Virtutem incipiet preter amare nihil.</l>
                    <l xml:id="d003l139" n="3">Tantus enim splendor formoso fulgurat ore,</l>
                    <l xml:id="d003l140" n="4">Ut mutas etiam cogat amare feras.</l>
                    <l xml:id="d003l141" n="5">Ast animus noster, terrestri carcere septus,</l>
                    <l xml:id="d003l142" n="6">Terrestres sequitur, quis crucietur, opes.</l>
                    <lb/>
                </div2>
                <div2 xml:id="003c015" type="carmen">
                    <head>
                        <abbr>15</abbr>
                    </head>
                    <p xml:id="d003l143" n="tit.">15. contra calumniantes offitium scribae, | veluti Musarum contagium</p>
                    <l xml:id="d003l144" n="1">Quod sim tyrrheni me carpis scriba Leonis,</l>
                    <l xml:id="d003l145" n="2">Dicis et aonios me maculare choros:</l>
                    <l xml:id="d003l146" n="3">"Ocia Pyerides, secessum quaerit Apollo;</l>
                    <l xml:id="d003l147" n="4">Cur facis in medio carmina multa foro?"</l>
                    <l xml:id="d003l148" n="5">Quid faciam? Nullus Mecenas, Pollio nullus</l>
                    <l xml:id="d003l149" n="6">Praemia nunc doctis vatibus ulla dedit.</l>
                    <l xml:id="d003l150" n="7">Circunstant uxor, nati querulique nepotes,</l>
                    <l xml:id="d003l151" n="8">Et solito fiscus plura tributa petit.</l>
                    <l xml:id="d003l152" n="9">Silius altiloquo cantavit proelia versu:</l>
                    <l xml:id="d003l153" n="10">Saepe tamen causas egit et ipse foro.</l>
                    <l xml:id="d003l154" n="11">Nos quoque magnanimi ter quinque volumina Carli</l>
                    <l xml:id="d003l155" n="12">Et charae patriae scripsimus historiam.</l>
                    <l xml:id="d003l156" n="13">Siquis Mecenas concederet ocia, tunc me</l>
                    <l xml:id="d003l157" n="14">Aspiceres silvas praeposuisse foro.</l>
                    <lb/>
                </div2>
                <div2 xml:id="003c016" type="carmen">
                    <head>
                        <abbr>16</abbr>
                    </head>
                    <p xml:id="d003l158" n="tit.">16. omnes libertatem et patriam amissam | recuperare nituntur, excepta peccatrice anima</p>
                    <l xml:id="d003l159" n="1">Quisquis ob invidiam patria procul exul agatur,</l>
                    <l xml:id="d003l160" n="2">Ad reditum moestus permanet usque suum;</l>
                    <l xml:id="d003l161" n="3">Exquirit solersque vias considerat omnes</l>
                    <l xml:id="d003l162" n="4">Antiquae ut repetat dulcia tecta domi.</l>
                    <l xml:id="d003l163" n="5">Quid facient homines vitiorum pondere pressi,</l>
                    <l xml:id="d003l164" n="6">Si praeclusa fugam quaerere bruta solent?</l>
                    <l xml:id="d003l165" n="7">Ast anima aethereo deiecta ob crimina caelo</l>
                    <l xml:id="d003l166" n="8">Non curat reditum, sed fugitiva iacet.</l>
                    <l xml:id="d003l167" n="9">Heu, quale amisit regnum, quam perdidit urbem,</l>
                    <l xml:id="d003l168" n="10">Libera! Nunc atro carcere moeret inops.</l>
                    <lb/>
                </div2>
                <div2 xml:id="003c017" type="carmen">
                    <head>
                        <abbr>17</abbr>
                    </head>
                    <p xml:id="d003l169" n="tit.">17. contra superbos qui propriis meritis | coeli honorem consequi credunt</p>
                    <l xml:id="d003l170" n="1">Quis neget esse nefas celi sibi poscere honorem</l>
                    <l xml:id="d003l171" n="2">Et proprio merito praemia tanta sequi?</l>
                    <l xml:id="d003l172" n="3">Hic fastus primum deiecit daemona caelo,</l>
                    <l xml:id="d003l173" n="4">Qui sibi delegit celso Aquilone thronos.</l>
                    <l xml:id="d003l174" n="5">Participes tamen esse Dei regnique superni</l>
                    <l xml:id="d003l175" n="6">Possumus; hoc Christi gratia magna dabit.</l>
                    <l xml:id="d003l176" n="7">Quisquis amat Christum solum caeli incola fiet;</l>
                    <l xml:id="d003l177" n="8">Rivalem patitur non Deus esse sibi.</l>
                    <l xml:id="d003l178" n="9">Vult Deus ut nitido sit amans fulgentior auro;</l>
                    <l xml:id="d003l179" n="10">Vel minimam Iesus respuit ille notam.</l>
                    <lb/>
                </div2>
                <div2 xml:id="003c018" type="carmen">
                    <head>
                        <abbr>18</abbr>
                    </head>
                    <p xml:id="d003l180" n="tit.">18. cur amantes pallescunt | et in rebus amatis convertuntur</p>
                    <l xml:id="d003l181" n="1">Scis quia pallet amans? Alieno in corpore vivit.</l>
                    <l xml:id="d003l182" n="2">Egrediente anima, pectora pallor obit.</l>
                    <l xml:id="d003l183" n="3">Et merito attonitum et sine sensu cernis amantem:</l>
                    <l xml:id="d003l184" n="4">Mens abit et sequitur semper amoris iter.</l>
                    <l xml:id="d003l185" n="5">Vertitur omnis amans, mihi crede, in rebus amatis:</l>
                    <l xml:id="d003l186" n="6">Foemina diligitur? Foemina amator erit.</l>
                    <l xml:id="d003l187" n="7">Aurum diligitur? Fulvum vertetur in aurum.</l>
                    <l xml:id="d003l188" n="8">Diligitur Christus? Christus amator erit.</l>
                    <l xml:id="d003l189" n="9">Si vis ergo Deus fieri, vis incola coeli,</l>
                    <l xml:id="d003l190" n="10">Toto animo et tota dilige mente Deum.</l>
                    <lb/>
                </div2>
                <div2 xml:id="003c019" type="carmen">
                    <head>
                        <abbr>19</abbr>
                    </head>
                    <p xml:id="d003l191" n="tit.">19. cur rus Ugolinus petat, relicta urbe</p>
                    <l xml:id="d003l192" n="1">Inquiris causam, sociis atque urbe relicta,</l>
                    <l xml:id="d003l193" n="2">Cur villae Aequoreae sordida tecta petam;</l>
                    <l xml:id="d003l194" n="3">Me segnem vilemque vocas, industria cum sit</l>
                    <l xml:id="d003l195" n="4">Nota mea, atque urbis possit habere decus.</l>
                    <l xml:id="d003l196" n="5">"Tu ne armenta viris preponis et urbibus agros?</l>
                    <l xml:id="d003l197" n="6">Non cives, sed erit rustica turba comes".</l>
                    <l xml:id="d003l198" n="7">Ignoras ruris quam sit iocunda voluptas,</l>
                    <l xml:id="d003l199" n="8">Quam suave in silvis Calliopea canat.</l>
                    <l xml:id="d003l200" n="9">Hic dictante mihi modulabor carmina Phoebo,</l>
                    <l xml:id="d003l201" n="10">Eripiet mentem cura nec ulla meam.</l>
                    <l xml:id="d003l202" n="11">Et iam tempus adest victricia pandere bella</l>
                    <l xml:id="d003l203" n="12">Et Carlo extremam iam posuisse manum;</l>
                    <l xml:id="d003l204" n="13">Prodire in lucem iam nostra epigrammata poscunt:</l>
                    <l xml:id="d003l205" n="14">Sunt prius in certos distribuenda libros.</l>
                    <l xml:id="d003l206" n="15">Vix semel invitus Romam accedebat in anno</l>
                    <l xml:id="d003l207" n="16">Campanis latuit cum Maro solus agris.</l>
                    <l xml:id="d003l208" n="17">Musarum me raptat amor, non gloria vulgi;</l>
                    <l xml:id="d003l209" n="18">Quasque omnes cupiunt, non ego miror opes.</l>
                    <lb/>
                </div2>
                <div2 xml:id="003c020" type="carmen">
                    <head>
                        <abbr>20</abbr>
                    </head>
                    <p xml:id="d003l210" n="tit.">20. de Academia, Platonis villa, et Equorea Verini</p>
                    <l xml:id="d003l211" n="1">Doctrinae officeret ruris ne blanda voluptas,</l>
                    <l xml:id="d003l212" n="2">Pestiferos sapiens atticus emit agros,</l>
                    <l xml:id="d003l213" n="3">Discendi ut solo iuvenes caperentur amore,</l>
                    <l xml:id="d003l214" n="4">Ut fieret frugi sobria vita magis.</l>
                    <l xml:id="d003l215" n="5">Sic meruit foelix aeternum Academia nomen</l>
                    <l xml:id="d003l216" n="6">Et nulli fama villa secunda fuit.</l>
                    <l xml:id="d003l217" n="7">Aequorea est nobis Caiano proxima colli</l>
                    <l xml:id="d003l218" n="8">Villa vetus, prisci, tecta paterna, lares,</l>
                    <l xml:id="d003l219" n="9">Quos rigat aeternis rivus gelidissimus undis;</l>
                    <l xml:id="d003l220" n="10">Non hic pegaseo nomen habere sinit.</l>
                    <l xml:id="d003l221" n="11">Hunc ego crediderim et fama est, Helicone relicto,</l>
                    <l xml:id="d003l222" n="12">Pyeridum sacros nunc habitare choros.</l>
                    <lb/>
                </div2>
                <div2 xml:id="003c021" type="carmen">
                    <head>
                        <abbr>21</abbr>
                    </head>
                    <p xml:id="d003l223" n="tit.">21. contra maledicum et aliena vitia perscrutantem</p>
                    <l xml:id="d003l224" n="1">Quam nimium cernis nitido procedere vultu,</l>
                    <l xml:id="d003l225" n="2">Ad moechum haec (subito) dirigit (inquis) iter.</l>
                    <l xml:id="d003l226" n="3">Quae nullo faciem depinxit squalida fuco,</l>
                    <l xml:id="d003l227" n="4">Hypocritam carpis, nunc sine mente vocas.</l>
                    <l xml:id="d003l228" n="5">Quae ridet, fatuam dicis; si fronte severa est,</l>
                    <l xml:id="d003l229" n="6">Torva haec caucaseae tygridis ora gerit.</l>
                    <l xml:id="d003l230" n="7">Si loquitur, garrire putas; sin rarius inquit,</l>
                    <l xml:id="d003l231" n="8">Silvestri damnas rusticitate rudem.</l>
                    <l xml:id="d003l232" n="9">Vicinum an nescis vitium virtutibus esse?</l>
                    <l xml:id="d003l233" n="10">Quid non lingua potest carpere iniqua boni?</l>
                    <l xml:id="d003l234" n="11">Si renes solusque Deus praecordia noscit,</l>
                    <l xml:id="d003l235" n="12">Dic mihi, quo mens est indice nota tibi?</l>
                    <lb/>
                </div2>
                <div2 xml:id="003c022" type="carmen">
                    <head>
                        <abbr>22</abbr>
                    </head>
                    <p xml:id="d003l236" n="tit.">22. de laudibus sui saeculi | et de ingratitudine principum</p>
                    <l xml:id="d003l237" n="1">Artem nutrit honor cunctique cupidine laudis</l>
                    <l xml:id="d003l238" n="2">Contendunt primae sortis habere locum.</l>
                    <l xml:id="d003l239" n="3">Debita virtuti si desint praemia, nullos</l>
                    <l xml:id="d003l240" n="4">Artibus invenies invigilare bonis.</l>
                    <l xml:id="d003l241" n="5">Tam claris ornata viris nunc saecula cum sint,</l>
                    <l xml:id="d003l242" n="6">Cur dantur meritis dona minora suis?</l>
                    <l xml:id="d003l243" n="7">Nunc sunt philosophi insignes doctique poetae,</l>
                    <l xml:id="d003l244" n="8">Plurimus orator, plurimus historicus.</l>
                    <l xml:id="d003l245" n="9">Cum saeclis nostris Augusti tempora cedant,</l>
                    <l xml:id="d003l246" n="10">Deficit Hetruscis solus hetruscus eques.</l>
                    <lb/>
                </div2>
                <div2 xml:id="003c023" type="carmen">
                    <head>
                        <abbr>23</abbr>
                    </head>
                    <p xml:id="d003l247" n="tit.">23. de pictoribus et scultoribus florentinis | qui priscis graecis equiperari possunt</p>
                    <l xml:id="d003l248" n="1">Prothogenem Rhodii tabula mirantur in una:</l>
                    <l xml:id="d003l249" n="2">Vix annis illam pinxerat ille decem.</l>
                    <l xml:id="d003l250" n="3">Nicomacus contra velox monimenta poetae</l>
                    <l xml:id="d003l251" n="4">Egregium parvo tempore fecit opus.</l>
                    <l xml:id="d003l252" n="5">Parrhasiusque ephesus sic mira excelluit arte,</l>
                    <l xml:id="d003l253" n="6">Simitriae primum cui tribuere decus.</l>
                    <l xml:id="d003l254" n="7">Hos olim multis produxit Graecia saeclis,</l>
                    <l xml:id="d003l255" n="8">Et paria ingeniis dona fuere suis.</l>
                    <l xml:id="d003l256" n="9">At nunc pictores huius si temporis omnes</l>
                    <l xml:id="d003l257" n="10">Vidisset, quanta hos Graecia laude canat!</l>
                    <l xml:id="d003l258" n="11">Quos uno una parens genuit, Florentia, saeclo,</l>
                    <l xml:id="d003l259" n="12">Quos ausim grais aequiperare viris.</l>
                    <l xml:id="d003l260" n="13">Sunt gemini insignes Pullo cognomine fratres,</l>
                    <l xml:id="d003l261" n="14">Quorum alter pictor, scultor uterque bonus.</l>
                    <l xml:id="d003l262" n="15">Spirantes fundit vultus Antonius aere</l>
                    <l xml:id="d003l263" n="16">Signaque de molli vivida fingit humo.</l>
                    <l xml:id="d003l264" n="17">Nec minor est Phydia noster Verrochius: uno</l>
                    <l xml:id="d003l265" n="18">Hoc superat, quoniam pingit et aera liquat.</l>
                    <l xml:id="d003l266" n="19">Quis fuerit scultor nostra Donatus in urbe,</l>
                    <l xml:id="d003l267" n="20">Testantur nomen, vivida saxa, suum.</l>
                    <l xml:id="d003l268" n="21">Nec Desiderio spiranti marmore maior</l>
                    <l xml:id="d003l269" n="22">Thebanus Scopas Prassitelesque fuit.</l>
                    <l xml:id="d003l270" n="23">Aequarique sibi non indignetur Apelles</l>
                    <l xml:id="d003l271" n="24">Sandrum: iam notum est nomen ubique suum.</l>
                    <l xml:id="d003l272" n="25">Eracleota licet Zeusis bene pinxeris uvas,</l>
                    <l xml:id="d003l273" n="26">Haud tamen est tuscus Vincius arte minor.</l>
                    <l xml:id="d003l274" n="27">Nec te pictoris sobolem, memorande Philippe,</l>
                    <l xml:id="d003l275" n="28">Praeteream: primum dignus habere locum.</l>
                    <l xml:id="d003l276" n="29">Sed longum numerare omnes, nec temporis huius,</l>
                    <l xml:id="d003l277" n="30">Quorum cum tabulis fama perennis erit.</l>
                    <lb/>
                </div2>
                <div2 xml:id="003c024" type="carmen">
                    <head>
                        <abbr>24</abbr>
                    </head>
                    <p xml:id="d003l278" n="tit.">24. quanta sit aviditas requirendi Deum</p>
                    <l xml:id="d003l279" n="1">Ut cervus sitibundus aquam fontemque requirit,</l>
                    <l xml:id="d003l280" n="2">Sic anima ad Christum nunc mea quaerit iter.</l>
                    <l xml:id="d003l281" n="3">Arrida ceu tellus caeli desiderat imbrem,</l>
                    <l xml:id="d003l282" n="4">Sic rorem expectant arrida corda Dei.</l>
                    <lb/>
                </div2>
                <div2 xml:id="003c025" type="carmen">
                    <head>
                        <abbr>25</abbr>
                    </head>
                    <p xml:id="d003l283" n="tit.">25. Deus non est auctor culpae in aliquo, | sed penae exactor</p>
                    <l xml:id="d003l284" n="1">Crimina si iustis punit Deus omnia poenis,</l>
                    <l xml:id="d003l285" n="2">Non igitur nostri criminis auctor erit.</l>
                    <l xml:id="d003l286" n="3">Non culpae causa est, sed penae acerrimus auctor;</l>
                    <l xml:id="d003l287" n="4">Non mala, sed poenas exigit ipse Deus.</l>
                    <lb/>
                </div2>
                <div2 xml:id="003c026" type="carmen">
                    <head>
                        <abbr>26</abbr>
                    </head>
                    <p xml:id="d003l288" n="tit.">26. de laudibus Danthis Aldigherii florentini, | poetae praeclarissimi</p>
                    <l xml:id="d003l289" n="1">Quisquis inexpliciti divina volumina Danthis</l>
                    <l xml:id="d003l290" n="2">Pellegat, hoc dicet doctius esse nihil.</l>
                    <l xml:id="d003l291" n="3">Quicquid Aristoteles, quicquid sacra pagina dicit</l>
                    <l xml:id="d003l292" n="4">Cantavit, tusco disposuitque pede.</l>
                    <l xml:id="d003l293" n="5">Virgiliumque aequat, prisco nec cedit Homero,</l>
                    <l xml:id="d003l294" n="6">Et mathematicis ille vel ille minor.</l>
                    <l xml:id="d003l295" n="7">Salve, tyrrheni decus immortale Leonis!</l>
                    <l xml:id="d003l296" n="8">Salve, pierii fama decusque chori!</l>
                    <lb/>
                </div2>
                <div2 xml:id="003c027" type="carmen">
                    <head>
                        <abbr>27</abbr>
                    </head>
                    <p xml:id="d003l297" n="tit.">27. in laudem Francisci Petrarchae, | poetae florentini eloquentissimi</p>
                    <l xml:id="d003l298" n="1">Carmina facundi releget qui tersa Petrarchae,</l>
                    <l xml:id="d003l299" n="2">Dicet pindaricos aequiperasse pedes,</l>
                    <l xml:id="d003l300" n="3">Torrentis de more ruat cadmeius heros</l>
                    <l xml:id="d003l301" n="4">Et licet ingenti spiritus ore tonet.</l>
                    <l xml:id="d003l302" n="5">Romano romana pede et Carthaginis arma</l>
                    <l xml:id="d003l303" n="6">Scripsit, sed tusco clarior ore nitet;</l>
                    <l xml:id="d003l304" n="7">Primus et in lucem post annos mille latinam</l>
                    <l xml:id="d003l305" n="8">Restituit linguam restituitque decus.</l>
                    <lb/>
                </div2>
                <div2 xml:id="003c028" type="carmen">
                    <head>
                        <abbr>28</abbr>
                    </head>
                    <p xml:id="d003l306" n="tit.">28. de Marsilio Ficinio florentino, | platonico doctissimo</p>
                    <l xml:id="d003l307" n="1">Verterat aeternum Ficinius ipse Platona</l>
                    <l xml:id="d003l308" n="2">In Latium; nobis non satis istud erat,</l>
                    <l xml:id="d003l309" n="3">Ni silva e magna, perplexa enygmata solvens,</l>
                    <l xml:id="d003l310" n="4">In breviore libro disposuisset opus.</l>
                    <l xml:id="d003l311" n="5">Inspexitque animum penitus mentemque Platonis</l>
                    <l xml:id="d003l312" n="6">Ausoniisque viris ista legenda dedit.</l>
                    <l xml:id="d003l313" n="7">Memphitici vertit divina volumina vatis</l>
                    <l xml:id="d003l314" n="8">Vix iuvenis; iam tunc nomine clarus erat.</l>
                    <l xml:id="d003l315" n="9">Fecit et egregium de relligione volumen,</l>
                    <l xml:id="d003l316" n="10">Convincens Christi vera fuisse sacra.</l>
                    <l xml:id="d003l317" n="11">Scribit adhuc longumque extendit nomen in aevum;</l>
                    <l xml:id="d003l318" n="12">Fama perennis erit, sit sibi longa dies.</l>
                    <lb/>
                </div2>
                <div2 xml:id="003c029" type="carmen">
                    <head>
                        <abbr>29</abbr>
                    </head>
                    <p xml:id="d003l319" n="tit.">29. ad Christophorum Landinum, | poetam et rhetorem florentinum insignem</p>
                    <l xml:id="d003l320" n="1">Insignis rhetor lingua, Landine, canora,</l>
                    <l xml:id="d003l321" n="2">Ceu patri debet nostra iuventa tibi.</l>
                    <l xml:id="d003l322" n="3">Fidus es interpres vatum, Landine poeta;</l>
                    <l xml:id="d003l323" n="4">In dubio prosa promptior an ne pede es.</l>
                    <l xml:id="d003l324" n="5">Explicuit nobis oscura volumina Danthis</l>
                    <l xml:id="d003l325" n="6">Eternaeque animae nobile fecit opus.</l>
                    <l xml:id="d003l326" n="7">Explicuit Flaccum et magni figmenta Maronis,</l>
                    <l xml:id="d003l327" n="8">Et scripsit lyrico carmina multa pede,</l>
                    <l xml:id="d003l328" n="9">Et teneros elegos scripsit de more Properti,</l>
                    <l xml:id="d003l329" n="10">Quis Sandrae nomen notius est Helene.</l>
                    <l xml:id="d003l330" n="11">Pyeridum, Landine, decus, tibi Nestoris annos</l>
                    <l xml:id="d003l331" n="12">Exhibeat vacuis parca benigna colis.</l>
                    <lb/>
                </div2>
                <div2 xml:id="003c030" type="carmen">
                    <head>
                        <abbr>30</abbr>
                    </head>
                    <p xml:id="d003l332" n="tit.">30. ad amicum, quo pacto valitudinem conservet</p>
                    <l xml:id="d003l333" n="1">Qui superare cupis cumeae saecula vatis</l>
                    <l xml:id="d003l334" n="2">Parcarumque omnes evacuare colos,</l>
                    <l xml:id="d003l335" n="3">Inmites nunquam arrodant tua pectora curae;</l>
                    <l xml:id="d003l336" n="4">Sit modicus somnus, sit tibi rara Venus.</l>
                    <l xml:id="d003l337" n="5">Nil nimium cupias; epulis sit mensa modestis;</l>
                    <l xml:id="d003l338" n="6">Non externa tuam temperet uva sitim,</l>
                    <l xml:id="d003l339" n="7">Sed modica et mista et nostris in montibus orta.</l>
                    <l xml:id="d003l340" n="8">Non caro, sed faciles praebeat herba dapes.</l>
                    <l xml:id="d003l341" n="9">Ad plenum nunquam ventrem saturabis hiantem:</l>
                    <l xml:id="d003l342" n="10">Ponatur stomaco sarcina parva tuo.</l>
                    <l xml:id="d003l343" n="11">Ocia vitabis nimis enervantia corpus;</l>
                    <l xml:id="d003l344" n="12">Et nimius ledit corpora fessa labor.</l>
                    <l xml:id="d003l345" n="13">Sis letus, pestem fugias, serusque redibis;</l>
                    <l xml:id="d003l346" n="14">Ne ve gulam irrites: sit coquus ipsa fames.</l>
                    <l xml:id="d003l347" n="15">Effugiant auram sudore madentia membra:</l>
                    <l xml:id="d003l348" n="16">Nanque cohit laesus frigore saepe cruor.</l>
                    <l xml:id="d003l349" n="17">Haec faciens, vinces longevi Nestoris annos;</l>
                    <l xml:id="d003l350" n="18">Vix solvet corpus longa senecta tuum.</l>
                    <lb/>
                </div2>
                <div2 xml:id="003c031" type="carmen">
                    <head>
                        <abbr>31</abbr>
                    </head>
                    <p xml:id="d003l351" n="tit.">31. ad Bernardum Adimarium amicissimum</p>
                    <l xml:id="d003l352" n="1">Adimar, electos inter numerande sodales,</l>
                    <l xml:id="d003l353" n="2">Accipe Verini carmina pauca tui.</l>
                    <l xml:id="d003l354" n="3">Ne doleas ad te quod raro epigrammata mittam;</l>
                    <l xml:id="d003l355" n="4">Da veniam nobis: scribis et ipse nihil.</l>
                    <lb/>
                </div2>
                <div2 xml:id="003c032" type="carmen">
                    <head>
                        <abbr>32</abbr>
                    </head>
                    <p xml:id="d003l356" n="tit.">32. ad Bernardum Adimarium, | de commoditatibus iuvenum sui temporis | ad studia humanitatis</p>
                    <l xml:id="d003l357" n="1">Si nunc tam claros cernis, Bernarde, poetas,</l>
                    <l xml:id="d003l358" n="2">Non mirum, si nunc cernis et hystoricos.</l>
                    <l xml:id="d003l359" n="3">Oppida Cecropidum prisci petiere Quirites,</l>
                    <l xml:id="d003l360" n="4">Discere socraticos cum voluere libros</l>
                    <l xml:id="d003l361" n="5">Et linguam graecam et magnos cognoscere vates,</l>
                    <l xml:id="d003l362" n="6">Et quicquid grai composuere viri.</l>
                    <l xml:id="d003l363" n="7">Romani iuvenes didicere in Pallados urbe;</l>
                    <l xml:id="d003l364" n="8">Exhibuit doctos rhetoras ipsa Rhodos.</l>
                    <l xml:id="d003l365" n="9">At divum ritus et sacri fulminis artes,</l>
                    <l xml:id="d003l366" n="10">Attica Syllanidum verba propago refert.</l>
                    <l xml:id="d003l367" n="11">Non opus est graias nostris petere amplius urbes;</l>
                    <l xml:id="d003l368" n="12">Doctrinis variis hic vigilare licet.</l>
                    <l xml:id="d003l369" n="13">Est hic Landinus magnique interpres Homeri,</l>
                    <l xml:id="d003l370" n="14">Musarum aeternus Politianus honor,</l>
                    <l xml:id="d003l371" n="15">Retor et insignis facundo Fontius ore,</l>
                    <l xml:id="d003l372" n="16">Marsiliusque hic est, alter et ipse Plato.</l>
                    <l xml:id="d003l373" n="17">Est hic Demetrius doctis oriundus Athenis,</l>
                    <l xml:id="d003l374" n="18">Enodans quicquid scripsit Aristoteles.</l>
                    <l xml:id="d003l375" n="19">Ni tibi defueris, Syllae generosa propago,</l>
                    <l xml:id="d003l376" n="20">Romanos poteris equiperare patres.</l>
                    <lb/>
                </div2>
                <div2 xml:id="003c033" type="carmen">
                    <head>
                        <abbr>33</abbr>
                    </head>
                    <p xml:id="d003l377" n="tit.">33. de ingratitudine hominum adversus Deum</p>
                    <l xml:id="d003l378" n="1">Firmavit terram Deus atque extendit Holympum;</l>
                    <l xml:id="d003l379" n="2">Ornavit miris rebus utrunque locum.</l>
                    <l xml:id="d003l380" n="3">Arboribus sua poma dedit, sua gramina campis</l>
                    <l xml:id="d003l381" n="4">Aridaque infusis arva rigavit aquis.</l>
                    <l xml:id="d003l382" n="5">Plurimaque accendit sublimi lumina caelo,</l>
                    <l xml:id="d003l383" n="6">Esset ut alterna lampade clarus apex.</l>
                    <l xml:id="d003l384" n="7">Mensque data est homini cunctis prestantior astris;</l>
                    <l xml:id="d003l385" n="8">Nanque animus vera est noster imago Dei.</l>
                    <l xml:id="d003l386" n="9">Omniaque imperio nostro parentia fecit</l>
                    <l xml:id="d003l387" n="10">Subiecitque hominum sub pede cuncta Deus.</l>
                    <l xml:id="d003l388" n="11">Nos tamen ingrati, post munera tanta recepta,</l>
                    <l xml:id="d003l389" n="12">Ulterius petimus praemia plura dari.</l>
                    <lb/>
                </div2>
                <div2 xml:id="003c034" type="carmen">
                    <head>
                        <abbr>34</abbr>
                    </head>
                    <p xml:id="d003l390" n="tit.">34. qui se non odit propter Christum | et non est mundus, foelix esse non potest</p>
                    <l xml:id="d003l391" n="1">Ille mihi foelix ac rege beatior omni est,</l>
                    <l xml:id="d003l392" n="2">Qui corde et puro diligit ore Deum.</l>
                    <l xml:id="d003l393" n="3">Qui se non odit Crucifixi propter amorem,</l>
                    <l xml:id="d003l394" n="4">Ille mihi indignus visus amore Dei est.</l>
                    <lb/>
                </div2>
                <div2 xml:id="003c035" type="carmen">
                    <head>
                        <abbr>35</abbr>
                    </head>
                    <p xml:id="d003l395" n="tit.">35. debet homo non tanquam mercennarius, | sed tanquam filius Patri Aeterno servire et parere</p>
                    <l xml:id="d003l396" n="1">Quid dicis, quid ineptis, homo? Quid munera poscis?</l>
                    <l xml:id="d003l397" n="2">Servili nati conditione sumus,</l>
                    <l xml:id="d003l398" n="3">Serviat ut Domino et Christi praecepta sequatur;</l>
                    <l xml:id="d003l399" n="4">Aeterni servum sit satis esse Dei.</l>
                    <l xml:id="d003l400" n="5">"Munera magna Deus dabit" inquis "et incola fiam</l>
                    <l xml:id="d003l401" n="6">Mox caeli"; meritis non dabit ista tuis!</l>
                    <l xml:id="d003l402" n="7">Magnificus veluti, non quod mereamur habere,</l>
                    <l xml:id="d003l403" n="8">Rex famulis fidis maxima dona dabit.</l>
                    <l xml:id="d003l404" n="9">Non viles servos, sed pignora chara vocavit,</l>
                    <l xml:id="d003l405" n="10">Fecit et haeredes participesque sui.</l>
                    <lb/>
                </div2>
                <div2 xml:id="003c036" type="carmen">
                    <head>
                        <abbr>36</abbr>
                    </head>
                    <p xml:id="d003l406" n="tit.">36. qui servit alicui mercede et non amore, | non est dignus amari ab eo</p>
                    <l xml:id="d003l407" n="1">Qui non mercedis studio, sed amore placendi</l>
                    <l xml:id="d003l408" n="2">Obsequitur, domino charior ille suo est.</l>
                    <l xml:id="d003l409" n="3">Maiorique Deus reddet sibi foenore fructum;</l>
                    <l xml:id="d003l410" n="4">Praemia perspecta multiplicata fide.</l>
                    <lb/>
                </div2>
                <div2 xml:id="003c037" type="carmen">
                    <head>
                        <abbr>37</abbr>
                    </head>
                    <p xml:id="d003l411" n="tit.">37. non debemus perscrutari arcana iudicia Dei, | murmurantes de foelicitate improborum</p>
                    <l xml:id="d003l412" n="1">Quid quereris? Cur saepe negas mortalia curae</l>
                    <l xml:id="d003l413" n="2">Esse Deo? Videas cum mala multa bonis,</l>
                    <l xml:id="d003l414" n="3">Attollique malos cernas in culmine rerum</l>
                    <l xml:id="d003l415" n="4">Depressosque bonos? Respicit ista Deus.</l>
                    <l xml:id="d003l416" n="5">Unde nefas tantum audaci prorumpit ab ore,</l>
                    <l xml:id="d003l417" n="6">Iudicium ut tentes, improbe, nosse dei?</l>
                    <l xml:id="d003l418" n="7">Tu vilis vermis, tu parvus homuncio cum sis,</l>
                    <l xml:id="d003l419" n="8">Arcana inquires, ambitiose, Dei?</l>
                    <lb/>
                </div2>
                <div2 xml:id="003c038" type="carmen">
                    <head>
                        <abbr>38</abbr>
                    </head>
                    <p xml:id="d003l420" n="tit.">38. ad Franciscum amicum, | cupientem scire causas inundationis Nili</p>
                    <l xml:id="d003l421" n="1">Memphiticis nuper veniens Franciscus ab oris,</l>
                    <l xml:id="d003l422" n="2">Niliacae causam scire volebat aquae:</l>
                    <l xml:id="d003l423" n="3">"Cur tegitur Nili Egyptus stagnantibus undis,</l>
                    <l xml:id="d003l424" n="4">Illic si nullis imbribus arva madent?"</l>
                    <l xml:id="d003l425" n="5">Cum rapidus torret flaventes Syrius agros,</l>
                    <l xml:id="d003l426" n="6">Aethiopum num tunc intepuere nives?</l>
                    <l xml:id="d003l427" n="7">Aethesiis nunquid velut obice flantibus amnis</l>
                    <l xml:id="d003l428" n="8">Auctus, limosis omnia replet aquis?</l>
                    <l xml:id="d003l429" n="9">Antipodum ne imis bruma caput exerit oris</l>
                    <l xml:id="d003l430" n="10">Aestatisque ad nos tempore portat aquas?</l>
                    <l xml:id="d003l431" n="11">Veri causa latet; nemo vidisse fatetur</l>
                    <l xml:id="d003l432" n="12">Caelestis fluvius traxerit unde caput.</l>
                    <lb/>
                </div2>
                <div2 xml:id="003c039" type="carmen">
                    <head>
                        <abbr>39</abbr>
                    </head>
                    <p xml:id="d003l433" n="tit.">39. de iniquo iudicio Pythii Apollinis | inter Dorilaum et Archelaum</p>
                    <l xml:id="d003l434" n="1">Quem bello Dorilaus sparthanus coeperat agrum,</l>
                    <l xml:id="d003l435" n="2">Hunc sibi respondens iussit Apollo dari.</l>
                    <l xml:id="d003l436" n="3">Archelaus partem predae campique petebat;</l>
                    <l xml:id="d003l437" n="4">Arbiter at partem Phoebus utranque petit.</l>
                    <l xml:id="d003l438" n="5">Hoc aliquis nostrum si dixerit, improbus esset;</l>
                    <l xml:id="d003l439" n="6">Sed, postquam fecit Pythius, ergo placet.</l>
                    <lb/>
                </div2>
                <div2 xml:id="003c040" type="carmen">
                    <head>
                        <abbr>40</abbr>
                    </head>
                    <p xml:id="d003l440" n="tit.">40. de nequitia Iovis cretensis, | quem stulta gentilitas regem deorum coluit</p>
                    <l xml:id="d003l441" n="1">Formosum ut vidit Ganimedem Iupiter Ida,</l>
                    <l xml:id="d003l442" n="2">Hunc aquilae raptum vexit ad astra pede,</l>
                    <l xml:id="d003l443" n="3">Submotaque Hebe multumque fremente sorore</l>
                    <l xml:id="d003l444" n="4">Pincernam hunc fecit participemque thori.</l>
                    <l xml:id="d003l445" n="5">Agnovit Ledam sub pennis moechus oloris;</l>
                    <l xml:id="d003l446" n="6">In Danae fulvo decidit imbre sinum.</l>
                    <l xml:id="d003l447" n="7">Nil agis, Acrisii: custodes, moenia, turres</l>
                    <l xml:id="d003l448" n="8">Vincit et armatos aurea virga duces.</l>
                    <l xml:id="d003l449" n="9">Europam torvi rapuit sub imagine tauri:</l>
                    <l xml:id="d003l450" n="10">Pars orbis stupro tertia nomen habet!</l>
                    <l xml:id="d003l451" n="11">Saturnumque patrem regno, crudelis, abegit:</l>
                    <l xml:id="d003l452" n="12">Et Superum rector dicitur atque pater.</l>
                    <l xml:id="d003l453" n="13">Tanta ne mortales tegit ignorantia veri</l>
                    <l xml:id="d003l454" n="14">Ut parricidae sint data templa Iovi,</l>
                    <l xml:id="d003l455" n="15">Ut veteres regem terrae caelique putarint</l>
                    <l xml:id="d003l456" n="16">Qui tam deformi crimine notus erat?</l>
                    <l xml:id="d003l457" n="17">Non scelus hoc ingens, non est dementia summa,</l>
                    <l xml:id="d003l458" n="18">Quod sit turpe viris, id dare caelicolis?</l>
                    <lb/>
                </div2>
                <div2 xml:id="003c041" type="carmen">
                    <head>
                        <abbr>41</abbr>
                    </head>
                    <p xml:id="d003l459" n="tit.">41. coeteri dii falsi sunt; | solus Christus est verus et unicus Deus</p>
                    <l xml:id="d003l460" n="1">Ob galeam inventamque hastam, coluere Pelasgi</l>
                    <l xml:id="d003l461" n="2">Pallada, divinum ceu docuisset opus.</l>
                    <l xml:id="d003l462" n="3">Mars quia bellipotens evertat funditus urbes,</l>
                    <l xml:id="d003l463" n="4">Sunt illi in multis templa dicata locis.</l>
                    <l xml:id="d003l464" n="5">Arcades insignem coluere Athlantida furtis;</l>
                    <l xml:id="d003l465" n="6">Primitias Veneri cypria virgo dabat.</l>
                    <l xml:id="d003l466" n="7">Quid tibi sarmaticae narrem fera sacra Dianae?</l>
                    <l xml:id="d003l467" n="8">Grata deae fuerat victima caesus homo.</l>
                    <l xml:id="d003l468" n="9">Quid tibi mille deos referam ritusque sacrorum?</l>
                    <l xml:id="d003l469" n="10">Invenere suum crimina quaeque deum.</l>
                    <l xml:id="d003l470" n="11">Plurima quid narrem stulti portenta Canopi,</l>
                    <l xml:id="d003l471" n="12">Cui taurus numen, cui cocodrillus erat?</l>
                    <l xml:id="d003l472" n="13">Affulsit tandem Christi mortalibus astrum,</l>
                    <l xml:id="d003l473" n="14">Ostendens vera relligione deum.</l>
                    <lb/>
                </div2>
                <div2 xml:id="003c042" type="carmen">
                    <head>
                        <abbr>42</abbr>
                    </head>
                    <p xml:id="d003l474" n="tit.">42. nudi nascimur; nihil hinc reportabimus</p>
                    <l xml:id="d003l475" n="1">Tu nihil huc nascens materno e ventre tulisti,</l>
                    <l xml:id="d003l476" n="2">Et nihil hinc alio, cum moriere, feres.</l>
                    <l xml:id="d003l477" n="3">Nudi nascuntur, nudi morientur et omnes;</l>
                    <l xml:id="d003l478" n="4">Quas tenet obsessas quisque relinquet opes.</l>
                    <lb/>
                </div2>
                <div2 xml:id="003c043" type="carmen">
                    <head>
                        <abbr>43</abbr>
                    </head>
                    <p xml:id="d003l479" n="tit.">43. sumus hic peregrini, | et nemo perdit quod non habuit</p>
                    <l xml:id="d003l480" n="1">Quid fles, quid quereris? Patriis procul exul ab oris,</l>
                    <l xml:id="d003l481" n="2">Te miseram externam quaerere dicis opem.</l>
                    <l xml:id="d003l482" n="3">An patria hic ulla est? Peregrini huc nascimur omnes!</l>
                    <l xml:id="d003l483" n="4">Quod non accepit, perdere nemo potest.</l>
                    <l xml:id="d003l484" n="5">Qui praesentis amat fugientia gaudia vitae,</l>
                    <l xml:id="d003l485" n="6">Eternae patriae hic hostis et exul erit.</l>
                    <lb/>
                </div2>
                <div2 xml:id="003c044" type="carmen">
                    <head>
                        <abbr>44</abbr>
                    </head>
                    <p xml:id="d003l486" n="tit.">44. ignavi principis impossibile est | non esse milites et servos pigros et desides</p>
                    <l xml:id="d003l487" n="1">Nunquam alacer servus domini reperitur inertis;</l>
                    <l xml:id="d003l488" n="2">Ignavi an miles principis acer erit?</l>
                    <l xml:id="d003l489" n="3">Qualescunque ducis mores sunt, turba sequetur;</l>
                    <l xml:id="d003l490" n="4">Iniusti domini servus iniquus erit.</l>
                    <l xml:id="d003l491" n="5">Maiora expectent proceres tormenta rapaces,</l>
                    <l xml:id="d003l492" n="6">Exemplis populo qui nocuere suis.</l>
                    <lb/>
                </div2>
                <div2 xml:id="003c045" type="carmen">
                    <head>
                        <abbr>45</abbr>
                    </head>
                    <p xml:id="d003l493" n="tit.">45. nihil violentum est perpetuum, | et peccati semper est finis pessimus</p>
                    <l xml:id="d003l494" n="1">Non est, crede mihi, violenta potentia longa</l>
                    <l xml:id="d003l495" n="2">Criminaque eventum non habuere bonum.</l>
                    <l xml:id="d003l496" n="3">Principiique mali peior solet exitus esse;</l>
                    <l xml:id="d003l497" n="4">Peccatum foelix non solet esse diu.</l>
                    <l xml:id="d003l498" n="5">Esse solet maior casus de montibus altis,</l>
                    <l xml:id="d003l499" n="6">Et ducibus raro mors sine caede fuit.</l>
                    <lb/>
                </div2>
                <div2 xml:id="003c046" type="carmen">
                    <head>
                        <abbr>46</abbr>
                    </head>
                    <p xml:id="d003l500" n="tit.">46. in maledicum qui putabat rem facilem | esse poetam bonum</p>
                    <l xml:id="d003l501" n="1">Esse putas parvi ingenii componere versus?</l>
                    <l xml:id="d003l502" n="2">Non nego, sed magni est scribere multa bene.</l>
                    <l xml:id="d003l503" n="3">Egregius vates multum sudavit et alsit;</l>
                    <l xml:id="d003l504" n="4">Abstinuit Baccho, vix sibi nota Venus.</l>
                    <l xml:id="d003l505" n="5">Saepe vigil totam scribendo carmina noctem</l>
                    <l xml:id="d003l506" n="6">Ducit; pro molli bibliotheca toro est.</l>
                    <l xml:id="d003l507" n="7">Non est vendibilis, non mercennaria virtus</l>
                    <l xml:id="d003l508" n="8">Est poesis; solum praemia fama datur.</l>
                    <l xml:id="d003l509" n="9">Invigilant studiis nulli, si praemia demas;</l>
                    <l xml:id="d003l510" n="10">Munere sublato, non iuvat ipse labor.</l>
                    <lb/>
                </div2>
                <div2 xml:id="003c047" type="carmen">
                    <head>
                        <abbr>47</abbr>
                    </head>
                    <p xml:id="d003l511" n="tit.">47. ad amicum, ne superbiat prospera fortuna</p>
                    <l xml:id="d003l512" n="1">Si tibi nunc vultu arridet fortuna sereno,</l>
                    <l xml:id="d003l513" n="2">Cras forsan pluviam nubilus Hauster aget.</l>
                    <l xml:id="d003l514" n="3">Deponas fastum! Nulli est fortuna perennis:</l>
                    <l xml:id="d003l515" n="4">Motat enim alternas, irrequieta, rotas.</l>
                    <l xml:id="d003l516" n="5">Vidi ego post longam consurgere bella quietem,</l>
                    <l xml:id="d003l517" n="6">Bellorum et finis pax quoque saepe fuit.</l>
                    <l xml:id="d003l518" n="7">Aequo animo sortem fortis tolerabit utranque;</l>
                    <l xml:id="d003l519" n="8">Solonis memori pectore verba tene.</l>
                    <lb/>
                </div2>
                <div2 xml:id="003c048" type="carmen">
                    <head>
                        <abbr>48</abbr>
                    </head>
                    <p xml:id="d003l520" n="tit.">48. nihil est iocundius amicitia, | conservatrice humanae societatis</p>
                    <l xml:id="d003l521" n="1">Siquid amicitia credis iocundius esse,</l>
                    <l xml:id="d003l522" n="2">Falleris: humani est foederis una fides.</l>
                    <l xml:id="d003l523" n="3">Quisquis amicitiam tollit, civilia bella</l>
                    <l xml:id="d003l524" n="4">Seminat; hic odii seva venena parit.</l>
                    <l xml:id="d003l525" n="5">Quid tu iocundo potes equiperare sodali,</l>
                    <l xml:id="d003l526" n="6">Quo sine nil poterit dulcius esse tibi?</l>
                    <l xml:id="d003l527" n="7">Tu veterem et fidum spernis, crudelis, amicum,</l>
                    <l xml:id="d003l528" n="8">Et cum fortuna vertis amicitiam!</l>
                    <lb/>
                </div2>
                <div2 xml:id="003c049" type="carmen">
                    <head>
                        <abbr>49</abbr>
                    </head>
                    <p xml:id="d003l529" n="tit.">49. ad Demetrium atticum philosophum</p>
                    <l xml:id="d003l530" n="1">Demetri, argivae pereuntis gloria linguae,</l>
                    <l xml:id="d003l531" n="2">Etruscam pubem non sinis esse rudem.</l>
                    <l xml:id="d003l532" n="3">Per te iam graie loquitur syllana iuventus;</l>
                    <l xml:id="d003l533" n="4">Cecropium nostra surgit in urbe decus.</l>
                    <l xml:id="d003l534" n="5">Ipse, licet Danaum subverterit opida Turcus,</l>
                    <l xml:id="d003l535" n="6">Et quamquam obruerit tot monimenta virum,</l>
                    <l xml:id="d003l536" n="7">Diluvio tamen ex illo ceu naufragus ad nos</l>
                    <l xml:id="d003l537" n="8">Venisti: non dum Graecia tota perit.</l>
                    <l xml:id="d003l538" n="9">Romani cecidere duces geticoque furore</l>
                    <l xml:id="d003l539" n="10">Per septem iacuit martia Roma dies.</l>
                    <l xml:id="d003l540" n="11">Romanum eloquium nullae evertere procellae;</l>
                    <l xml:id="d003l541" n="12">Sed quae doctrinae vis nocuisse potest?</l>
                    <l xml:id="d003l542" n="13">Tu quoque divini interpres facunde Platonis,</l>
                    <l xml:id="d003l543" n="14">Enodas quicquid scripsit Aristoteles.</l>
                    <l xml:id="d003l544" n="15">Et merito exsolvit tuscus salaria fiscus,</l>
                    <l xml:id="d003l545" n="16">Virtuti ut dentur praemia digna tuae.</l>
                    <l xml:id="d003l546" n="17">Desine subversae patriae deflere ruinam;</l>
                    <l xml:id="d003l547" n="18">Noster eris: patria est quaelibet ora bonis.</l>
                    <lb/>
                </div2>
                <div2 xml:id="003c050" type="carmen">
                    <head>
                        <abbr>50</abbr>
                    </head>
                    <p xml:id="d003l548" n="tit.">50. epitaphium Theodori Gazis atheniensis, | graeci ac latini sermonis pariter doctissimi</p>
                    <l xml:id="d003l549" n="1">Hic situs est Gazes Theodorus, gloria linguae</l>
                    <l xml:id="d003l550" n="2">Graiorum, pariter Romulidumque decus.</l>
                    <l xml:id="d003l551" n="3">Traduxit nullus facundior ore diserto,</l>
                    <l xml:id="d003l552" n="4">Socraticos faciens verba latina libros.</l>
                    <l xml:id="d003l553" n="5">Interpres fidus, sermonem norat utrunque;</l>
                    <l xml:id="d003l554" n="6">Non alter terso doctior ore fuit.</l>
                    <lb/>
                </div2>
                <div2 xml:id="003c051" type="carmen">
                    <head>
                        <abbr>51</abbr>
                    </head>
                    <p xml:id="d003l555" n="tit.">51. ad Marianum Pomicellum | heremitam augustinensem, | eloquentissimum ac sanctissimum virum</p>
                    <l xml:id="d003l556" n="1">Tarsensis sequeris magni vestigia Pauli,</l>
                    <l xml:id="d003l557" n="2">Eloquio populis dum, Mariane, tonas.</l>
                    <l xml:id="d003l558" n="3">Tu quoque thebeum Paulum sectaris: utroque</l>
                    <l xml:id="d003l559" n="4">Diversae vitae fungeris offitio.</l>
                    <l xml:id="d003l560" n="5">In silvis monacus sis quamquam Antonius alter,</l>
                    <l xml:id="d003l561" n="6">Vita illic soli proderit ista tibi.</l>
                    <l xml:id="d003l562" n="7">Quod si tu crebro medias accesseris urbes,</l>
                    <l xml:id="d003l563" n="8">Profueris multis profuerisque tibi.</l>
                    <lb/>
                </div2>
                <div2 xml:id="003c052" type="carmen">
                    <head>
                        <abbr>52</abbr>
                    </head>
                    <p xml:id="d003l564" n="tit.">52. ad eundem Marianum</p>
                    <l xml:id="d003l565" n="1">Exhorrent versus quidam carpuntque poetas</l>
                    <l xml:id="d003l566" n="2">Et tristi damnant nostra supercilio.</l>
                    <l xml:id="d003l567" n="3">Tu vero instar apum per prata virentia vatum</l>
                    <l xml:id="d003l568" n="4">De flore innumero dulcia mella legis.</l>
                    <lb/>
                </div2>
                <div2 xml:id="003c053" type="carmen">
                    <head>
                        <abbr>53</abbr>
                    </head>
                    <p xml:id="d003l569" n="tit.">53. ad librum suum, ut Franciscum briscensem, | medicum regis Mathyae, conveniat, | qui deducet eum ad regem</p>
                    <l xml:id="d003l570" n="1">Fessus ab etruscis Budam cum finibus hospes</l>
                    <l xml:id="d003l571" n="2">Intraris, subito regia tecta petes.</l>
                    <l xml:id="d003l572" n="3">Sed prius inquires Francisci limen et edes</l>
                    <l xml:id="d003l573" n="4">Briscensis medici, qui tibi fidus erit.</l>
                    <l xml:id="d003l574" n="5">Non illis alter medicus prestantior oris</l>
                    <l xml:id="d003l575" n="6">Fertur, cui regis credita saepe salus.</l>
                    <l xml:id="d003l576" n="7">Hic faciles aditus et mollia tempora regis</l>
                    <l xml:id="d003l577" n="8">Sedulus ostendet, parve libelle, tibi.</l>
                </div2>
            </div1>
            <div1 xml:id="d004" type="section" decls="#md" met="E">
                <head>
                    <title>4</title>
                    <abbr>4</abbr>
                    <bibl source="digital">Ketty Peruch</bibl>
                </head>
                <div2 xml:id="004c001" type="carmen">
                    <head>
                        <abbr>1</abbr>
                    </head>
                    <p xml:id="d004l1" n="tit.">1. ad dominum Franciscum, Ferdinandi regis filium</p>
                    <l xml:id="d004l2" n="1">Francisce, arragonum soboles pulcherrima regum,</l>
                    <l xml:id="d004l3" n="2">Romanos leta pellege fronte sales.</l>
                    <l xml:id="d004l4" n="3">Nostra licet veteres non aequent carmina vates,</l>
                    <l xml:id="d004l5" n="4">Moribus at cedit prisca Thalia meis.</l>
                    <l xml:id="d004l6" n="5">Nos sumus electae gentes, nos sancta propago:</l>
                    <l xml:id="d004l7" n="6">Non decet obscenis scribere sacra modis.</l>
                    <l xml:id="d004l8" n="7">Scripsi more novo, nullorum exempla secutus;</l>
                    <l xml:id="d004l9" n="8">Da veniam, haud mirum est siqua nitore carent.</l>
                    <l xml:id="d004l10" n="9">Magnanimo regi, qui Christi est cultor et ensis,</l>
                    <l xml:id="d004l11" n="10">Debuerant Christo carmina plena dari.</l>
                    <lb/>
                </div2>
                <div2 xml:id="004c002" type="carmen">
                    <head>
                        <abbr>2</abbr>
                    </head>
                    <p xml:id="d004l12" n="tit.">2. ad Angelum Politianum, poetam insignem</p>
                    <l xml:id="d004l13" n="1">Ad te, iure potes, dum mittimus, Angele, carmen,</l>
                    <l xml:id="d004l14" n="2">Dicere: "Pestano mittis, inepte, rosas",</l>
                    <l xml:id="d004l15" n="3">In Latium nobis magnum qui vertis Homerum,</l>
                    <l xml:id="d004l16" n="4">Emula dum fingis carmina Virgilio.</l>
                    <l xml:id="d004l17" n="5">Sed nos defessi tandem post tertia lustra,</l>
                    <l xml:id="d004l18" n="6">Carliadi optamus iam posuisse modum.</l>
                    <l xml:id="d004l19" n="7">Ipsa tamen negat ire foras, nisi senserit esse</l>
                    <l xml:id="d004l20" n="8">Iudicio tutam, Politiane, tuo.</l>
                    <lb/>
                </div2>
                <div2 xml:id="004c003" type="carmen">
                    <head>
                        <abbr>3</abbr>
                    </head>
                    <p xml:id="d004l21" n="tit.">3. ad Sassum mutinensem, iuvenem doctissimum</p>
                    <l xml:id="d004l22" n="1">Sasse, decus Mutinae, Musarum gloria, Sasse,</l>
                    <l xml:id="d004l23" n="2">Quo nemo celeri doctius ore canit</l>
                    <l xml:id="d004l24" n="3">Nec plura exacto scribit pede carmina vates,</l>
                    <l xml:id="d004l25" n="4">Seu tusca eloqueris, sive latina facis.</l>
                    <l xml:id="d004l26" n="5">Salsior es Burcho, nostrumque imitare Petrarcam,</l>
                    <l xml:id="d004l27" n="6">Et Mutinae cedit Bilbilis ipsa tuae.</l>
                    <l xml:id="d004l28" n="7">Et tibi bis denis unus vix additur annis:</l>
                    <l xml:id="d004l29" n="8">Quae facies, aetas quando virilis erit?</l>
                    <l xml:id="d004l30" n="9">Simplicii interea doctique enygma Boeti</l>
                    <l xml:id="d004l31" n="10">Et discis quicquid scripsit Aristoteles.</l>
                    <lb/>
                </div2>
                <div2 xml:id="004c004" type="carmen">
                    <head>
                        <abbr>4</abbr>
                    </head>
                    <p xml:id="d004l32" n="tit.">4. contra Zoilum maledicum</p>
                    <l xml:id="d004l33" n="1">Quod tentem imbelles elegos mutemque vicissim</l>
                    <l xml:id="d004l34" n="2">Carmina, me dicit Zoilus esse levem.</l>
                    <l xml:id="d004l35" n="3">Instat, et inquirit causas cur aere canoro</l>
                    <l xml:id="d004l36" n="4">Invicti sileam gallica bella ducis.</l>
                    <l xml:id="d004l37" n="5">"At non Virgilius, phrygii cum diceret arma</l>
                    <l xml:id="d004l38" n="6">Aeneae, teneros lusit et ipse iocos".</l>
                    <l xml:id="d004l39" n="7">Non uno iocunda cibo sunt prandia, quamvis</l>
                    <l xml:id="d004l40" n="8">Sit pinguis, solus si modo turtur erit.</l>
                    <l xml:id="d004l41" n="9">Sic iuvat interdum lassae fastidia mentis</l>
                    <l xml:id="d004l42" n="10">Vel tenui risu, vel revocare ioco.</l>
                    <lb/>
                </div2>
                <div2 xml:id="004c005" type="carmen">
                    <head>
                        <abbr>5</abbr>
                    </head>
                    <p xml:id="d004l43" n="tit.">5. contra carpentem poetas</p>
                    <l xml:id="d004l44" n="1">Esse putas nugas versus et fronte severa</l>
                    <l xml:id="d004l45" n="2">Censoris tanquam crimina falce seces.</l>
                    <l xml:id="d004l46" n="3">Urbibus expellis, facis hoc auctore Platone;</l>
                    <l xml:id="d004l47" n="4">Indixit levibus vatibus arma Plato!</l>
                    <l xml:id="d004l48" n="5">Non ne sacros vates dici sanctosque poetas</l>
                    <l xml:id="d004l49" n="6">Audisti, et magnis numen inesse viris?</l>
                    <l xml:id="d004l50" n="7">Non, ut rere, sonus carmen sine mente canorum est</l>
                    <l xml:id="d004l51" n="8">(Quis tam mentis inops crederet ista puer?),</l>
                    <l xml:id="d004l52" n="9">Sed latet egregiis gravior sententia verbis;</l>
                    <l xml:id="d004l53" n="10">Sic Moses cecinit, sic Davit ore sacro;</l>
                    <l xml:id="d004l54" n="11">Et nos caelestes laudes sermone latino</l>
                    <l xml:id="d004l55" n="12">Scripsimus, et veteres non abiere sales.</l>
                    <l xml:id="d004l56" n="13">Carmina ne nugas credas priscique leporis</l>
                    <l xml:id="d004l57" n="14">Ne carpas nostros indiguisse libros.</l>
                    <lb/>
                </div2>
                <div2 xml:id="004c006" type="carmen">
                    <head>
                        <abbr>6</abbr>
                    </head>
                    <p xml:id="d004l58" n="tit.">6. contra ingratitudinem procerum, | quod, se reiecto, indigniores | et indoctiores elegerint in Curia</p>
                    <l xml:id="d004l59" n="1">Curia me nuper renuit, quod carmine notus</l>
                    <l xml:id="d004l60" n="2">Altiloquo cantem tristia bella pede.</l>
                    <l xml:id="d004l61" n="3">Heu, nocet auctori nascentis fama sonora</l>
                    <l xml:id="d004l62" n="4">Carliados: melius si tacuisset erat!</l>
                    <l xml:id="d004l63" n="5">"At non hystoriam patriae sermone soluto</l>
                    <l xml:id="d004l64" n="6">Explicuit, cur nunc pulsus honore caret".</l>
                    <l xml:id="d004l65" n="7">Quisque sui similes amat: ignorantia patrum</l>
                    <l xml:id="d004l66" n="8">Non curat natos erudiisse suos.</l>
                    <l xml:id="d004l67" n="9">Gaudeo quod nostros non carpat Curia mores;</l>
                    <l xml:id="d004l68" n="10">Defendet partes Calliopea suas.</l>
                    <lb/>
                </div2>
                <div2 xml:id="004c007" type="carmen">
                    <head>
                        <abbr>7</abbr>
                    </head>
                    <p xml:id="d004l69" n="tit.">7. Quales esse debemus in sacro tempore ieiunii</p>
                    <l xml:id="d004l70" n="1">Annua iam redeunt sacri ieiunia mensis:</l>
                    <l xml:id="d004l71" n="2">Sit mens pura mihi, sit mihi casta Venus.</l>
                    <l xml:id="d004l72" n="3">Tristia nunc odia in dulcem vertantur amorem:</l>
                    <l xml:id="d004l73" n="4">Non est invidiae nequitiaeque locus.</l>
                    <l xml:id="d004l74" n="5">Omne procul vitium nostro de pectore cedat;</l>
                    <l xml:id="d004l75" n="6">Sit tota aeterno mens operata Deo.</l>
                    <l xml:id="d004l76" n="7">Non haeres aliter paradisique incola fies,</l>
                    <l xml:id="d004l77" n="8">Non aliter Christi regna videre potes.</l>
                    <lb/>
                </div2>
                <div2 xml:id="004c008" type="carmen">
                    <head>
                        <abbr>8</abbr>
                    </head>
                    <p xml:id="d004l78" n="tit.">8. contra hypocritas</p>
                    <l xml:id="d004l79" n="1">Tristibus hypocritis nihil est odiosius usquam;</l>
                    <l xml:id="d004l80" n="2">Decipiunt homines decipiuntque Deum.</l>
                    <l xml:id="d004l81" n="3">Sed fraus nulla diu eventum sortita secundum est,</l>
                    <l xml:id="d004l82" n="4">Et scelerum poenas dat simulata fides.</l>
                    <l xml:id="d004l83" n="5">Componunt faciem luteo pallore trementem;</l>
                    <l xml:id="d004l84" n="6">Semper eos credas abstinuisse cibis,</l>
                    <l xml:id="d004l85" n="7">Et vacuo perferre diu ieiunia ventre;</l>
                    <l xml:id="d004l86" n="8">Obducunt collum deiciuntque solo.</l>
                    <l xml:id="d004l87" n="9">Hos quicunque videt, Curium rigidosque Catonas</l>
                    <l xml:id="d004l88" n="10">Contentum parvo Fabritiumque putet,</l>
                    <l xml:id="d004l89" n="11">Aut aliquem in silvis inter deserta ferarum,</l>
                    <l xml:id="d004l90" n="12">Hilariona sacros Machariumque viros.</l>
                    <l xml:id="d004l91" n="13">Tunc auram populi, simulati praemia fuci,</l>
                    <l xml:id="d004l92" n="14">Accipit hypocrisis: finis et ille suus!</l>
                    <l xml:id="d004l93" n="15">Tu vero unge caput faciemque lavare memento,</l>
                    <l xml:id="d004l94" n="16">Soli ieiunans ut videare Deo!</l>
                    <lb/>
                </div2>
                <div2 xml:id="004c009" type="carmen">
                    <head>
                        <abbr>9</abbr>
                    </head>
                    <p xml:id="d004l95" n="tit.">9. ubi amor noster est, ibi cor nostrum. | Contra avaros</p>
                    <l xml:id="d004l96" n="1">Mens ubi thesaurus tuus est iacet? Incubat auro.</l>
                    <l xml:id="d004l97" n="2">Si caelum cupias, incubat illa Deo.</l>
                    <l xml:id="d004l98" n="3">Discedit de sede sua ac magis haeret amatae,</l>
                    <l xml:id="d004l99" n="4">Quo male compellet, vel bene ducet amor.</l>
                    <l xml:id="d004l100" n="5">Non sunt in coelo tineae nullusque timendus</l>
                    <l xml:id="d004l101" n="6">Archam qui fodiat clam ve palamque latro.</l>
                    <l xml:id="d004l102" n="7">Pertulit Occeani fluctus et monstra marina</l>
                    <l xml:id="d004l103" n="8">Ut male quaesitas linquat avarus opes.</l>
                    <l xml:id="d004l104" n="9">At non te totum iubet excursare per orbem</l>
                    <l xml:id="d004l105" n="10">Christus, et extremum currere in Occeanum,</l>
                    <l xml:id="d004l106" n="11">Sed monet erecta caelum te mente tueri</l>
                    <l xml:id="d004l107" n="12">Et vitam nulla commaculare nota.</l>
                    <l xml:id="d004l108" n="13">Sic opibus foelix magnis caeloque frueris</l>
                    <l xml:id="d004l109" n="14">Et tibi cum longa pace triumphus erit.</l>
                    <lb/>
                </div2>
                <div2 xml:id="004c010" type="carmen">
                    <head>
                        <abbr>10</abbr>
                    </head>
                    <p xml:id="d004l110" n="tit.">10. de fide christiana</p>
                    <l xml:id="d004l111" n="1">Si salvus fieri cupis et conviva Tonantis,</l>
                    <l xml:id="d004l112" n="2">Est opus ut credas mystica sacra Iesu;</l>
                    <l xml:id="d004l113" n="3">Quod Pater et Natus, quod Sanctus Spiritus idem</l>
                    <l xml:id="d004l114" n="4">Sit Deus atque unus sit pariterque potens,</l>
                    <l xml:id="d004l115" n="5">Ex nihilo qui cuncta sua virtute creavit,</l>
                    <l xml:id="d004l116" n="6">Utque sit ex pura virgine factus homo;</l>
                    <l xml:id="d004l117" n="7">Ut nos a primae purgaret origine labis,</l>
                    <l xml:id="d004l118" n="8">Verbera pertulerit pertuleritque crucem.</l>
                    <l xml:id="d004l119" n="9">Mortuus, inferni sedes descendit ad imas,</l>
                    <l xml:id="d004l120" n="10">Et veteres secum traxit ad astra patres.</l>
                    <l xml:id="d004l121" n="11">Utque resurrexit, sic corpora nostra resurgent,</l>
                    <l xml:id="d004l122" n="12">Ut capiant factis praemia digna suis.</l>
                    <l xml:id="d004l123" n="13">Est opus in sacro credentem fonte renasci;</l>
                    <l xml:id="d004l124" n="14">Non aliter Christi regna videre potes.</l>
                    <lb/>
                </div2>
                <div2 xml:id="004c011" type="carmen">
                    <head>
                        <abbr>11</abbr>
                    </head>
                    <p xml:id="d004l125" n="tit.">11. de amandis inimicis nostris, | ut nostri Deus misereatur</p>
                    <l xml:id="d004l126" n="1">Heredem cupis esse Dei? Cupis astra videre?</l>
                    <l xml:id="d004l127" n="2">Hostibus ipse tuis non inimicus eris.</l>
                    <l xml:id="d004l128" n="3">An nescis? Charitas inimicum cogit amare,</l>
                    <l xml:id="d004l129" n="4">Nec merces tanti parva laboris erit.</l>
                    <l xml:id="d004l130" n="5">Vis tibi quod Pater omnipotens tua crimina donet?</l>
                    <l xml:id="d004l131" n="6">Primum, cui fueras hostis, amicus eris.</l>
                    <l xml:id="d004l132" n="7">Est durum, fateor, sed Christi exemplar habemus;</l>
                    <l xml:id="d004l133" n="8">Exemplo mitem te pudet esse Dei?</l>
                    <l xml:id="d004l134" n="9">Ille gradu lento contra delicta movetur,</l>
                    <l xml:id="d004l135" n="10">Substinet et lenta fulmina tarda mora.</l>
                    <l xml:id="d004l136" n="11">Si vis discipulus fieri Christique sodalis,</l>
                    <l xml:id="d004l137" n="12">Illis affer opem, qui tribuere mala.</l>
                    <lb/>
                </div2>
                <div2 xml:id="004c012" type="carmen">
                    <head>
                        <abbr>12</abbr>
                    </head>
                    <p xml:id="d004l138" n="tit.">12. elemosina fieri debet Dei gratia et clam, | ne laus quaeratur humana</p>
                    <l xml:id="d004l139" n="1">Centupla sydereus tua rex tibi munera reddet,</l>
                    <l xml:id="d004l140" n="2">Si leva ignoret quod tua dextra dedit.</l>
                    <l xml:id="d004l141" n="3">Teste Deo, contentus eris, cui talia dantur;</l>
                    <l xml:id="d004l142" n="4">Si laudem quaeras, irrita dona dabis.</l>
                    <l xml:id="d004l143" n="5">Quis tibi restituet centeno foenore sortem?</l>
                    <l xml:id="d004l144" n="6">Uberior fructus quae tibi terra dabit?</l>
                    <l xml:id="d004l145" n="7">Magna dabis loetus, sed Christi dentur amore;</l>
                    <l xml:id="d004l146" n="8">Sunt nudae Charites: munera nuda dato.</l>
                    <lb/>
                </div2>
                <div2 xml:id="004c013" type="carmen">
                    <head>
                        <abbr>13</abbr>
                    </head>
                    <p xml:id="d004l147" n="tit.">13. ad Bernardum Adimarium, | qualis futura hominum resurrectio</p>
                    <l xml:id="d004l148" n="1">Corpora post obitus hominum incorrupta resurgent,</l>
                    <l xml:id="d004l149" n="2">Iudicii extremi quando erit ima dies.</l>
                    <l xml:id="d004l150" n="3">Tunc animae rursus radianti corpore cinctae,</l>
                    <l xml:id="d004l151" n="4">Presertim electae, lampadis instar erunt.</l>
                    <l xml:id="d004l152" n="5">Et nive candidior cinget leve corpus amictus,</l>
                    <l xml:id="d004l153" n="6">Qualis Amadriadum pectora vestis obit.</l>
                    <l xml:id="d004l154" n="7">Quin etiam eflagitas tedae si cura prioris</l>
                    <l xml:id="d004l155" n="8">Restet, et antiquae foedus amicitiae,</l>
                    <l xml:id="d004l156" n="9">Humanos ne actus tollat mors improba secum,</l>
                    <l xml:id="d004l157" n="10">Adimar, et vitae finiat offitia.</l>
                    <l xml:id="d004l158" n="11">Nullus sponsus erit, nubet tunc nulla puella,</l>
                    <l xml:id="d004l159" n="12">Angelicaeque instar virginitatis erunt.</l>
                    <l xml:id="d004l160" n="13">Nec mirum: quorsum, plenis iam sedibus alti,</l>
                    <l xml:id="d004l161" n="14">Esset opus thalamos sollicitare novos?</l>
                    <l xml:id="d004l162" n="15">Restabunt habitus mentis vitaeque prioris;</l>
                    <l xml:id="d004l163" n="16">Fulgebunt rutilis corpora clara notis.</l>
                    <l xml:id="d004l164" n="17">Restabunt verae soli virtutis amores,</l>
                    <l xml:id="d004l165" n="18">Qualis nostra fuit, dulcis amice, fides.</l>
                    <l xml:id="d004l166" n="19">Ne timeas: aevo longo super astra fruemur,</l>
                    <l xml:id="d004l167" n="20">Nec mors disrumpet foedus amicitiae,</l>
                    <l xml:id="d004l168" n="21">Solaque foelices reddet presentia Christi;</l>
                    <l xml:id="d004l169" n="22">Ultimus hic finis summaque meta boni est.</l>
                    <lb/>
                </div2>
                <div2 xml:id="004c014" type="carmen">
                    <head>
                        <abbr>14</abbr>
                    </head>
                    <p xml:id="d004l170" n="tit.">14. amici Dei vexantur in hac vita | ne ament terrena</p>
                    <l xml:id="d004l171" n="1">Vexari nunquid Christi miraris amicos</l>
                    <l xml:id="d004l172" n="2">Sitque adversa bonis resque secunda malis!</l>
                    <l xml:id="d004l173" n="3">An sacra mentitur divinae pagina mentis?</l>
                    <l xml:id="d004l174" n="4">Hec fore veridico vaticinata sono est</l>
                    <l xml:id="d004l175" n="5">Exilium, tormenta, famem, ludibria, ferrum,</l>
                    <l xml:id="d004l176" n="6">Et mala discipulos plura manere suos.</l>
                    <l xml:id="d004l177" n="7">Rebus in adversis probat, ut fornacibus aurum,</l>
                    <l xml:id="d004l178" n="8">Excoquit et lentae semina nequitiae.</l>
                    <l xml:id="d004l179" n="9">Quis sine peccato vivit? Contraria culpae est</l>
                    <l xml:id="d004l180" n="10">Gratia, nec tenebras splendor amare potest.</l>
                    <l xml:id="d004l181" n="11">Punitur quandoque malus, sed durat et, instar</l>
                    <l xml:id="d004l182" n="12">Mancipii illato verbere, peior erit.</l>
                    <l xml:id="d004l183" n="13">Vexaturque bonus: "Merui, pater optime", dicit;</l>
                    <l xml:id="d004l184" n="14">Tunc instar medici dat Deus antidotum,</l>
                    <l xml:id="d004l185" n="15">Utque pater nato parcit delicta fatenti,</l>
                    <l xml:id="d004l186" n="16">Cordeque contrito penituisse sat est.</l>
                    <l xml:id="d004l187" n="17">Corripit ergo Deus plagasque infligit amicis,</l>
                    <l xml:id="d004l188" n="18">Mortalis vitae ne breve tempus ament.</l>
                    <lb/>
                </div2>
                <div2 xml:id="004c015" type="carmen">
                    <head>
                        <abbr>15</abbr>
                    </head>
                    <p xml:id="d004l189" n="tit.">15. timoris sui arguit esse causam | horrendi iudicii universalis expectationem</p>
                    <l xml:id="d004l190" n="1">Cur crebro ex imo ducam suspiria corde</l>
                    <l xml:id="d004l191" n="2">Inquiris, nunquid pectora turbet amor.</l>
                    <l xml:id="d004l192" n="3">An non occultas fallacis daemonis artes</l>
                    <l xml:id="d004l193" n="4">Prospicis, et sentis hostis ubique dolos?</l>
                    <l xml:id="d004l194" n="5">Crebrius horrendi nostras tuba clangit in aures</l>
                    <l xml:id="d004l195" n="6">Iudicii, unde meo pallor in ore subit.</l>
                    <l xml:id="d004l196" n="7">Mens horret, trepidat gelida formidine pectus,</l>
                    <l xml:id="d004l197" n="8">Aeterno infoelix ne reus igne cremer.</l>
                    <l xml:id="d004l198" n="9">Tunc secreta animi retegentur et ante tribunal</l>
                    <l xml:id="d004l199" n="10">Stabit quisque Dei iudicis, ora tremens.</l>
                    <l xml:id="d004l200" n="11">Horrebunt iusti (vivit quis criminis expers?);</l>
                    <l xml:id="d004l201" n="12">Et tu me laeta vivere fronte iubes!</l>
                    <lb/>
                </div2>
                <div2 xml:id="004c016" type="carmen">
                    <head>
                        <abbr>16</abbr>
                    </head>
                    <p xml:id="d004l202" n="tit.">16. nullus liber sacris Evangeliis | potest equiperari</p>
                    <l xml:id="d004l203" n="1">Socraticos licet evolvas relegasque libellos,</l>
                    <l xml:id="d004l204" n="2">Nil Evangeliis equiperare potes.</l>
                    <l xml:id="d004l205" n="3">His mortale nihil, nihil his terrestre iubetur,</l>
                    <l xml:id="d004l206" n="4">Legis ut auctorem dixeris esse Deum.</l>
                    <lb/>
                </div2>
                <div2 xml:id="004c017" type="carmen">
                    <head>
                        <abbr>17</abbr>
                    </head>
                    <p xml:id="d004l207" n="tit.">17. ad amicum, cur mortis hora ignoretur</p>
                    <l xml:id="d004l208" n="1">Ne nostra assiduis quaterentur pectora curis,</l>
                    <l xml:id="d004l209" n="2">Mortis et instantis nos latet hora mali.</l>
                    <l xml:id="d004l210" n="3">Ne pecudum vitam resides ageremus inertem,</l>
                    <l xml:id="d004l211" n="4">Intentos Christus nos vigilare iubet.</l>
                    <l xml:id="d004l212" n="5">Mens pura expectet venientis iudicis horam;</l>
                    <l xml:id="d004l213" n="6">Heu, male diluitur funere prisca nota!</l>
                    <l xml:id="d004l214" n="7">Non ergo ad seram deducas crimina mortem:</l>
                    <l xml:id="d004l215" n="8">Qualis vita fuit, mors tibi talis erit.</l>
                    <lb/>
                </div2>
                <div2 xml:id="004c018" type="carmen">
                    <head>
                        <abbr>18</abbr>
                    </head>
                    <p xml:id="d004l216" n="tit.">18. orationis locus est templum Dei | et cor hominis puri</p>
                    <l xml:id="d004l217" n="1">Templa, Dei sedes, ubi puris mentibus ores,</l>
                    <l xml:id="d004l218" n="2">Sunt sacra; nequitiae non locus aptus erit.</l>
                    <l xml:id="d004l219" n="3">Lascivi ite procul iuvenes, procul ite, puellae;</l>
                    <l xml:id="d004l220" n="4">Respuit obscenos intemerata domus.</l>
                    <l xml:id="d004l221" n="5">Fecistis Christi Eclesiam spelea latronum:</l>
                    <l xml:id="d004l222" n="6">Vos iterum eicient inde flagella Dei.</l>
                    <l xml:id="d004l223" n="7">Templa Dei sunt corda hominum: sint pura, sine ullis</l>
                    <l xml:id="d004l224" n="8">Sordibus; odit enim sordida tecta Deus.</l>
                    <l xml:id="d004l225" n="9">Demigrat, siquid rnaculae dephrenderit illic:</l>
                    <l xml:id="d004l226" n="10">Num quid cum tenebris lux habitare potest?</l>
                    <lb/>
                </div2>
                <div2 xml:id="004c019" type="carmen">
                    <head>
                        <abbr>19</abbr>
                    </head>
                    <p xml:id="d004l227" n="tit.">19. quod poetae et viri docti | sui temporis non sunt in pretio</p>
                    <l xml:id="d004l228" n="1">Miraris quod sint tam clari hoc tempore vates,</l>
                    <l xml:id="d004l229" n="2">Cum videas doctis praemia nulla dari.</l>
                    <l xml:id="d004l230" n="3">Dicis enim: "Pascit divinos fama poetas";</l>
                    <l xml:id="d004l231" n="4">At potius cruciat pectora macra fames.</l>
                    <l xml:id="d004l232" n="5">Artem nutrit honos: quis enim, mercede remota,</l>
                    <l xml:id="d004l233" n="6">Doctrinae studiis invigilare potest?</l>
                    <l xml:id="d004l234" n="7">Nunc sola incedit vili panno obsita Musa,</l>
                    <l xml:id="d004l235" n="8">Macraque neglectus pectora pallor obit.</l>
                    <l xml:id="d004l236" n="9">Hanc nostri proceres veluti contagia vitant;</l>
                    <l xml:id="d004l237" n="10">Credis honoratum, stulte, tenere locum?</l>
                    <l xml:id="d004l238" n="11">Non sunt in pretio mores, ut reris, honesti,</l>
                    <l xml:id="d004l239" n="12">Sed quaecunque iubent sunt facienda tibi.</l>
                    <l xml:id="d004l240" n="13">Siquid turpe neges, fieri quod lege vetetur,</l>
                    <l xml:id="d004l241" n="14">Quam primum, infoelix, excutiere loco.</l>
                    <l xml:id="d004l242" n="15">Invenient subito causam, diceris ineptus:</l>
                    <l xml:id="d004l243" n="16">"Non est hic nostris utilis offitiis;</l>
                    <l xml:id="d004l244" n="17">Hic, umbrae assuetus, quae sunt civilia nescit;</l>
                    <l xml:id="d004l245" n="18">Versutis nobis est opus ingeniis,</l>
                    <l xml:id="d004l246" n="19">Qui non excultis verbis praecepta reponant,</l>
                    <l xml:id="d004l247" n="20">Ambigui nequid verba latina ferant.</l>
                    <l xml:id="d004l248" n="21">Grammatice satis est dictata reponere verba:</l>
                    <l xml:id="d004l249" n="22">Eloquio quorsum est nunc Ciceronis opus?"</l>
                    <l xml:id="d004l250" n="23">Nuda iaces, Herato, sine tecto, pauper et agro:</l>
                    <l xml:id="d004l251" n="24">I procul! In nostra non datur urbe locus.</l>
                    <lb/>
                </div2>
                <div2 xml:id="004c020" type="carmen">
                    <head>
                        <abbr>20</abbr>
                    </head>
                    <p xml:id="d004l252" n="tit.">20. signa quae praecedent | futurum iudicium Dei universale</p>
                    <l xml:id="d004l253" n="1">Cum medio cernes solem pallescere coelo,</l>
                    <l xml:id="d004l254" n="2">Oppositum lunae nec sibi corpus erit,</l>
                    <l xml:id="d004l255" n="3">Sanguinei ardebunt (miserum et lugubre!) cometae,</l>
                    <l xml:id="d004l256" n="4">Ignea ceu lampas totus Holympus erit;</l>
                    <l xml:id="d004l257" n="5">Cum crebra arruptis torquentur fulmina nimbis,</l>
                    <l xml:id="d004l258" n="6">Devulsum ut labi sydus ab axe putes;</l>
                    <l xml:id="d004l259" n="7">Turbine cum terras, cum tempestate sonoras</l>
                    <l xml:id="d004l260" n="8">In morem cernes tollere montis aquas,</l>
                    <l xml:id="d004l261" n="9">Et phoetonteo mundum fervere calore;</l>
                    <l xml:id="d004l262" n="10">Innocuus stabit cum lupus inter oves,</l>
                    <l xml:id="d004l263" n="11">Eiciet sicco vastas in lictore phocas</l>
                    <l xml:id="d004l264" n="12">Pontus, et e silvis egredietur aper,</l>
                    <l xml:id="d004l265" n="13">Et rabie accensi populi rapientur ad arma,</l>
                    <l xml:id="d004l266" n="14">Pax nusquam, sed erit mortis ubique pavor;</l>
                    <l xml:id="d004l267" n="15">Arescent flondes et fructum terra negabit,</l>
                    <l xml:id="d004l268" n="16">Tunc maris et terrae bestia quaeque cadet:</l>
                    <l xml:id="d004l269" n="17">Iudicii extremi tempus tunc rere propinquum:</l>
                    <l xml:id="d004l270" n="18">Haec sunt venturi signa tremenda Dei.</l>
                    <lb/>
                </div2>
                <div2 xml:id="004c021" type="carmen">
                    <head>
                        <abbr>21</abbr>
                    </head>
                    <p xml:id="d004l271" n="tit.">21. Deus primo humilis natus in carne, | secundo in maiestate tremendus | descendet omnia iudicaturus</p>
                    <l xml:id="d004l272" n="1">Filius, aeterni primum Patris unica proles,</l>
                    <l xml:id="d004l273" n="2">Ex pura est genitus virgine verus homo.</l>
                    <l xml:id="d004l274" n="3">Christus homo verusque Deus, sub paupere matre</l>
                    <l xml:id="d004l275" n="4">Dum vixit, matri subditus ille fuit.</l>
                    <l xml:id="d004l276" n="5">Qui celum et terram ex nihilo, qui cuncta crearat,</l>
                    <l xml:id="d004l277" n="6">Ceu servus primo pauper inopsque fuit.</l>
                    <l xml:id="d004l278" n="7">Sed veniet caelo maiestas regia Christi,</l>
                    <l xml:id="d004l279" n="8">Aurea sublimi conspicienda trhono,</l>
                    <l xml:id="d004l280" n="9">Praecedentque chori angelici volucresque phalanges;</l>
                    <l xml:id="d004l281" n="10">Adventum talem sic decet esse Dei.</l>
                    <l xml:id="d004l282" n="11">Tunc fiet cunctis manifesta potentia Christi,</l>
                    <l xml:id="d004l283" n="12">Iudicii extremi quando erit ima dies.</l>
                    <lb/>
                </div2>
                <div2 xml:id="004c022" type="carmen">
                    <head>
                        <abbr>22</abbr>
                    </head>
                    <p xml:id="d004l284" n="tit.">22. contra Porphirium Christi hostem, | qui daemonas adorandos censebat</p>
                    <l xml:id="d004l285" n="1">Perfide Porphirii, proiectos daemonas astris</l>
                    <l xml:id="d004l286" n="2">Audes aeterno preposuisse Deo.</l>
                    <l xml:id="d004l287" n="3">Impie, pestiferos fallacis Apollinis astus</l>
                    <l xml:id="d004l288" n="4">Audes daviticis equiperare modis.</l>
                    <l xml:id="d004l289" n="5">Evomis in nostrum, scelerate, volumina Christum;</l>
                    <l xml:id="d004l290" n="6">Non hoc debuerat substinuisse Deus.</l>
                    <l xml:id="d004l291" n="7">Te ne Evangelio genuinum infringere dentem,</l>
                    <l xml:id="d004l292" n="8">Te ne putas soli fundere posse notam?</l>
                    <l xml:id="d004l293" n="9">Haec non fallaci luserunt daemones arte;</l>
                    <l xml:id="d004l294" n="10">Hoc Deus omnipotens protulit ore sacro.</l>
                    <l xml:id="d004l295" n="11">Cum maris et terrae sit finis et aetheris alti,</l>
                    <l xml:id="d004l296" n="12">Lex Christi et legis gloria semper erit.</l>
                    <lb/>
                </div2>
                <div2 xml:id="004c023" type="carmen">
                    <head>
                        <abbr>23</abbr>
                    </head>
                    <p xml:id="d004l297" n="tit.">23. aut formidine poenae, | aut gloriae causa a malis abstinendum est</p>
                    <l xml:id="d004l298" n="1">Quem non inferni terrent a crimine poenae,</l>
                    <l xml:id="d004l299" n="2">Hunc iusti moveant praemia magna Dei.</l>
                    <l xml:id="d004l300" n="3">Mortale est quodcunque vides; est sola perennis</l>
                    <l xml:id="d004l301" n="4">Virtus, inque dies gratior esse solet.</l>
                    <l xml:id="d004l302" n="5">Nulla diu durant concessaque labitur hora</l>
                    <l xml:id="d004l303" n="6">Mortalis vitae more volantis avis.</l>
                    <l xml:id="d004l304" n="7">Heu, breve ver formae perit; haec deformis anusque</l>
                    <l xml:id="d004l305" n="8">Nunc est, quae quondam pulchra puella fuit.</l>
                    <l xml:id="d004l306" n="9">Quid Croesi et Darii referam ditissima regna?</l>
                    <l xml:id="d004l307" n="10">Eversum imperium vidit uterque suum.</l>
                    <l xml:id="d004l308" n="11">Vix tantum servat Romana potentia nomen</l>
                    <l xml:id="d004l309" n="12">Nullaque honorati signa decoris habet.</l>
                    <l xml:id="d004l310" n="13">Et nos, insipidi, aeternos hic esse putamus!</l>
                    <l xml:id="d004l311" n="14">Ex omni numero, nemo superstes erit.</l>
                    <l xml:id="d004l312" n="15">Et febris et senium rapiunt a corpore vires:</l>
                    <l xml:id="d004l313" n="16">Milo tibi exemplum roboris esse potest.</l>
                    <l xml:id="d004l314" n="17">Quod breve delectat, nec tardis poena moratur</l>
                    <l xml:id="d004l315" n="18">Passibus; aeternum quod cruciatur erit.</l>
                    <l xml:id="d004l316" n="19">Quare, age, promissum caelum virtute paremus;</l>
                    <l xml:id="d004l317" n="20">Nam Deus est verax: uberiora dabit.</l>
                    <lb/>
                </div2>
                <div2 xml:id="004c024" type="carmen">
                    <head>
                        <abbr>24</abbr>
                    </head>
                    <p xml:id="d004l318" n="tit.">24. ad Laurentium Medicem</p>
                    <l xml:id="d004l319" n="1">Ludere depositis bellis gravibusque coturnis</l>
                    <l xml:id="d004l320" n="2">Me iuvat et teneram concrepuisse lyram,</l>
                    <l xml:id="d004l321" n="3">Spiritus ut spatiis alacer consurgat ad arma:</l>
                    <l xml:id="d004l322" n="4">Exemplo moti scribimus ista tuo.</l>
                    <l xml:id="d004l323" n="5">Caiani egregias laudes depinximus agri:</l>
                    <l xml:id="d004l324" n="6">Delitias ad te mittimus, ecce, tuas.</l>
                    <lb/>
                </div2>
                <div2 xml:id="004c025" type="carmen">
                    <head>
                        <abbr>25</abbr>
                    </head>
                    <p xml:id="d004l325" n="tit.">25. descriptio villae Caianae, | cum agris suis, Laurentii Medicis</p>
                    <l xml:id="d004l326" n="1">Molliter aclivis Caiani est nomine collis;</l>
                    <l xml:id="d004l327" n="2">Millibus ille decem distat ab urbe locus,</l>
                    <l xml:id="d004l328" n="3">"Ambra" ubi, Laurenti Medicis pulcherrima villa,</l>
                    <l xml:id="d004l329" n="4">Inter Syllanidas Pistoriumque sita est.</l>
                    <l xml:id="d004l330" n="5">Quantum hamentatis spatium vix sufficit hastis,</l>
                    <l xml:id="d004l331" n="6">Tam longe a villa piscifer Umbro fluit,</l>
                    <l xml:id="d004l332" n="7">Herbiferique prope est spatium admirabile prati,</l>
                    <l xml:id="d004l333" n="8">Quod gelida in mediis estibus unda rigat;</l>
                    <l xml:id="d004l334" n="9">Bisque secant illic anno redolentia foena,</l>
                    <l xml:id="d004l335" n="10">Quin saturant pingues pasqua laeta boves.</l>
                    <l xml:id="d004l336" n="11">Bis centum vaccas vitulis lactentibus omnes</l>
                    <l xml:id="d004l337" n="12">Cum trucibus tauris fertile gramen alit,</l>
                    <l xml:id="d004l338" n="13">Conditaque in medio lambit praesepia rivus;</l>
                    <l xml:id="d004l339" n="14">Non gelidus Boreas, non nocet unda loco.</l>
                    <l xml:id="d004l340" n="15">Ne ve iter inficiat limus turpetque iuvencas,</l>
                    <l xml:id="d004l341" n="16">Constrata est saxis area, strata via est.</l>
                    <l xml:id="d004l342" n="17">Plenaque fertilibus demulgent ubera vaccis,</l>
                    <l xml:id="d004l343" n="18">Multraque despumat lacte natante capax.</l>
                    <l xml:id="d004l344" n="19">Caseus hinc pinguis nostram defertur in urbem,</l>
                    <l xml:id="d004l345" n="20">Ad nos qualem olim mittere Parma solet.</l>
                    <l xml:id="d004l346" n="21">Sunt circum virides herbis redolentibus horti,</l>
                    <l xml:id="d004l347" n="22">Quales fert Pesti fertilis ora iugi.</l>
                    <l xml:id="d004l348" n="23">Ne ve aliquid desit, miro sunt ordine cellae</l>
                    <l xml:id="d004l349" n="24">Hibleis apibus, sicut Himetus habet.</l>
                    <l xml:id="d004l350" n="25">In medio lacus est, ubi piscis copia magna est</l>
                    <l xml:id="d004l351" n="26">Inque ipsis anates saepe vagantur aquis.</l>
                    <l xml:id="d004l352" n="27">Silvestri admistus simul ipse domesticus anser,</l>
                    <l xml:id="d004l353" n="28">Vicinum e parvo gurgite pascit olus.</l>
                    <l xml:id="d004l354" n="29">Non longe alnorum silva est densissima ramis,</l>
                    <l xml:id="d004l355" n="30">Quas fasiana colit, versicoloris avis.</l>
                    <l xml:id="d004l356" n="31">Nec procul aucupio locus est insignis in undis,</l>
                    <l xml:id="d004l357" n="32">Cum gelidus Boreas flamine durat aquas.</l>
                    <l xml:id="d004l358" n="33">Vere coturnices nidos in gramine ponunt;</l>
                    <l xml:id="d004l359" n="34">Copia tanta aliis non reperitur agris.</l>
                    <l xml:id="d004l360" n="35">Nidificatque illic volucris quae nocte canora est;</l>
                    <l xml:id="d004l361" n="36">Hac nulla e parvis pinguior esse solet.</l>
                    <l xml:id="d004l362" n="37">Haec sunt in campis, circumque virentia prata;</l>
                    <l xml:id="d004l363" n="38">Collis habet vites arboribusque viret.</l>
                    <l xml:id="d004l364" n="39">In tumulo est omni nudatus ab arbore vertex;</l>
                    <l xml:id="d004l365" n="40">Retibus hic parvae decipiuntur aves.</l>
                    <l xml:id="d004l366" n="41">Per medium collem vicus celeberrimus extat;</l>
                    <l xml:id="d004l367" n="42">Instar castelli cingit utrinque domus.</l>
                    <l xml:id="d004l368" n="43">In dubio iocunda magis Caiana ne rura</l>
                    <l xml:id="d004l369" n="44">An sint, Laurenti, fertiliora tibi.</l>
                    <lb/>
                </div2>
                <div2 xml:id="004c026" type="carmen">
                    <head>
                        <abbr>26</abbr>
                    </head>
                    <p xml:id="d004l370" n="tit.">26. ad Carolum Beninum, | de laudibus Philippi Hispani florentini, | pannonii regis ducis invictissimi contra Turcos</p>
                    <l xml:id="d004l371" n="1">Invicti me, Carle, rogas numerare triumphos</l>
                    <l xml:id="d004l372" n="2">Hispani, et quotiens victor ab hoste redit.</l>
                    <l xml:id="d004l373" n="3">Occeani fluctus et harenas lictoris omnes</l>
                    <l xml:id="d004l374" n="4">Et numerare petis sydera cuncta poli.</l>
                    <l xml:id="d004l375" n="5">Non mihi pindaricus resonet si spiritus ore,</l>
                    <l xml:id="d004l376" n="6">Inclyta gesta meis versibus aequiperem.</l>
                    <l xml:id="d004l377" n="7">Marcelli et magni paene aequat Caesaris arma</l>
                    <l xml:id="d004l378" n="8">Scolaris sanguis, gloria Syllanidum.</l>
                    <l xml:id="d004l379" n="9">Pannonia celebratur adhuc memorabile nomen</l>
                    <l xml:id="d004l380" n="10">Defunctique colit tela tremenda ducis.</l>
                    <l xml:id="d004l381" n="11">Horret adhuc feritas Turcorum signa Philippi;</l>
                    <l xml:id="d004l382" n="12">Apparent multis clara trophea locis,</l>
                    <l xml:id="d004l383" n="13">Cum rubicundus aquis Turcorum sanguine fluxit</l>
                    <l xml:id="d004l384" n="14">Savus, et egestis ossibus albet ager.</l>
                    <l xml:id="d004l385" n="15">Saepe ferunt hostes, audito nomine tantum</l>
                    <l xml:id="d004l386" n="16">Hispani, trepidam praeripuisse fugam.</l>
                    <l xml:id="d004l387" n="17">Christicolis tutela fuit veneranda senectus:</l>
                    <l xml:id="d004l388" n="18">Prospectis canis, hostibus horror erat.</l>
                    <l xml:id="d004l389" n="19">Quin et post mortem vecta est ductoris imago</l>
                    <l xml:id="d004l390" n="20">Per castra, et Turcos terruit illa truces.</l>
                    <l xml:id="d004l391" n="21">Salve, martigenae populi clarissima proles,</l>
                    <l xml:id="d004l392" n="22">Hispane, hetrusci fama decusque soli!</l>
                    <lb/>
                </div2>
                <div2 xml:id="004c027" type="carmen">
                    <head>
                        <abbr>27</abbr>
                    </head>
                    <p xml:id="d004l393" n="tit.">27. quod poetae et docti viri non sunt | in pretio Florentiae, sed scribae et rabulae</p>
                    <l xml:id="d004l394" n="1">Cur totiens a te steriles fodiuntur harenae?</l>
                    <l xml:id="d004l395" n="2">Hei, misero incassum tot cecidere dies!</l>
                    <l xml:id="d004l396" n="3">Occlusas frustra quid Mecennatis in aures</l>
                    <l xml:id="d004l397" n="4">Garris? Carminibus nullus habetur honor.</l>
                    <l xml:id="d004l398" n="5">Sunt rabulae in pretio: quid inania tempora perdis?</l>
                    <l xml:id="d004l399" n="6">Dediscas carmen Pieridumque choros!</l>
                    <l xml:id="d004l400" n="7">Ignotus sit scriba licet, preponitur omnis;</l>
                    <l xml:id="d004l401" n="8">At tu cum Musis excutiere foras.</l>
                    <lb/>
                </div2>
                <div2 xml:id="004c028" type="carmen">
                    <head>
                        <abbr>28</abbr>
                    </head>
                    <p xml:id="d004l402" n="tit.">28. ad se ipsum, de sui temporis ingratitudine</p>
                    <l xml:id="d004l403" n="1">Quid frustra expectas? Nempe insanire videris;</l>
                    <l xml:id="d004l404" n="2">Nescis quam surdis auribus ista canas?</l>
                    <l xml:id="d004l405" n="3">Iam nonum intrasti lustrum, iam tempora cani</l>
                    <l xml:id="d004l406" n="4">Inficiunt, et tu carmen inane facis.</l>
                    <l xml:id="d004l407" n="5">Mecennatis opem imploras: "Dabit" inquis "honorem";</l>
                    <l xml:id="d004l408" n="6">At cineri sera est quae medicina datur.</l>
                    <lb/>
                </div2>
                <div2 xml:id="004c029" type="carmen">
                    <head>
                        <abbr>29</abbr>
                    </head>
                    <p xml:id="d004l409" n="tit.">29. ocia sunt arma Veneris | et diaboli aditus in mentes hominum</p>
                    <l xml:id="d004l410" n="1">Cum Venere assiduum bellum est, victoria rara;</l>
                    <l xml:id="d004l411" n="2">Crebrius unde monet nos vigilare Deus.</l>
                    <l xml:id="d004l412" n="3">Ne mala per vacuas irrepant ocia mentes,</l>
                    <l xml:id="d004l413" n="4">Perdomet assiduus corpora fessa labor.</l>
                    <l xml:id="d004l414" n="5">Desidiam ignorat quis tela cupidinis esse?</l>
                    <l xml:id="d004l415" n="6">Hac furtim illaqueat pectora nostra Venus.</l>
                    <l xml:id="d004l416" n="7">Ocludas primos aditus et limina serves,</l>
                    <l xml:id="d004l417" n="8">Serpere ne ve hostes in tua tecta sinas.</l>
                    <l xml:id="d004l418" n="9">Pellere nequicquam capta conaberis arce;</l>
                    <l xml:id="d004l419" n="10">Te, postquam intrarit, fortior hostis erit.</l>
                    <lb/>
                </div2>
                <div2 xml:id="004c030" type="carmen">
                    <head>
                        <abbr>30</abbr>
                    </head>
                    <p xml:id="d004l420" n="tit.">30. omnis malus est servus, omnis bonus est liber</p>
                    <l xml:id="d004l421" n="1">Esse cupis liber? Facile est: sine crimine vivas;</l>
                    <l xml:id="d004l422" n="2">Liberior quovis vivere rege potes.</l>
                    <l xml:id="d004l423" n="3">Omnis nempe malus servus saevoque tyranno</l>
                    <l xml:id="d004l424" n="4">Paret, et alterius sub ditione manet.</l>
                    <l xml:id="d004l425" n="5">Tot domini imperitant tibi, quot sunt crimina; duro</l>
                    <l xml:id="d004l426" n="6">Servitio misere qui tua colla prement.</l>
                    <l xml:id="d004l427" n="7">Quis dubitat Cynicum magno praeponere regi?</l>
                    <l xml:id="d004l428" n="8">Extitit hic orbis victor, et ille sui.</l>
                    <lb/>
                </div2>
                <div2 xml:id="004c031" type="carmen">
                    <head>
                        <abbr>31</abbr>
                    </head>
                    <p xml:id="d004l429" n="tit.">31. Sacri codices, quanto magis releguntur, | tanto magis placebunt, et sensus inde percipitur</p>
                    <l xml:id="d004l430" n="1">Si legis aeterni divina volumina Christi,</l>
                    <l xml:id="d004l431" n="2">Dices (crede mihi) suavius esse nihil.</l>
                    <l xml:id="d004l432" n="3">Quo foelix avidam saturabis nectare mentem;</l>
                    <l xml:id="d004l433" n="4">Dulce nihil duces, praeter amare Deum.</l>
                    <l xml:id="d004l434" n="5">Quoque magis releges, tibi plus repetita placebunt,</l>
                    <l xml:id="d004l435" n="6">Cum codicis fient pabula nota sacri.</l>
                    <lb/>
                </div2>
                <div2 xml:id="004c032" type="carmen">
                    <head>
                        <abbr>32</abbr>
                    </head>
                    <p xml:id="d004l436" n="tit.">32. quod avarus contra omnes est malus, | in se ipsum est pessimus, ex sententia Pauli Emilii</p>
                    <l xml:id="d004l437" n="1">Clara tibi Aemilii nota est sententia Pauli,</l>
                    <l xml:id="d004l438" n="2">Cum tonat adversus crimen avaritiae.</l>
                    <l xml:id="d004l439" n="3">Omnibus est hostis, sibi vero infensus avarus:</l>
                    <l xml:id="d004l440" n="4">Excruciat noctes seque diesque, miser.</l>
                    <l xml:id="d004l441" n="5">Non amat, immo odit cunctos, qui diligit aurum,</l>
                    <l xml:id="d004l442" n="6">Inque omnes saevit pernitiosa lues.</l>
                    <l xml:id="d004l443" n="7">Pallent ora fame; dextra laevaque rapaci</l>
                    <l xml:id="d004l444" n="8">Per fas atque nefas raptat avarus opes.</l>
                    <l xml:id="d004l445" n="9">Nil preter cumulare iuvat, nunquamque vorago</l>
                    <l xml:id="d004l446" n="10">Impletur; semper crescit avara sitis;</l>
                    <l xml:id="d004l447" n="11">Pululat inque dies magis et senioribus annis</l>
                    <l xml:id="d004l448" n="12">A radice viret germen avaritiae.</l>
                    <l xml:id="d004l449" n="13">Ex omni cetu est procul extirpandus avarus,</l>
                    <l xml:id="d004l450" n="14">Comunis tanquam est effugienda lues.</l>
                    <lb/>
                </div2>
                <div2 xml:id="004c033" type="carmen">
                    <head>
                        <abbr>33</abbr>
                    </head>
                    <p xml:id="d004l451" n="tit.">33. coeli gloria summo labore paratur, | quia virtus circa difficile est</p>
                    <l xml:id="d004l452" n="1">Nescis quam magno petitur discrimine caelum?</l>
                    <l xml:id="d004l453" n="2">Scandere tu nullo posse labore putas?</l>
                    <l xml:id="d004l454" n="3">Circa difficile est virtus, cunctique vocantur,</l>
                    <l xml:id="d004l455" n="4">Clivosa at rarus serpit ad astra via.</l>
                    <l xml:id="d004l456" n="5">Molliter attalico recubans tu dives in ostro,</l>
                    <l xml:id="d004l457" n="6">Magni conspicies aurea tecta Dei?</l>
                    <l xml:id="d004l458" n="7">Tu temeto ascendes coeli distentus ad arces,</l>
                    <l xml:id="d004l459" n="8">Aegre cum carpat sobrius illud iter?</l>
                    <l xml:id="d004l460" n="9">Terrarum domina Hieronymus urbe relicta,</l>
                    <l xml:id="d004l461" n="10">Exposuit calidis membra perusta iugis.</l>
                    <l xml:id="d004l462" n="11">Herbarum foliis pastus fontemque tepentem</l>
                    <l xml:id="d004l463" n="12">Libabat sicco vix semel ore die.</l>
                    <l xml:id="d004l464" n="13">Tarsensis doctor per quanta pericula Paulus</l>
                    <l xml:id="d004l465" n="14">Atria bis meruit celsa videre Dei!</l>
                    <l xml:id="d004l466" n="15">Quid Christi heroes exemplaque tanta renarrem?</l>
                    <l xml:id="d004l467" n="16">Quae fecere illi, sunt facienda tibi.</l>
                    <lb/>
                </div2>
                <div2 xml:id="004c034" type="carmen">
                    <head>
                        <abbr>34</abbr>
                    </head>
                    <p xml:id="d004l468" n="tit.">34. quod felicius ruri quam in urbe vivatur</p>
                    <l xml:id="d004l469" n="1">Qui vult foelicem sine curis ducere vitam,</l>
                    <l xml:id="d004l470" n="2">Contentus paucis vivat ab urbe procul.</l>
                    <l xml:id="d004l471" n="3">Exiget hic longum tranquille inglorius aevum;</l>
                    <l xml:id="d004l472" n="4">Addictus nullo crimine, liber erit.</l>
                    <l xml:id="d004l473" n="5">Collibus apricis vites et semina campis</l>
                    <l xml:id="d004l474" n="6">Mandet, et hortorum cura secunda detur.</l>
                    <l xml:id="d004l475" n="7">Vere legat flores, messem succidat in estu,</l>
                    <l xml:id="d004l476" n="8">Calcet et auctumno dulcia musta lacu.</l>
                    <l xml:id="d004l477" n="9">Horrida pellitus glacialis tempora brumae</l>
                    <l xml:id="d004l478" n="10">Et posito Boreae rideat igne minas.</l>
                    <l xml:id="d004l479" n="11">Fluminibus pisces, silvis venabere dammas,</l>
                    <l xml:id="d004l480" n="12">Et visco incautae decipientur aves.</l>
                    <l xml:id="d004l481" n="13">Non hic ambitio nec opum furiosa cupido;</l>
                    <l xml:id="d004l482" n="14">Est procul a castis cypria pestis agris.</l>
                    <l xml:id="d004l483" n="15">Quod si naturae poteris cognoscere causas,</l>
                    <l xml:id="d004l484" n="16">Tantum divinae mentis acumen habes,</l>
                    <l xml:id="d004l485" n="17">Musarumque sacro foelix rapieris amore,</l>
                    <l xml:id="d004l486" n="18">Ut dictet versus pulcher Apollo tibi.</l>
                    <l xml:id="d004l487" n="19">Tunc nullae impedient curae per amena vireta;</l>
                    <l xml:id="d004l488" n="20">Uda meduseis antra videbis aquis.</l>
                    <lb/>
                </div2>
                <div2 xml:id="004c035" type="carmen">
                    <head>
                        <abbr>35</abbr>
                    </head>
                    <p xml:id="d004l489" n="tit.">35. ambitio terrestris regni | agit praeceps genus humanum</p>
                    <l xml:id="d004l490" n="1">Inpiger excurrit iuvenis pelleus ad Indos,</l>
                    <l xml:id="d004l491" n="2">Tanquam parva forent regna paterna sibi.</l>
                    <l xml:id="d004l492" n="3">Quos aestus imbresque tulit, quae vulnera passus,</l>
                    <l xml:id="d004l493" n="4">Casurum ut terrae quaereret imperium,</l>
                    <l xml:id="d004l494" n="5">Linqueret ut citius quam quem devicerat orbem!</l>
                    <l xml:id="d004l495" n="6">Heu, solidi hic, miseri, cernimus esse nihil!</l>
                    <l xml:id="d004l496" n="7">Nos vero aethereas, stulti, contemnimus arces,</l>
                    <l xml:id="d004l497" n="8">Vilis et optamus regna caduca luti.</l>
                    <l xml:id="d004l498" n="9">Non hic nostra domus, patria est sublimis Holympus;</l>
                    <l xml:id="d004l499" n="10">Huc, huc tendamus, quo vocat ipse Deus.</l>
                    <lb/>
                </div2>
                <div2 xml:id="004c036" type="carmen">
                    <head>
                        <abbr>36</abbr>
                    </head>
                    <p xml:id="d004l500" n="tit.">36. foelicitas, stabile et summum bonum, | hic non potest reperiri</p>
                    <l xml:id="d004l501" n="1">Si fugitiva volant praesentis gaudia vitae</l>
                    <l xml:id="d004l502" n="2">Et nulli foelix stat diuturna dies,</l>
                    <l xml:id="d004l503" n="3">Quo potes hic pacto vitam reperire beatam,</l>
                    <l xml:id="d004l504" n="4">Cum nullum hic videas esse perenne bonum?</l>
                    <l xml:id="d004l505" n="5">Perpetuo irrepunt mortalia corpora lapsu,</l>
                    <l xml:id="d004l506" n="6">Auctaque decrescunt omniaque orta cadunt.</l>
                    <l xml:id="d004l507" n="7">Sunt animae aeternae, virtus est sola perennis,</l>
                    <l xml:id="d004l508" n="8">Quae te foelicem reddere sola potest.</l>
                    <lb/>
                </div2>
                <div2 xml:id="004c037" type="carmen">
                    <head>
                        <abbr>37</abbr>
                    </head>
                    <p xml:id="d004l509" n="tit.">37. contra superbientem rebus prosperis, | quae subito mutantur</p>
                    <l xml:id="d004l510" n="1">Non, ut rere, diu violenta superbia durat:</l>
                    <l xml:id="d004l511" n="2">Quod me nunc ludis, cras tibi fiet idem.</l>
                    <l xml:id="d004l512" n="3">Si fueris iustus, tibi nulla procella nocebit:</l>
                    <l xml:id="d004l513" n="4">Obruet iniusti quaelibet aura ratem.</l>
                    <l xml:id="d004l514" n="5">Ah, nescis quam sit fortuna volubilis et quam</l>
                    <l xml:id="d004l515" n="6">Mutatis pontus se cito vertat aquis?</l>
                    <l xml:id="d004l516" n="7">Vidi ego qui fuerat sublimi in culmine rerum,</l>
                    <l xml:id="d004l517" n="8">Mendicum in vili consenuisse casa.</l>
                    <lb/>
                </div2>
                <div2 xml:id="004c038" type="carmen">
                    <head>
                        <abbr>38</abbr>
                    </head>
                    <p xml:id="d004l518" n="tit.">38. de instruendis pueris in eloquentia, | moribus et artibus</p>
                    <l xml:id="d004l519" n="1">Aurea Phocilidis quis nescit carmina vatis,</l>
                    <l xml:id="d004l520" n="2">Cum monet ut linguae sit tibi cura prior,</l>
                    <l xml:id="d004l521" n="3">Ut cures pueri ne barbara verba loquantur?</l>
                    <l xml:id="d004l522" n="4">Accedat morum cura secunda tibi:</l>
                    <l xml:id="d004l523" n="5">Dum docile ingenium est, mores tradantur honesti:</l>
                    <l xml:id="d004l524" n="6">Quod puer accepit, servat et ipse senex,</l>
                    <l xml:id="d004l525" n="7">Et mala praesertim, quae primis imbibit annis,</l>
                    <l xml:id="d004l526" n="8">Haerent, testa nova est ceu vitiata garo.</l>
                    <l xml:id="d004l527" n="9">Mox, ubi doctrinae vel se commiserit arti,</l>
                    <l xml:id="d004l528" n="10">Aptum cui videas, erudiendus erit.</l>
                    <l xml:id="d004l529" n="11">Nil bene tentabis, tibi quod natura recusat:</l>
                    <l xml:id="d004l530" n="12">Sparthanos pueros sic didicisse ferunt.</l>
                    <l xml:id="d004l531" n="13">Instar enim cerae puerilia pectora formes:</l>
                    <l xml:id="d004l532" n="14">Ncquicquam erudies pectora dura senum.</l>
                    <l xml:id="d004l533" n="15">Ceu tenerae virgae partes flectuntur in omnes;</l>
                    <l xml:id="d004l534" n="16">Verum arbor duro cortice facta riget.</l>
                    <l xml:id="d004l535" n="17">Alea segnitiesque procul, procul esto voluptas!</l>
                    <l xml:id="d004l536" n="18">Inflamet pueri pectora laudis amor.</l>
                    <lb/>
                </div2>
                <div2 xml:id="004c039" type="carmen">
                    <head>
                        <abbr>39</abbr>
                    </head>
                    <p xml:id="d004l537" n="tit.">39. ad Bernardum Adimarium, | conquerens de obitu Benedicti, pueri eius fratris</p>
                    <l xml:id="d004l538" n="1">Ergo omnes saevi rapit inclementia fati;</l>
                    <l xml:id="d004l539" n="2">Abstinet a nullo Parca maligna manus.</l>
                    <l xml:id="d004l540" n="3">Omnia nata metit nullo discrimine Clotho,</l>
                    <l xml:id="d004l541" n="4">Et iuvenem pariter decrepitumque rapit.</l>
                    <l xml:id="d004l542" n="5">Bis quinos puerum numerantem perdidit annos,</l>
                    <l xml:id="d004l543" n="6">Et patris et matris nil valuere preces,</l>
                    <l xml:id="d004l544" n="7">Nec fratris potuit pietas obsistere fato;</l>
                    <l xml:id="d004l545" n="8">Fixus erat vitae terminus ille suae.</l>
                    <l xml:id="d004l546" n="9">Exitus incertus, sed mors certissima cunctis</l>
                    <l xml:id="d004l547" n="10">Inminet: hic infans occidit, ille senex.</l>
                    <lb/>
                </div2>
                <div2 xml:id="004c040" type="carmen">
                    <head>
                        <abbr>40</abbr>
                    </head>
                    <p xml:id="d004l548" n="tit.">40. contra fallacem vitam, | quae nihil exsolvit quod prius spoponderat</p>
                    <l xml:id="d004l549" n="1">Vita hominum fallax! Promittis gaudia, luctus</l>
                    <l xml:id="d004l550" n="2">Persolvis; monstras dulcia, das aloem.</l>
                    <l xml:id="d004l551" n="3">Ah, quotiens longos cum tu promiseris annos,</l>
                    <l xml:id="d004l552" n="4">Fregisti plenas invidiosa colos!</l>
                    <l xml:id="d004l553" n="5">Quid certi poteris spondere, incertior aura</l>
                    <l xml:id="d004l554" n="6">Cum sis? Infoelix qui tibi credit erit.</l>
                    <l xml:id="d004l555" n="7">Quare, age, non tanti praesentis gaudia vitae</l>
                    <l xml:id="d004l556" n="8">Credas; subter enim dira venena latent.</l>
                    <l xml:id="d004l557" n="9">Qui sis, unde venis, quis sit tibi finis habendus</l>
                    <l xml:id="d004l558" n="10">Evolvas; alibi est nostra petenda salus.</l>
                    <l xml:id="d004l559" n="11">Nolis sive velis, finis certaminis est mors;</l>
                    <l xml:id="d004l560" n="12">Post mortem nemo penituisse potest.</l>
                    <lb/>
                </div2>
                <div2 xml:id="004c041" type="carmen">
                    <head>
                        <abbr>41</abbr>
                    </head>
                    <p xml:id="d004l561" n="tit.">41. vitia magis fugienda et foediora sunt | quam Medusae vultus</p>
                    <l xml:id="d004l562" n="1">Non ita gorgoneos vultus, ut crimina, vites:</l>
                    <l xml:id="d004l563" n="2">Peccato quid nam foedius esse potest?</l>
                    <l xml:id="d004l564" n="3">Ut facies colubri est fugienda, ita criminis horror:</l>
                    <l xml:id="d004l565" n="4">Divino hoc Salomon saepius ore monet.</l>
                    <l xml:id="d004l566" n="5">Impia nos faciunt Christo peccata rebelles;</l>
                    <l xml:id="d004l567" n="6">Gratia cum culpa non habitare potest.</l>
                    <lb/>
                </div2>
                <div2 xml:id="004c042" type="carmen">
                    <head>
                        <abbr>42</abbr>
                    </head>
                    <p xml:id="d004l568" n="tit.">42. dixit Ipocrates cohitu et gula homines | sentire mortalitatem et similes brutorum esse</p>
                    <l xml:id="d004l569" n="1">Sunt duo cum brutis comunia crimina nobis:</l>
                    <l xml:id="d004l570" n="2">Turpe gulae vitium, turpior ipsa Venus.</l>
                    <l xml:id="d004l571" n="3">Scilicet enervant animum corpusque resolvunt:</l>
                    <l xml:id="d004l572" n="4">Ex his morborum profluit omne genus.</l>
                    <l xml:id="d004l573" n="5">His Hippocrates mortales esse duobus</l>
                    <l xml:id="d004l574" n="6">Et similes homines asserit esse feris.</l>
                    <lb/>
                </div2>
                <div2 xml:id="004c043" type="carmen">
                    <head>
                        <abbr>43</abbr>
                    </head>
                    <p xml:id="d004l575" n="tit.">43. ad Pannoniam, de laudibus | invictissimi regis Mathyae</p>
                    <l xml:id="d004l576" n="1">Pannonia armipotens, regem venerare Mathyam:</l>
                    <l xml:id="d004l577" n="2">Producunt talem saecula rara ducem,</l>
                    <l xml:id="d004l578" n="3">Qui sit magnanimus, qui formidabilis armis,</l>
                    <l xml:id="d004l579" n="4">Qui sit subiectis mitis, in hoste ferox.</l>
                    <l xml:id="d004l580" n="5">Ecce, tuos vicina pavet Germania motus,</l>
                    <l xml:id="d004l581" n="6">Horret et ipse tuas Turcus inire manus;</l>
                    <l xml:id="d004l582" n="7">Ungariam excursare timet longeque recessit</l>
                    <l xml:id="d004l583" n="8">Et procul a Savo continet arma sua.</l>
                    <l xml:id="d004l584" n="9">O fortunatae gentes populique beati,</l>
                    <l xml:id="d004l585" n="10">Numina quis talem sancta dedere ducem!</l>
                    <l xml:id="d004l586" n="11">Hunc colite et votis in longum extendite regem,</l>
                    <l xml:id="d004l587" n="12">Saturni ut superet saecula terna senis.</l>
                </div2>
            </div1>
            <div1 xml:id="d005" type="section" decls="#md" met="E">
                <head>
                    <title>5</title>
                    <abbr>5</abbr>
                    <bibl source="digital">Ketty Peruch</bibl>
                </head>
                <div2 xml:id="005c001" type="carmen">
                    <head>
                        <abbr>1</abbr>
                    </head>
                    <p xml:id="d005l1" n="">1.</p>
                    <l xml:id="d005l2" n="1">Regia progenies, generosi principis uxor,</l>
                    <l xml:id="d005l3" n="2">Rege patre es foelix, rege beata viro es.</l>
                    <l xml:id="d005l4" n="3">Quam tibi veridice nomen posuere parentes,</l>
                    <l xml:id="d005l5" n="4">Unde Beatricis nomina dicta reor!</l>
                    <l xml:id="d005l6" n="5">Subscipe laeta, precor, nostros, regina, libellos,</l>
                    <l xml:id="d005l7" n="6">Ne ve illis fessis aurea tecta neges.</l>
                    <l xml:id="d005l8" n="7">Sint licet indigni, sit sordida pulvere vestis,</l>
                    <l xml:id="d005l9" n="8">Hos tamen in pluteo suscipe laeta tuo.</l>
                    <l xml:id="d005l10" n="9">Qui venit ausoniis istuc a finibus hospes,</l>
                    <l xml:id="d005l11" n="10">Te veluti portum fessa carina petit.</l>
                    <l xml:id="d005l12" n="11">Hos, precor, accipias et loeta fronte revolvas;</l>
                    <l xml:id="d005l13" n="12">Offendat quod te nil, reor, invenies.</l>
                    <l xml:id="d005l14" n="13">A domino didicere suo nil turpe referre,</l>
                    <l xml:id="d005l15" n="14">Sed casto intactae virginis ore loqui.</l>
                    <l xml:id="d005l16" n="15">Siquid pro domino poscent audentius, illis</l>
                    <l xml:id="d005l17" n="16">Da veniam: dominus iusserat illa suus.</l>
                    <lb/>
                </div2>
                <div2 xml:id="005c002" type="carmen">
                    <head>
                        <abbr>2</abbr>
                    </head>
                    <p xml:id="d005l18" n="tit.">2. ad librum suum merito festinantem ire | in Pannoniam, ut requirat illic quosdam amicos</p>
                    <l xml:id="d005l19" n="1">Festinas merito fugere hinc ad regia tecta,</l>
                    <l xml:id="d005l20" n="2">Adriaci nec te territat unda maris.</l>
                    <l xml:id="d005l21" n="3">Ire simul cuperem, sed me charissima coniunx,</l>
                    <l xml:id="d005l22" n="4">Me dulces nati, parve libelle, tenent.</l>
                    <l xml:id="d005l23" n="5">Indixere sacris proceres fera bella Camenis,</l>
                    <l xml:id="d005l24" n="6">Ut sit eis nostra nullus in urbe locus.</l>
                    <l xml:id="d005l25" n="7">I, pete magnifici sublimia tecta Mathyae;</l>
                    <l xml:id="d005l26" n="8">Quis tibi sub tanto rege timendus erit?</l>
                    <l xml:id="d005l27" n="9">I cito, ne dominum videas indigna ferentem,</l>
                    <l xml:id="d005l28" n="10">Cui iam Carliados fama sonora nocet!</l>
                    <l xml:id="d005l29" n="11">Franciscum Arragonem primum salvere iubeto:</l>
                    <l xml:id="d005l30" n="12">Huic dices domini nomen et unde venis.</l>
                    <l xml:id="d005l31" n="13">Moxque colocensis vises antistitis aedes:</l>
                    <l xml:id="d005l32" n="14">Tam longae huic dices quae tibi causa viae est.</l>
                    <l xml:id="d005l33" n="15">Bandinum inquiras, veterem fidumque sodalem;</l>
                    <l xml:id="d005l34" n="16">Hunc adeas; gremio te geret ille suo.</l>
                    <l xml:id="d005l35" n="17">Praeterea multos, quorum tibi nomina dixi,</l>
                    <l xml:id="d005l36" n="18">Alloquere, et prompti posce favoris opem.</l>
                    <l xml:id="d005l37" n="19">Ceu pestem fugias indocti limen avari;</l>
                    <l xml:id="d005l38" n="20">Fontibus ex istis cuncta venena fluunt.</l>
                    <lb/>
                </div2>
                <div2 xml:id="005c003" type="carmen">
                    <head>
                        <abbr>3</abbr>
                    </head>
                    <p xml:id="d005l39" n="tit.">3. ad Bernardum Adimarium, | de obitu matris suae Bartholomeae</p>
                    <l xml:id="d005l40" n="1">Flebile moerentis carmen, Bernarde, poetae</l>
                    <l xml:id="d005l41" n="2">Accipe, nec pudeat collachrymare simul.</l>
                    <l xml:id="d005l42" n="3">Forsitan hoc alii carpent tenerisque putabunt</l>
                    <l xml:id="d005l43" n="4">Fletibus et matri me tribuisse nimis.</l>
                    <l xml:id="d005l44" n="5">Luminibus siccis quis spectet funera matris?</l>
                    <l xml:id="d005l45" n="6">Non homo, convincam: vel fera, vel Deus est.</l>
                    <lb/>
                </div2>
                <div2 xml:id="005c004" type="carmen">
                    <head>
                        <abbr>4</abbr>
                    </head>
                    <p xml:id="d005l46" n="tit.">4. eulogium in obitu Bartholomeae matris, | praestantissimae mulieris</p>
                    <l xml:id="d005l47" n="1">"O dulces nati, tantos effundere questus</l>
                    <l xml:id="d005l48" n="2">Quid iuvat, et frustra sollicitare Deum?</l>
                    <l xml:id="d005l49" n="3">Comprimite, hen, lachrymas dilectae in funere matris:</l>
                    <l xml:id="d005l50" n="4">Transegi, dederant quos mihi fata, dies.</l>
                    <l xml:id="d005l51" n="5">Desinite, ergo, meum fletu vexare sepulchrum:</l>
                    <l xml:id="d005l52" n="6">Pars melior nostri sydera celsa petit.</l>
                    <l xml:id="d005l53" n="7">Corpus inane iacet, solum mortale cadaver</l>
                    <l xml:id="d005l54" n="8">Occidit: hac omnis sorte creatus homo est.</l>
                    <l xml:id="d005l55" n="9">Quin meus hoc ipsum corpus iuvenile resumet</l>
                    <l xml:id="d005l56" n="10">Spiritus, inque mea carne videbo Deum,</l>
                    <l xml:id="d005l57" n="11">Cum Deus in cineres terrarum verterit orbem,</l>
                    <l xml:id="d005l58" n="12">Ultima cum veniet non reditura dies.</l>
                    <l xml:id="d005l59" n="13">Nulla potest hominis fieri iactura cadentis,</l>
                    <l xml:id="d005l60" n="14">Cum surget positis clarior exuviis.</l>
                    <l xml:id="d005l61" n="15">Improba (cui parcit?) nascentibus omnibus instat:</l>
                    <l xml:id="d005l62" n="16">Quae mors esse potest increpitanda seni?</l>
                    <l xml:id="d005l63" n="17">Stat fixus cunctis humani terminus aevi,</l>
                    <l xml:id="d005l64" n="18">Ulterius quem non preteriisse licet.</l>
                    <l xml:id="d005l65" n="19">Venimus ad metam vitaeque peregimus annos</l>
                    <l xml:id="d005l66" n="20">Concessos; quis nam fata movere potest?</l>
                    <l xml:id="d005l67" n="21">Non exoratae producunt stamina Parcae;</l>
                    <l xml:id="d005l68" n="22">Iam mors ante oculos stat violenta meos,</l>
                    <l xml:id="d005l69" n="23">Pallidaque horrendo frustra me terret hiatu:</l>
                    <l xml:id="d005l70" n="24">Nam vitam inficiunt crimina nulla meam.</l>
                    <l xml:id="d005l71" n="25">Erubeat mortem, siqua est obnoxia labi,</l>
                    <l xml:id="d005l72" n="26">Palleat et nigros umbra subire lacus,</l>
                    <l xml:id="d005l73" n="27">Et tremat aeternas scelerum persolvere poenas:</l>
                    <l xml:id="d005l74" n="28">Nanque bonis mors est gloria, poena malis.</l>
                    <l xml:id="d005l75" n="29">Turgida nec calido corrumpite lumina fletu,</l>
                    <l xml:id="d005l76" n="30">Nec matrem lachrymis dedecorate piis.</l>
                    <l xml:id="d005l77" n="31">Ante alias longe sum foelicissima mater,</l>
                    <l xml:id="d005l78" n="32">Cui mihi sunt septem pignora tresque nurus,</l>
                    <l xml:id="d005l79" n="33">Cui mihi longaevus coniux fraterque superstes</l>
                    <l xml:id="d005l80" n="34">Extant, et concors et sine labe domus.</l>
                    <l xml:id="d005l81" n="35">Cum videam charos mihi tot superesse nepotes,</l>
                    <l xml:id="d005l82" n="36">Quos generi et nostrae progenuere nurus,</l>
                    <l xml:id="d005l83" n="37">Quae plura optarem? Iam sexagesimus annus</l>
                    <l xml:id="d005l84" n="38">Volvitur: hic vitae finis et hora meae est.</l>
                    <l xml:id="d005l85" n="39">Siquid apud charos, ut debet, mater alumnos</l>
                    <l xml:id="d005l86" n="40">Iuris habet, nec mors finiet imperium,</l>
                    <l xml:id="d005l87" n="41">Ecce, meum commendo virum vestrumque parentem,</l>
                    <l xml:id="d005l88" n="42">Ne desiderio tabeat ille meo.</l>
                    <l xml:id="d005l89" n="43">Confectum senio et maerentem coniuge rapta</l>
                    <l xml:id="d005l90" n="44">Servate, ut superet saecula terna senex.</l>
                    <l xml:id="d005l91" n="45">Circumstentque nurus blandae offitiumque ministrent,</l>
                    <l xml:id="d005l92" n="46">Et gerat alternas illa vel illa vices,</l>
                    <l xml:id="d005l93" n="47">Ut phrigii vincat longissima tempora fati,</l>
                    <l xml:id="d005l94" n="48">Ut senior natos cernat et ipse senes.</l>
                    <l xml:id="d005l95" n="49">Silvestrum ante alios natum commendo minorem,</l>
                    <l xml:id="d005l96" n="50">Cui non est uxor nec sibi chara parens.</l>
                    <l xml:id="d005l97" n="51">Hoc unum moriens iterumque iterumque monebo,</l>
                    <l xml:id="d005l98" n="52">Ne turbet vestros dira Megera lares.</l>
                    <l xml:id="d005l99" n="53">Aurea vobiscum sit pax; concordia foelix</l>
                    <l xml:id="d005l100" n="54">Alterno fratres semper amore liget.</l>
                    <l xml:id="d005l101" n="55">Iamque vale, o coniux, ne te dolor urgeat ullus,</l>
                    <l xml:id="d005l102" n="56">Si socia eripitur Bartholomea tori.</l>
                    <l xml:id="d005l103" n="57">Sit visum Superis; quid fles? Age, comprime luctum,</l>
                    <l xml:id="d005l104" n="58">Laetior ut noster spiritus astra petat.</l>
                    <l xml:id="d005l105" n="59">Num tibi tot restant, comunia pignora, nati?</l>
                    <l xml:id="d005l106" n="60">Ne turbes fletu pignora chara tuo!</l>
                    <l xml:id="d005l107" n="61">En morior, coniux; nigrescunt omnia circum...".</l>
                    <l xml:id="d005l108" n="62">Nec plura: in medio lingua retenta sono est;</l>
                    <l xml:id="d005l109" n="63">Eflantemque animam superas emisit in auras,</l>
                    <l xml:id="d005l110" n="64">Corpus at in gelido mansit inane toro.</l>
                    <l xml:id="d005l111" n="65">Insonuit quantis pulsus plangoribus aether!</l>
                    <l xml:id="d005l112" n="66">O lux infoelix, o lachrymosa dies!</l>
                    <l xml:id="d005l113" n="67">Semper acerba suis, semper memoranda Verinis,</l>
                    <l xml:id="d005l114" n="68">Solliciti, heu, semper causa doloris erit!</l>
                    <l xml:id="d005l115" n="69">O clara ante alias, nulli pietate secunda,</l>
                    <l xml:id="d005l116" n="70">Quae coleret casta relligione Deum!</l>
                    <l xml:id="d005l117" n="71">Quae magis exarsit vera charitate? Quis ergo</l>
                    <l xml:id="d005l118" n="72">Non fleat et lachrymis abluat ora piis?</l>
                    <l xml:id="d005l119" n="73">Lugeat Aequorei plebecula pauper agelli,</l>
                    <l xml:id="d005l120" n="74">Ploret vicinus quisquis egenus erat.</l>
                    <l xml:id="d005l121" n="75">Sed quoniam nullis revocatur fletibus umbra,</l>
                    <l xml:id="d005l122" n="76">Ne pigeat laudes enumerare suas.</l>
                    <l xml:id="d005l123" n="77">O veneranda parens, quo te dignemur honore,</l>
                    <l xml:id="d005l124" n="78">O genitrix, nostrae fama decusque domus?</l>
                    <l xml:id="d005l125" n="79">Vera parens, propriis lactasti pignora mammis,</l>
                    <l xml:id="d005l126" n="80">Ipsa licet Medices sanguine tangit avos.</l>
                    <l xml:id="d005l127" n="81">Natorum, o, longos totiens perpessa labores,</l>
                    <l xml:id="d005l128" n="82">Quae tibi, quae poterunt praemia digna dari?</l>
                    <l xml:id="d005l129" n="83">Nam tua pertenuem nostrum solertia censum</l>
                    <l xml:id="d005l130" n="84">Et non indignis quaestibus auxit opes.</l>
                    <l xml:id="d005l131" n="85">Inspiciens natos solers prudentia matris,</l>
                    <l xml:id="d005l132" n="86">Erudiit variis artibus ingenia.</l>
                    <l xml:id="d005l133" n="87">Mercibus hic quoniam fuit aptior, ille Minervae,</l>
                    <l xml:id="d005l134" n="88">Naturae iussit semina quenque sequi.</l>
                    <l xml:id="d005l135" n="89">Hic quia velocis praestabat acumine mentis,</l>
                    <l xml:id="d005l136" n="90">Iussit socraticis invigilare libris,</l>
                    <l xml:id="d005l137" n="91">Et rerum causas et coeli noscere motus,</l>
                    <l xml:id="d005l138" n="92">Afferre aegrotis ut bene posset opem.</l>
                    <l xml:id="d005l139" n="93">At me Musarum flagrantem ut vidit amore,</l>
                    <l xml:id="d005l140" n="94">Et dare Pyerio carmina multa choro,</l>
                    <l xml:id="d005l141" n="95">"I" dixit, "sequere aonias, Ugoline, puellas,</l>
                    <l xml:id="d005l142" n="96">Et tua pegaseis fontibus ora laves".</l>
                    <l xml:id="d005l143" n="97">Quas igitur grates, quae reddant praemia nati</l>
                    <l xml:id="d005l144" n="98">Debita? Pro nobis Iupiter ipse dabit.</l>
                    <l xml:id="d005l145" n="99">Divorum augebis numerum super astra volando,</l>
                    <l xml:id="d005l146" n="100">Impleat ut vacuos umbra beata tronos.</l>
                    <l xml:id="d005l147" n="101">Illic sydereo satiabis nectare mentem,</l>
                    <l xml:id="d005l148" n="102">Inter caelestes annumeranda choros.</l>
                    <l xml:id="d005l149" n="103">Illinc omnis abest vitae dolor, omnis egestas;</l>
                    <l xml:id="d005l150" n="104">Non habet in Superos ius Libithina deos.</l>
                    <l xml:id="d005l151" n="105">Non mutat vires illic morosa senectus,</l>
                    <l xml:id="d005l152" n="106">Perpetuo sed enim flore iuventa viret.</l>
                    <l xml:id="d005l153" n="107">Frigida non calidis, non pugnant humida siccis;</l>
                    <l xml:id="d005l154" n="108">Coelicolum tenuis temperat aura solum,</l>
                    <l xml:id="d005l155" n="109">Qualis athlantei occiduas post lictoris undas</l>
                    <l xml:id="d005l156" n="110">Foelices suavis spiritus aflat agros.</l>
                    <l xml:id="d005l157" n="111">Est animus simplex, nec fato obnoxius ulli,</l>
                    <l xml:id="d005l158" n="112">Et solo aspectu pascitur ipse Dei.</l>
                    <l xml:id="d005l159" n="113">Nempe bonum summum est, caeli cui destinat arcem</l>
                    <l xml:id="d005l160" n="114">Iupiter, aeternum posse videre Deum.</l>
                    <l xml:id="d005l161" n="115">Illic militibus reddit sua praemia Christus,</l>
                    <l xml:id="d005l162" n="116">Fortiter ob patriam qui periere suam,</l>
                    <l xml:id="d005l163" n="117">Qui mundi illecebras saevosque cupidinis ignes</l>
                    <l xml:id="d005l164" n="118">Viceruntque omnes daemonis insidias,</l>
                    <l xml:id="d005l165" n="119">Qui sacra Pontificum romanae dogmata sectae</l>
                    <l xml:id="d005l166" n="120">Servarunt certa, non violata, fide.</l>
                    <l xml:id="d005l167" n="121">Panduntur caeli portae, reseratur Holympus,</l>
                    <l xml:id="d005l168" n="122">Aethereas foelix cum petit umbra domos.</l>
                    <l xml:id="d005l169" n="123">Huc, veneranda parens, venies, atque obvia turba</l>
                    <l xml:id="d005l170" n="124">Coelesti longe curret ab urbe tibi.</l>
                    <l xml:id="d005l171" n="125">Virginei occurrent coetus candore micantes,</l>
                    <l xml:id="d005l172" n="126">Agmina non tacta candidiora nive;</l>
                    <l xml:id="d005l173" n="127">Obvius et veniet rutilanti in murice martyr,</l>
                    <l xml:id="d005l174" n="128">Et palmae et lauri flondea serta geret.</l>
                    <l xml:id="d005l175" n="129">Mox te matronae gemmis auroque nitentes</l>
                    <l xml:id="d005l176" n="130">Accipient, vinxit quas sacra teda viris.</l>
                    <l xml:id="d005l177" n="131">Aplaudent roseaeque dabunt mille obscula fronti,</l>
                    <l xml:id="d005l178" n="132">Et tales edent ore canente sonos.</l>
                    <l xml:id="d005l179" n="133">"Humanae o tandem vitae defuncta labore,</l>
                    <l xml:id="d005l180" n="134">Ingredere, o foelix, aurea tecta Dei.</l>
                    <l xml:id="d005l181" n="135">Atria quae longe cernis radiantia, gemmis</l>
                    <l xml:id="d005l182" n="136">Culmineque aurato, tecta superba, micant:</l>
                    <l xml:id="d005l183" n="137">Haec tibi caelestes struxere palatia fabri,</l>
                    <l xml:id="d005l184" n="138">Haec tua pro meritis semper habenda domus".</l>
                    <l xml:id="d005l185" n="139">His, mater, pompis, tali comitata triumpho,</l>
                    <l xml:id="d005l186" n="140">Impyrei intrabis limina celsa poli.</l>
                    <l xml:id="d005l187" n="141">Te quoque celsa suis caeli Regina lacertis</l>
                    <l xml:id="d005l188" n="142">Accipiet, dicens: "Dulcis amica, veni;</l>
                    <l xml:id="d005l189" n="143">Aeterno fruitura bono, cape praemia Christi,</l>
                    <l xml:id="d005l190" n="144">Praemia promissis uberiora suis.</l>
                    <l xml:id="d005l191" n="145">Ingredere auratae christallina limina sedis,</l>
                    <l xml:id="d005l192" n="146">Accipe syderei ditia regna soli".</l>
                    <l xml:id="d005l193" n="147">Talibus ascendes divina in gaudia dictis,</l>
                    <l xml:id="d005l194" n="148">Gaudia non ullis aequiperanda bonis.</l>
                    <lb/>
                </div2>
                <div2 xml:id="005c005" type="carmen">
                    <head>
                        <abbr>5</abbr>
                    </head>
                    <p xml:id="d005l195" n="tit.">5. eulogium in funere Verii eius patris, | viri optimi, ad Paulum phisicum germanum</p>
                    <l xml:id="d005l196" n="1">Omnia sunt igitur diris obnoxia fatis,</l>
                    <l xml:id="d005l197" n="2">Et nihil est quod non auferat atra dies.</l>
                    <l xml:id="d005l198" n="3">Te potuit, venerande parens, abducere templis</l>
                    <l xml:id="d005l199" n="4">Polluta ad tumulum Parca maligna manu.</l>
                    <l xml:id="d005l200" n="5">Num sanctos mores, num castum attingere corpus</l>
                    <l xml:id="d005l201" n="6">Horruit? Ah, cogor quale putare nefas!</l>
                    <l xml:id="d005l202" n="7">Si bonus atque malus pereunt discrimine nullo,</l>
                    <l xml:id="d005l203" n="8">Et nulli parcit de tribus una soror,</l>
                    <l xml:id="d005l204" n="9">Non idem certe manet exitus: alter Holympum</l>
                    <l xml:id="d005l205" n="10">Ascendet, stygias ebibet alter aquas.</l>
                    <l xml:id="d005l206" n="11">Impius inferni aeternos cruciandus ad ignes</l>
                    <l xml:id="d005l207" n="12">Trudetur, meritis praemia digna suis;</l>
                    <l xml:id="d005l208" n="13">Iustus ad Impyrei vectetur gaudia caeli,</l>
                    <l xml:id="d005l209" n="14">Regnet ut angelici dignus honore troni.</l>
                    <l xml:id="d005l210" n="15">Nunc memini tua, sancte parens, oracula, cum me</l>
                    <l xml:id="d005l211" n="16">Praecipitem saevo torsit amore Venus.</l>
                    <l xml:id="d005l212" n="17">Me miserum, quanto repeto praecepta dolore!</l>
                    <l xml:id="d005l213" n="18">Non licuit grates exhibuisse tibi.</l>
                    <l xml:id="d005l214" n="19">Talia, Paule, mea moestus dum mente revolvo,</l>
                    <l xml:id="d005l215" n="20">Dilecti ante oculos spiritus ecce patris,</l>
                    <l xml:id="d005l216" n="21">Lucidior flamis et clari syderis instar,</l>
                    <l xml:id="d005l217" n="22">Et roseo tales edidit ore sonos:</l>
                    <l xml:id="d005l218" n="23">"Quis te luctus edax rodit, charissime nate?</l>
                    <l xml:id="d005l219" n="24">Quae mors egroto est increpitanda seni?</l>
                    <l xml:id="d005l220" n="25">An nescis homines mortali sorte creatos?</l>
                    <l xml:id="d005l221" n="26">Unde improvisus te premit iste dolor?</l>
                    <l xml:id="d005l222" n="27">Quid tibi socraticos prodest legisse libellos,</l>
                    <l xml:id="d005l223" n="28">Claraque prudentum tot monumenta virum?</l>
                    <l xml:id="d005l224" n="29">Hoc primum erumnae signum memorabile nostrae est,</l>
                    <l xml:id="d005l225" n="30">Ut sortis dannet munera quisque suae.</l>
                    <l xml:id="d005l226" n="31">Unica mortali cui foelix contigit hora?</l>
                    <l xml:id="d005l227" n="32">Nec mirum: aegriferae concupiuntur opes;</l>
                    <l xml:id="d005l228" n="33">Gliscit amor quanto cumulum congesseris auri,</l>
                    <l xml:id="d005l229" n="34">Maiori inque dies foenore pauper eris.</l>
                    <l xml:id="d005l230" n="35">Crimina quid referam, quae sunt comunia brutis?</l>
                    <l xml:id="d005l231" n="36">Vitate haec, tanquam sint capitale nefas.</l>
                    <l xml:id="d005l232" n="37">Unicus exemplar sit vobis Christus honesti:</l>
                    <l xml:id="d005l233" n="38">Omnis ab insidiis hoc duce tutus erit.</l>
                    <l xml:id="d005l234" n="39">Hoc duce syderei caeli victoria parta est:</l>
                    <l xml:id="d005l235" n="40">O merces nullis equiperanda bonis!</l>
                    <l xml:id="d005l236" n="41">Quis non contemnet vitae mortalis honorem,</l>
                    <l xml:id="d005l237" n="42">Virtutis memorem si putet esse Deum?</l>
                    <l xml:id="d005l238" n="43">Coetera vel rapidi labuntur fluminis instar;</l>
                    <l xml:id="d005l239" n="44">Concessae vix sunt ad breve tempus opes.</l>
                    <l xml:id="d005l240" n="45">Quod si cui indulget raro fortuna benigna,</l>
                    <l xml:id="d005l241" n="46">Mox anima haec linquet diffugiente dolens.</l>
                    <l xml:id="d005l242" n="47">Si mihi quid iuris, iubeo moneoque rogoque</l>
                    <l xml:id="d005l243" n="48">Fraterna ut charitas pectora vestra liget,</l>
                    <l xml:id="d005l244" n="49">Neu vos transversos agitet discordia preceps,</l>
                    <l xml:id="d005l245" n="50">Sed pius alterne vincula nectat amor;</l>
                    <l xml:id="d005l246" n="51">Ne ve aliquem fidum externum sibi credat amicum,</l>
                    <l xml:id="d005l247" n="52">Qui patriam aut fratres oderit ipse suos.</l>
                    <l xml:id="d005l248" n="53">Quis non immerito explodat damnetque bilingues,</l>
                    <l xml:id="d005l249" n="54">Atque hominum e cetu mergat in occeanum?</l>
                    <l xml:id="d005l250" n="55">Mentitur quisquis fratrem se dixerit illi</l>
                    <l xml:id="d005l251" n="56">Cui, vafer, occultas instruit insidias.</l>
                    <l xml:id="d005l252" n="57">Perfidiae reus est Christi cui nomen in ore est,</l>
                    <l xml:id="d005l253" n="58">Corda gerens foedis prava cupidinibus.</l>
                    <l xml:id="d005l254" n="59">Pectora vestra liget charitas adamante tenaci:</l>
                    <l xml:id="d005l255" n="60">Haec vos foelices reddere sola potest.</l>
                    <l xml:id="d005l256" n="61">Extorquet charitas irato fulmina Christo,</l>
                    <l xml:id="d005l257" n="62">Cogit et infensum ponere iudicium.</l>
                    <l xml:id="d005l258" n="63">Crede mihi: celsis ego nunc delapsus ab astris</l>
                    <l xml:id="d005l259" n="64">Testor sincera nil charitate prius.</l>
                    <l xml:id="d005l260" n="65">Vidi animas flentes summi Iovis ante tribunal,</l>
                    <l xml:id="d005l261" n="66">Ut caperent vitae praemia digna suae;</l>
                    <l xml:id="d005l262" n="67">Et nisi flamiferae charitatis amore redemptae,</l>
                    <l xml:id="d005l263" n="68">Tartareis mersae decoquerentur aquis.</l>
                    <l xml:id="d005l264" n="69">Verum, age, me superas iam tempus visere sedes;</l>
                    <l xml:id="d005l265" n="70">Non terere ulterius fata dedere moras.</l>
                    <l xml:id="d005l266" n="71">Haec memoranda tuis nostro fac nomine pandas</l>
                    <l xml:id="d005l267" n="72">Fratribus; esse tui dicito iussa patris.</l>
                    <l xml:id="d005l268" n="73">Comprime, nate, precor, luctum, lachrymisque caveto</l>
                    <l xml:id="d005l269" n="74">Ut mulier turpes funera nostra tuis.</l>
                    <l xml:id="d005l270" n="75">Extremae est actus vitae octuagesimus annus:</l>
                    <l xml:id="d005l271" n="76">Et quereris? Reliquum quid nisi morbus erit?</l>
                    <l xml:id="d005l272" n="77">Nunc ego dilecta peragro cum coniuge caelum</l>
                    <l xml:id="d005l273" n="78">Et concors casto semper amore fruor.</l>
                    <l xml:id="d005l274" n="79">Nos pia pro charis oramus numina natis,</l>
                    <l xml:id="d005l275" n="80">Ut pia pro meritis det pius astra Deus.</l>
                    <l xml:id="d005l276" n="81">Illic, ut spero, mecum super aethera vives;</l>
                    <l xml:id="d005l277" n="82">Nunc instar mortis vita putanda tua est".</l>
                    <l xml:id="d005l278" n="83">Haec ubi dicta dedit, circum mea colla pependit;</l>
                    <l xml:id="d005l279" n="84">Mox instar radii lapsus ad astra poli est.</l>
                    <lb/>
                </div2>
                <div2 xml:id="005c006" type="carmen">
                    <head>
                        <abbr>6</abbr>
                    </head>
                    <p xml:id="d005l280" n="tit.">6. eulogium in acerbissimo funere Petrotii, | eius dilectissimi fratris</p>
                    <l xml:id="d005l281" n="1">Tristis eram et chari moerebam funera fratris;</l>
                    <l xml:id="d005l282" n="2">Abstulerat somnum pectore luctus edax.</l>
                    <l xml:id="d005l283" n="3">Tot neglecta Deo fratrum pia vota dolebam,</l>
                    <l xml:id="d005l284" n="4">Et Pauli medicas nil valuisse manus,</l>
                    <l xml:id="d005l285" n="5">Cum nota ante oculos germani effulsit imago</l>
                    <l xml:id="d005l286" n="6">Et tales roseo reddidit ore sonos:</l>
                    <l xml:id="d005l287" n="7">"Quid quereris tantum? Lachrymas quid fundis inanes?</l>
                    <l xml:id="d005l288" n="8">Num flendo credis fata movere Dei?</l>
                    <l xml:id="d005l289" n="9">Septima cum tanto transegi lustra labore:</l>
                    <l xml:id="d005l290" n="10">Fixus erat vitae terminus ille meae.</l>
                    <l xml:id="d005l291" n="11">Omnia solvisti; nihil est, Ugoline, relictum</l>
                    <l xml:id="d005l292" n="12">Quod pia sedulitas non mihi tradiderit.</l>
                    <l xml:id="d005l293" n="13">Per septem attrivit corpus febris arida menses,</l>
                    <l xml:id="d005l294" n="14">Corporis ut numeres ossa peresa mei.</l>
                    <l xml:id="d005l295" n="15">Quid fles? Gaudendum est! Mortali carcere liber,</l>
                    <l xml:id="d005l296" n="16">Pars nostri maior, spiritus, astra petit.</l>
                    <l xml:id="d005l297" n="17">Est erumnosi plenissima vita laboris,</l>
                    <l xml:id="d005l298" n="18">Exposita innumeris daemonis insidiis.</l>
                    <l xml:id="d005l299" n="19">Ille ego, quem flexit transversum nulla voluptas,</l>
                    <l xml:id="d005l300" n="20">Quae sum perpessus nocte dieque, miser!</l>
                    <l xml:id="d005l301" n="21">Quid referam morbos et vitae mille dolores,</l>
                    <l xml:id="d005l302" n="22">A me quos omnes abstulit atra dies?</l>
                    <l xml:id="d005l303" n="23">Arrisit sicui vultu Fortuna sereno,</l>
                    <l xml:id="d005l304" n="24">Mox illi adversas vertit, iniqua, rotas.</l>
                    <l xml:id="d005l305" n="25">Expavi, fateor, mortis perferre dolorem,</l>
                    <l xml:id="d005l306" n="26">Ne ve animus stygiis obrueretur aquis.</l>
                    <l xml:id="d005l307" n="27">Praesidium magnum perdis, charissime frater,</l>
                    <l xml:id="d005l308" n="28">Sarcinaque est humeris congeminata tuis.</l>
                    <l xml:id="d005l309" n="29">Sic visum Christo est; forsan meliora dabuntur</l>
                    <l xml:id="d005l310" n="30">Tempora, nec semper nubilus Hauster erit.</l>
                    <l xml:id="d005l311" n="31">Cuncta secunda dabit vobis concordia foelix,</l>
                    <l xml:id="d005l312" n="32">At contra magnas vertit Erinis opes.</l>
                    <l xml:id="d005l313" n="33">Uxorem vobis commendo, ut caelibe vita</l>
                    <l xml:id="d005l314" n="34">Degat, et infantes nutriat illa meos.</l>
                    <l xml:id="d005l315" n="35">Ipsa fidem cineri nostro servare recepit</l>
                    <l xml:id="d005l316" n="36">Et nullos post hac velle subire toros.</l>
                    <l xml:id="d005l317" n="37">Dulcia discendens commendo pignora vobis:</l>
                    <l xml:id="d005l318" n="38">Istorum causa est tristior interitus.</l>
                    <l xml:id="d005l319" n="39">Hos precor ut patrio, frater, tuearis amore;</l>
                    <l xml:id="d005l320" n="40">Sic animus noster loetior astra petet".</l>
                    <l xml:id="d005l321" n="41">Dixit, et amplectens ter circum colla pependit;</l>
                    <l xml:id="d005l322" n="42">Ultima labentis verba fuere: "Vale".</l>
                    <l xml:id="d005l323" n="43">"Quo fugis?", exclamo; "fratrem ne desere, frater!</l>
                    <l xml:id="d005l324" n="44">Quo sine te pacto vita futura mea est?".</l>
                    <l xml:id="d005l325" n="45">Crudeles Parcae, florentis fila iuventae</l>
                    <l xml:id="d005l326" n="46">Truncastis! Sunt, sunt copia tanta senes!</l>
                    <l xml:id="d005l327" n="47">Quis fuit in tusco populo servantior aequi,</l>
                    <l xml:id="d005l328" n="48">Quem non ausus erat carpere livor edax?</l>
                    <l xml:id="d005l329" n="49">Cui tanta iuveni mores probitate fuerunt,</l>
                    <l xml:id="d005l330" n="50">Quis coluit tanta relligione Deum?</l>
                    <l xml:id="d005l331" n="51">Inquirat livor totius tempora vitae,</l>
                    <l xml:id="d005l332" n="52">Obsceni quicquam si reperire queat!</l>
                    <l xml:id="d005l333" n="53">Et talem iuvenem mors invidiosa peremit!</l>
                    <l xml:id="d005l334" n="54">Iniecit diras lurida Parca manus!</l>
                    <l xml:id="d005l335" n="55">Te, venerande pater, mors oportuna resolvit,</l>
                    <l xml:id="d005l336" n="56">Ne videas nati funera acerba tui.</l>
                    <l xml:id="d005l337" n="57">Ipsa virum et charos vidit superesse nepotes,</l>
                    <l xml:id="d005l338" n="58">Natorum pompis contumulata parens.</l>
                    <l xml:id="d005l339" n="59">At me servavit tanto Fortuna dolori,</l>
                    <l xml:id="d005l340" n="60">Dimidium, hei, vitae, frater adempte, meae!</l>
                    <l xml:id="d005l341" n="61">O, utinam alterna, Ledei ex more gemelli,</l>
                    <l xml:id="d005l342" n="62">Petroti, possem te revocare nece!</l>
                    <l xml:id="d005l343" n="63">Perferrem mortis pro te quodcunque periclum.</l>
                    <l xml:id="d005l344" n="64">Quid loquor? Ah! nullis fletibus umbra redit.</l>
                    <l xml:id="d005l345" n="65">Te sine nulla dies lachrymis inmunis agetur,</l>
                    <l xml:id="d005l346" n="66">Currentisque oculi fluminis instar erunt.</l>
                    <l xml:id="d005l347" n="67">Ante oculos semper dilecti fratris imago</l>
                    <l xml:id="d005l348" n="68">Haeret; nec somni, nec mihi cura cibi est.</l>
                    <l xml:id="d005l349" n="69">Squalent inculti deserta volumina Carli;</l>
                    <l xml:id="d005l350" n="70">Flet posita mecum tristis Apollo cheli.</l>
                    <l xml:id="d005l351" n="71">Pertesum vitae est; macilento pallor in ore;</l>
                    <l xml:id="d005l352" n="72">Omne mihi luctus substulit offitium.</l>
                    <l xml:id="d005l353" n="73">Tu moriens caelum, felix germane, petisti;</l>
                    <l xml:id="d005l354" n="74">Gratulor: ah, tecum nunc comes ire velim!</l>
                    <l xml:id="d005l355" n="75">Frater honoratos iam iam visure parentes,</l>
                    <l xml:id="d005l356" n="76">Angelicos inter constituende tronos,</l>
                    <l xml:id="d005l357" n="77">Frater amate, vale; celi novus incola factus,</l>
                    <l xml:id="d005l358" n="78">Petroti, aeternis iam fruiture bonis.</l>
                    <lb/>
                </div2>
                <div2 xml:id="005c007" type="carmen">
                    <head>
                        <abbr>7</abbr>
                    </head>
                    <p xml:id="d005l359" n="tit.">7. ad Bernardum Adimarium, de morte Ippolitae, | formosissimae puellae</p>
                    <l xml:id="d005l360" n="1">Dum nos magnanimi victricia proelia Carli</l>
                    <l xml:id="d005l361" n="2">Scribimus, Ippolite flevimus interitum;</l>
                    <l xml:id="d005l362" n="3">Imbellesque elegos magnis miscere coturnis</l>
                    <l xml:id="d005l363" n="4">Flebilibus suasit moesta Thalia modis.</l>
                    <l xml:id="d005l364" n="5">Sed quoniam luctu fueras concussus acerbo,</l>
                    <l xml:id="d005l365" n="6">Hoc scriptum lachrymis misimus eulogium;</l>
                    <l xml:id="d005l366" n="7">Adimar, ante omnes nobis memorande sodales,</l>
                    <l xml:id="d005l367" n="8">Verini carmen pignus amoris habe.</l>
                    <lb/>
                </div2>
                <div2 xml:id="005c008" type="carmen">
                    <head>
                        <abbr>8</abbr>
                    </head>
                    <p xml:id="d005l368" n="tit.">8. eulogium in obitu Ippolitae, | puellae pulcherrimae</p>
                    <l xml:id="d005l369" n="1">Quis lucem ereptam tenebris miretur obortis?</l>
                    <l xml:id="d005l370" n="2">Causa patet cunctis: occidit Ippolita.</l>
                    <l xml:id="d005l371" n="3">Occidit hetrusci sydus splendorque decoris:</l>
                    <l xml:id="d005l372" n="4">Non mirum si nunc nulla serena dies.</l>
                    <l xml:id="d005l373" n="5">Ingemuisse putem turbati sydera coeli;</l>
                    <l xml:id="d005l374" n="6">Post obitum induxit nubilus Hauster aquam.</l>
                    <l xml:id="d005l375" n="7">Vidimus innumeris turgentia fletibus ora,</l>
                    <l xml:id="d005l376" n="8">Nullus et in tota non fuit urbe dolens.</l>
                    <l xml:id="d005l377" n="9">Ipsa Venus fertur sparsis deflere capillis;</l>
                    <l xml:id="d005l378" n="10">Extinxitque faces et sine luce fuit.</l>
                    <l xml:id="d005l379" n="11">Ipse Cupido suos fregit miserabilis arcus</l>
                    <l xml:id="d005l380" n="12">Et latebras tristis fugit ad Idaliae,</l>
                    <l xml:id="d005l381" n="13">Impiaque in sevas torsit convitia Parcas,</l>
                    <l xml:id="d005l382" n="14">Quae tantum Hetruscis preripuere decus.</l>
                    <l xml:id="d005l383" n="15">Quid tibi nobilitas, viridis quid profuit aetas,</l>
                    <l xml:id="d005l384" n="16">Quid, rarum exemplar, forma, pudicitiae?</l>
                    <l xml:id="d005l385" n="17">Quid, quod eras miserae spes et solatia matri?</l>
                    <l xml:id="d005l386" n="18">Heu, vota incassum tot cecidere Deo!</l>
                    <l xml:id="d005l387" n="19">Ipse autem scissa gemebundus veste maritus,</l>
                    <l xml:id="d005l388" n="20">Hinc Flametta parens stabat, inops animi:</l>
                    <l xml:id="d005l389" n="21">Flametta infoelix, fortunae exemplar iniquae,</l>
                    <l xml:id="d005l390" n="22">Andromache, infoelix, altera socrus erit.</l>
                    <l xml:id="d005l391" n="23">Hinc implorabant lachrymosa voce sorores</l>
                    <l xml:id="d005l392" n="24">Numina, purpureas ungue secante genas.</l>
                    <l xml:id="d005l393" n="25">Haud secus Heliades fraterno in funere largis</l>
                    <l xml:id="d005l394" n="26">Auxerunt tumidum fletibus Heridanum.</l>
                    <l xml:id="d005l395" n="27">Stamina cum vitae perfringeret ultima Clotho</l>
                    <l xml:id="d005l396" n="28">Ippolitae ac staret, falce secante comas,</l>
                    <l xml:id="d005l397" n="29">Tunc, vix attollens oculos in morte gravatos,</l>
                    <l xml:id="d005l398" n="30">Edidit extremos ore tremente sonos:</l>
                    <l xml:id="d005l399" n="31">"O dulcis coniux, lachrymas compesce fluentes:</l>
                    <l xml:id="d005l400" n="32">Sic placitum Superis, te superesse mihi.</l>
                    <l xml:id="d005l401" n="33">Commendo natos nostri tibi pignus amoris</l>
                    <l xml:id="d005l402" n="34">Comune, et curae sit tibi nostra parens.</l>
                    <l xml:id="d005l403" n="35">Hanc, precor, aflictam solare, et comprime fletum.</l>
                    <l xml:id="d005l404" n="36">Quid ploras? Nunquid fata movere putas?</l>
                    <l xml:id="d005l405" n="37">Tu, Flametta parens, nimio confecta dolore,</l>
                    <l xml:id="d005l406" n="38">Mortalem Ippolitam te genuisse putes.</l>
                    <l xml:id="d005l407" n="39">Divitiis foelix natisque viroque fuisti;</l>
                    <l xml:id="d005l408" n="40">Ah, sors adversas movit iniqua rotas!</l>
                    <l xml:id="d005l409" n="41">Pone modum lachrymis: perventum ad limina mortis;</l>
                    <l xml:id="d005l410" n="42">Audio iam stygiae murmura saeva ratis.</l>
                    <l xml:id="d005l411" n="43">Me nulla exagitant vitiatae crimina mentis,</l>
                    <l xml:id="d005l412" n="44">Quod mea tartareos horreat umbra lacus.</l>
                    <l xml:id="d005l413" n="45">Pars nostri melior petet aethera; reddite terrae</l>
                    <l xml:id="d005l414" n="46">Haec membra, hoc (inquam) reddite corpus humi.</l>
                    <l xml:id="d005l415" n="47">Cura mei si vos post mortem tangit inanis,</l>
                    <l xml:id="d005l416" n="48">Scribantur tumulo carmina bina meo:</l>
                    <l xml:id="d005l417" n="49">"Infoelix proles, Nasi charissima coniux,</l>
                    <l xml:id="d005l418" n="50">Ippolita hic tegitur; lector amice, vale".</l>
                    <l xml:id="d005l419" n="51">Chara parens coniuxque, vale, dulcesque sorores:</l>
                    <l xml:id="d005l420" n="52">Ecce, oculos mors nunc pervolat ante meos".</l>
                    <l xml:id="d005l421" n="53">Ultima verba "Mei" clamarunt "Christe, memento;</l>
                    <l xml:id="d005l422" n="54">Inque tuas animam suscipe, Christe, manus".</l>
                    <l xml:id="d005l423" n="55">Sic igitur pereunt omnes; iuvenesque senesque</l>
                    <l xml:id="d005l424" n="56">Mors rapit, et cunctis imminet atra dies.</l>
                    <l xml:id="d005l425" n="57">Non dum ter septem vitae compleverat annos;</l>
                    <l xml:id="d005l426" n="58">Heu, paucis fuerat mensibus illa minor.</l>
                    <l xml:id="d005l427" n="59">Naturam genuisse nihil formosius usquam</l>
                    <l xml:id="d005l428" n="60">Crediderim; in toto corpore nulla nota.</l>
                    <l xml:id="d005l429" n="61">Vidimus in feretro (dormisse putaveris) illam;</l>
                    <l xml:id="d005l430" n="62">Cuncta sibi prisci signa decoris erant.</l>
                    <l xml:id="d005l431" n="63">Spiritus aethereas postquam secessit in auras,</l>
                    <l xml:id="d005l432" n="64">Ippolitae levior non gravet ossa lapis.</l>
                    <l xml:id="d005l433" n="65">In cineres hoc nulla dies putredinis expers</l>
                    <l xml:id="d005l434" n="66">Convertat corpus: sat cecidisse semel.</l>
                    <l xml:id="d005l435" n="67">Et quisquis iuxta transibit busta viator,</l>
                    <l xml:id="d005l436" n="68">Non pudeat lachrymis ora rigare piis,</l>
                    <l xml:id="d005l437" n="69">Dicat et: "Ippolita hic, quondam pulcherrima rerum,</l>
                    <l xml:id="d005l438" n="70">Clauditur, aetatis fama decusque suae".</l>
                    <lb/>
                </div2>
                <div2 xml:id="005c009" type="carmen">
                    <head>
                        <abbr>9</abbr>
                    </head>
                    <p xml:id="d005l439" n="tit.">9. eulogium Pauli tusci, | medici ac mathematici praeclarissimi</p>
                    <l xml:id="d005l440" n="1">Ergo nec ingenium, nec mores fata retardant,</l>
                    <l xml:id="d005l441" n="2">Sed vitae ac mortis stat sua cuique dies,</l>
                    <l xml:id="d005l442" n="3">Et pius et doctus moritur discrimine nullo:</l>
                    <l xml:id="d005l443" n="4">Ah, fati haec lex est imperiosa nimis.</l>
                    <l xml:id="d005l444" n="5">Debuerat Paulus vita durare perenni,</l>
                    <l xml:id="d005l445" n="6">Et non comuni conditione premi.</l>
                    <l xml:id="d005l446" n="7">Hic rerum causas et coeli sydera norat;</l>
                    <l xml:id="d005l447" n="8">Phylosophum talem saecula rara ferunt.</l>
                    <l xml:id="d005l448" n="9">Pythagorae ex solido statuam conflaverat auro</l>
                    <l xml:id="d005l449" n="10">Graecia, et e pario marmore pyramidem,</l>
                    <l xml:id="d005l450" n="11">Quod rudibus populis geometrica signa parumper</l>
                    <l xml:id="d005l451" n="12">Ostendit; quanto doctior iste fuit!</l>
                    <l xml:id="d005l452" n="13">Illiricis Chous pestem predixerat oris,</l>
                    <l xml:id="d005l453" n="14">Praesidium mittens discipulosque suos;</l>
                    <l xml:id="d005l454" n="15">Ex quo divinos vivus suscepit honores</l>
                    <l xml:id="d005l455" n="16">Suntque illi tanquam condita templa deo.</l>
                    <l xml:id="d005l456" n="17">Quin Asclepiades medicis epidarius herbis</l>
                    <l xml:id="d005l457" n="18">Irato meruit numen habere Iove.</l>
                    <l xml:id="d005l458" n="19">Alma Ceres, primum frugum quod repperit usum,</l>
                    <l xml:id="d005l459" n="20">Quo scindatur humus tempore, quo ve meti,</l>
                    <l xml:id="d005l460" n="21">Sunt aedes illi et Cerealia condita sacra;</l>
                    <l xml:id="d005l461" n="22">Inventaque olea facta Minerva dea est.</l>
                    <l xml:id="d005l462" n="23">At Paulus tuscus terram cognovit et astra,</l>
                    <l xml:id="d005l463" n="24">Et ptholomeneum grande retexit opus;</l>
                    <l xml:id="d005l464" n="25">Qui prospectivae formam depinxit et artem,</l>
                    <l xml:id="d005l465" n="26">Quo libro cunctis equiperandus erit;</l>
                    <l xml:id="d005l466" n="27">Qui tuscos docuit quo sydere gleba colonos</l>
                    <l xml:id="d005l467" n="28">Vertenda, et quae sit vitibus utilior.</l>
                    <l xml:id="d005l468" n="29">Quid referam medica quos ille salutifer arte</l>
                    <l xml:id="d005l469" n="30">Extorsit manibus, lurida Parca, tuis?</l>
                    <l xml:id="d005l470" n="31">Adde quod in terris sine coniuge, coelibe vita,</l>
                    <l xml:id="d005l471" n="32">Angelicae vixit norma pudicitiae.</l>
                    <l xml:id="d005l472" n="33">Et tamen hunc ausa est polluta attingere dextra</l>
                    <l xml:id="d005l473" n="34">Atropos, et sacri claudere labra senis.</l>
                    <l xml:id="d005l474" n="35">Ast animus certe est Libitinae iure solutus</l>
                    <l xml:id="d005l475" n="36">Et fruitur foelix liberiore polo.</l>
                    <l xml:id="d005l476" n="37">Docta per ora virum longo celebrabitur aevo</l>
                    <l xml:id="d005l477" n="38">Paulus, ad extremum clarior usque diem.</l>
                    <lb/>
                </div2>
                <div2 xml:id="005c010" type="carmen">
                    <head>
                        <abbr>10</abbr>
                    </head>
                    <p xml:id="d005l478" n="tit.">10. eulogium Philelphi poetae, | qui nonagenarius Florentiae diem obiit</p>
                    <l xml:id="d005l479" n="1">Meonium vatem flevit si pulcher Apollo,</l>
                    <l xml:id="d005l480" n="2">Luxit et ereptum Calliopea Linum,</l>
                    <l xml:id="d005l481" n="3">Nunc vos, ausoniae nymphae graiaeque Camenae,</l>
                    <l xml:id="d005l482" n="4">Exequias docti concelebrate senis.</l>
                    <l xml:id="d005l483" n="5">Egregias laudes vestri cantate Philelphi,</l>
                    <l xml:id="d005l484" n="6">Quo novit graios Musa latina modos.</l>
                    <l xml:id="d005l485" n="7">Plurima traduxit nobis monumenta Pelasgum,</l>
                    <l xml:id="d005l486" n="8">Et noscenda suo multa labore dedit.</l>
                    <l xml:id="d005l487" n="9">Quin enodavit Danthem tersique Petrarcae</l>
                    <l xml:id="d005l488" n="10">Explicuit varias ingeniosus odas.</l>
                    <l xml:id="d005l489" n="11">Sfortiade cecinit victricia principis arma,</l>
                    <l xml:id="d005l490" n="12">Aemula magniloqui carmina Meonidos.</l>
                    <l xml:id="d005l491" n="13">Hic Chrisororam nostrum deduxit in orbem,</l>
                    <l xml:id="d005l492" n="14">Ausoniis graius sumitur unde liquor,</l>
                    <l xml:id="d005l493" n="15">Per quem nunc Itali, graeco sermone diserti,</l>
                    <l xml:id="d005l494" n="16">Externis ornant floribus Oenotriam.</l>
                    <l xml:id="d005l495" n="17">Nunc optata senis fuerat facundia vatis:</l>
                    <l xml:id="d005l496" n="18">Socraticos libros expliciturus erat.</l>
                    <l xml:id="d005l497" n="19">Crudeles Parcae, non vos reverentia cani,</l>
                    <l xml:id="d005l498" n="20">Non potuit Medicis flectere vos pietas.</l>
                    <l xml:id="d005l499" n="21">Ecce, nepos illi reditum seniore sub aevo</l>
                    <l xml:id="d005l500" n="22">Concessit, Cosmo qui fuit exul avo:</l>
                    <l xml:id="d005l501" n="23">Sed melius, quam si Insubrium cecidisset in oris,</l>
                    <l xml:id="d005l502" n="24">Qui vidit patriam post tria saecla suam.</l>
                    <l xml:id="d005l503" n="25">Nec fuit ut quondam immitis Florentia Danthi,</l>
                    <l xml:id="d005l504" n="26">Cuius honorati respuit ossa senis;</l>
                    <l xml:id="d005l505" n="27">Provida magnanimi previdit cura senatus</l>
                    <l xml:id="d005l506" n="28">Egregius vates ne procul urbe cadat,</l>
                    <l xml:id="d005l507" n="29">Publicaque instituit docto salaria vati:</l>
                    <l xml:id="d005l508" n="30">Consuluit nobis, consuluitque sibi.</l>
                    <l xml:id="d005l509" n="31">Sed quoniam nulli parcit fera Parca, sed omnes</l>
                    <l xml:id="d005l510" n="32">Aufert atra dies, docte Philelphe, vale.</l>
                    <l xml:id="d005l511" n="33">Ibis ad aethereos lucos et amoena piorum,</l>
                    <l xml:id="d005l512" n="34">Laurigero vatum te comitante choro.</l>
                    <l xml:id="d005l513" n="35">Accola, Nile, tui, sed noster origine civis,</l>
                    <l xml:id="d005l514" n="36">Praecedet, cecinit qui Stilicona ducem.</l>
                    <l xml:id="d005l515" n="37">A dextra Danthes cinget levaque Petrarca,</l>
                    <l xml:id="d005l516" n="38">Bocaciusque tuum pone sequetur iter.</l>
                    <l xml:id="d005l517" n="39">His, inquam, pompis talique ornate triumpho,</l>
                    <l xml:id="d005l518" n="40">Ibis ad aethereos, docte Philelphe, polos.</l>
                    <lb/>
                </div2>
                <div2 xml:id="005c011" type="carmen">
                    <head>
                        <abbr>11</abbr>
                    </head>
                    <p xml:id="d005l519" n="tit.">11. luctuosa conquestio in funere | fratris eius Petrotii dilectissimi</p>
                    <l xml:id="d005l520" n="1">Funeream deprome lyram chordasque gementes</l>
                    <l xml:id="d005l521" n="2">Percute flebilibus, maesta Thalia, modis.</l>
                    <l xml:id="d005l522" n="3">Flevit ut amissa rodopeius coniuge vates,</l>
                    <l xml:id="d005l523" n="4">Cantanti inferni cui patuere fores</l>
                    <l xml:id="d005l524" n="5">(Bistoniae gemuere ferae, cum flebile carmen</l>
                    <l xml:id="d005l525" n="6">Ederet, et lachrymis intepuere nives);</l>
                    <l xml:id="d005l526" n="7">Flevit ut extincto gemebundus Castore Pollux,</l>
                    <l xml:id="d005l527" n="8">Unde habuit Castor fratre precante polum;</l>
                    <l xml:id="d005l528" n="9">Sic circum funus fratris, moerente Catullo,</l>
                    <l xml:id="d005l529" n="10">Thespiadum moesti congemuere chori.</l>
                    <l xml:id="d005l530" n="11">Conditus, ecce, iacet parva germanus in urna:</l>
                    <l xml:id="d005l531" n="12">An lachrymas, Herato, continuisse potes?</l>
                    <l xml:id="d005l532" n="13">Etsi perraro fletis, nunc flete, Camenae,</l>
                    <l xml:id="d005l533" n="14">Fratris et exequias concelebrate mei.</l>
                    <l xml:id="d005l534" n="15">Offitio certate pio, lugubreque carmen</l>
                    <l xml:id="d005l535" n="16">Fundite: sunt lachrymis ora riganda piis.</l>
                    <l xml:id="d005l536" n="17">Uberior veri nunquam mihi causa doloris</l>
                    <l xml:id="d005l537" n="18">Extitit: aeterne, frater adempte, vale.</l>
                    <l xml:id="d005l538" n="19">Te nunquam post hac visurus, proh dolor ingens,</l>
                    <l xml:id="d005l539" n="20">Dimidium ut vivam, dimidium ut moriar!</l>
                    <l xml:id="d005l540" n="21">Ecce, tuus vates, squalentibus abditus umbris,</l>
                    <l xml:id="d005l541" n="22">Calliope, moestis imbribus ora rigat.</l>
                    <l xml:id="d005l542" n="23">Dicite funereis lugubria nenia rithmis;</l>
                    <l xml:id="d005l543" n="24">Sunt, Musae, tristi fata canenda pede.</l>
                    <l xml:id="d005l544" n="25">Deponas niveam vestem cytharamque sonantem</l>
                    <l xml:id="d005l545" n="26">Et nigro auratam tegmine necte comam.</l>
                    <l xml:id="d005l546" n="27">Non aliter venias, radiis nisi, Phoebe, relictis,</l>
                    <l xml:id="d005l547" n="28">Ceu cum peonio funere moestus eras.</l>
                    <l xml:id="d005l548" n="29">Laetitiae nullus locus est; stat vestibus atris</l>
                    <l xml:id="d005l549" n="30">Fraterni Luctus funeris ante fores.</l>
                    <l xml:id="d005l550" n="31">Hinc dolor, hinc lachrymae comites, scissisque capillis</l>
                    <l xml:id="d005l551" n="32">Foeminei plangunt pectora nuda chori.</l>
                    <l xml:id="d005l552" n="33">Occidit exemplar iuvenum castique decoris,</l>
                    <l xml:id="d005l553" n="34">Quem minime potuit carpere livor edax.</l>
                    <l xml:id="d005l554" n="35">Non ne vides Paulum germani morte sepultum,</l>
                    <l xml:id="d005l555" n="36">Cui medicae in fratrem nil valuere manus?</l>
                    <l xml:id="d005l556" n="37">Ecce, ululat coniux, querebunda puerpera, lecto,</l>
                    <l xml:id="d005l557" n="38">Quae lachrymis posset saxa movere suis.</l>
                    <l xml:id="d005l558" n="39">Heu, pia tot frustra ceciderunt vota sororum;</l>
                    <l xml:id="d005l559" n="40">O frater, nostrae nil valuere preces,</l>
                    <l xml:id="d005l560" n="41">Non lachrymae infantum, non ora sonantia patrem;</l>
                    <l xml:id="d005l561" n="42">Quo miseros linquis nos, moriture, loco!</l>
                    <l xml:id="d005l562" n="43">Illo quo moreris puncto, tibi nata puella,</l>
                    <l xml:id="d005l563" n="44">Ut cruciet matris pectora poena duplex.</l>
                    <l xml:id="d005l564" n="45">Eternum, germane, vale; te gloria caeli,</l>
                    <l xml:id="d005l565" n="46">Nos labor et luctus, cura dolorque manet.</l>
                    <lb/>
                </div2>
                <div2 xml:id="005c012" type="carmen">
                    <head>
                        <abbr>12</abbr>
                    </head>
                    <p xml:id="d005l566" n="tit.">12. visio Ippolitae defunctae, | quae omnium castissima et pulcherrima fuit</p>
                    <l xml:id="d005l567" n="1">Estus erat mediusque dies, cum torret hanelos</l>
                    <l xml:id="d005l568" n="2">Saeva cleonei stella leonis agros.</l>
                    <l xml:id="d005l569" n="3">Populea irrigui recubabam ruris in umbra,</l>
                    <l xml:id="d005l570" n="4">Et solum mecum Calliopea fuit.</l>
                    <l xml:id="d005l571" n="5">Dum fera magnanimi limamus proelia Carli</l>
                    <l xml:id="d005l572" n="6">Extremamque manum grande requirit opus,</l>
                    <l xml:id="d005l573" n="7">Ecce mihi ante oculos miri splendoris imago</l>
                    <l xml:id="d005l574" n="8">Fulsit, et emisit lumen opacus apex.</l>
                    <l xml:id="d005l575" n="9">Aethereis cecidisse plagis iuraveris astrum:</l>
                    <l xml:id="d005l576" n="10">Non hominis, certe forma erat illa deae.</l>
                    <l xml:id="d005l577" n="11">Tunc vero attonito doctissima Calliopea:</l>
                    <l xml:id="d005l578" n="12">"Ippolita haec" inquit "carmine dicta tuo est;</l>
                    <l xml:id="d005l579" n="13">Ippolita illa, tuis multum celebrata libellis,</l>
                    <l xml:id="d005l580" n="14">Ad te syderei venit ab axe poli,</l>
                    <l xml:id="d005l581" n="15">Archetipum formae, non enarrabile munus:</l>
                    <l xml:id="d005l582" n="16">Ne pudeat magno te cecinisse pede.</l>
                    <l xml:id="d005l583" n="17">Haec est naturae exemplar; preconia formae</l>
                    <l xml:id="d005l584" n="18">Carmina erunt, serae posteritatis opus.</l>
                    <l xml:id="d005l585" n="19">Aspice sydereos, radiantia lumina, ocellos,</l>
                    <l xml:id="d005l586" n="20">Sit quanta admistus cum gravitate nitor;</l>
                    <l xml:id="d005l587" n="21">Inspice flaventes per eburnea colla capillos,</l>
                    <l xml:id="d005l588" n="22">Ut brevis effusam ventilet aura comam;</l>
                    <l xml:id="d005l589" n="23">Ut parvi, ut nitidi dentes candore nivali,</l>
                    <l xml:id="d005l590" n="24">Composito ut niteat risus in ore decens!</l>
                    <l xml:id="d005l591" n="25">Huic Charites nostrae comites cessere Venusque,</l>
                    <l xml:id="d005l592" n="26">Troiano quamvis iudice prima dea est.</l>
                    <l xml:id="d005l593" n="27">Respice ut incedat nullo per gramina fastu,</l>
                    <l xml:id="d005l594" n="28">Qualis Iuno suo cum Iove carpit iter.</l>
                    <l xml:id="d005l595" n="29">Quicquid habet natura boni, congessit in ista;</l>
                    <l xml:id="d005l596" n="30">Quod carpat quicquam non habet Invidia.</l>
                    <l xml:id="d005l597" n="31">Saepe pudicitiae forma est contraria; pulchris</l>
                    <l xml:id="d005l598" n="32">Ceu comune malum fastus inesse solet.</l>
                    <l xml:id="d005l599" n="33">Ippolita at, quamvis forma superaverit omnes,</l>
                    <l xml:id="d005l600" n="34">Ingenio miti tum sine labe fuit,</l>
                    <l xml:id="d005l601" n="35">Ut nulli non chara foret; licet exule tota</l>
                    <l xml:id="d005l602" n="36">Prole patrum, cunctis grata puella fuit.</l>
                    <l xml:id="d005l603" n="37">Et merito aeterni per me referentur honores,</l>
                    <l xml:id="d005l604" n="38">Et tibi me propter fama perennis erit".</l>
                    <l xml:id="d005l605" n="39">Haec ubi Calliope dixit, pauca ore trementi</l>
                    <l xml:id="d005l606" n="40">In me oculos flectens rettulit Ippolita:</l>
                    <l xml:id="d005l607" n="41">"Carmine quanta tuo dederis praeconia nobis</l>
                    <l xml:id="d005l608" n="42">Tu scis, haud meritis praemia tanta meis.</l>
                    <l xml:id="d005l609" n="43">Quis referet tali dignas pro carmine grates?</l>
                    <l xml:id="d005l610" n="44">Per te, Verine, est vita secunda mihi.</l>
                    <l xml:id="d005l611" n="45">Carmina letheis homines a fontibus arcent;</l>
                    <l xml:id="d005l612" n="46">Fertur in his Atropos iuris habere nihil.</l>
                    <l xml:id="d005l613" n="47">Per te forma mihi longo memorabitur aevo</l>
                    <l xml:id="d005l614" n="48">Et lesit nomen fabula nulla meum;</l>
                    <l xml:id="d005l615" n="49">Iamque vale". Dixit dextramque extendit et inde</l>
                    <l xml:id="d005l616" n="50">In tenues labens vertitur umbra Notos.</l>
                    <lb/>
                </div2>
                <div2 xml:id="005c013" type="carmen">
                    <head>
                        <abbr>13</abbr>
                    </head>
                    <p xml:id="d005l617" n="tit.">13. eulogium Apolinaris papiensis, | philosophi ac mathematici doctissimi</p>
                    <l xml:id="d005l618" n="1">Omnia tempus edax consumit et aucta senescunt;</l>
                    <l xml:id="d005l619" n="2">At non ingenio fama nocere potest.</l>
                    <l xml:id="d005l620" n="3">Quicquid compositum est, mors imperiosa resolvit;</l>
                    <l xml:id="d005l621" n="4">Virtus est simplex, ergo perennis erit.</l>
                    <l xml:id="d005l622" n="5">Diruta vix extant dominorum saxa Quiritum,</l>
                    <l xml:id="d005l623" n="6">Speluncaeque instar Roma sepulta iacet.</l>
                    <l xml:id="d005l624" n="7">Quis mihi monstrabit celsas Carthaginis arces</l>
                    <l xml:id="d005l625" n="8">Persarumque urbem? Quis Babylona mihi,</l>
                    <l xml:id="d005l626" n="9">Et centum portis clarissima moenia, Thebas?</l>
                    <l xml:id="d005l627" n="10">Accola vel Nili nesciet ipse locum.</l>
                    <l xml:id="d005l628" n="11">Berosi et docti florebit fama Platonis</l>
                    <l xml:id="d005l629" n="12">Dum pontus pisces, dum vehet astra polus.</l>
                    <l xml:id="d005l630" n="13">Gloria virtutem sequitur, nec fama sonora</l>
                    <l xml:id="d005l631" n="14">Tardatur, velut est corporis umbra comes.</l>
                    <l xml:id="d005l632" n="15">Ergo eris aeternus fama, Polinaris, et omni</l>
                    <l xml:id="d005l633" n="16">Docta per ora virum tempore clarus eris.</l>
                    <l xml:id="d005l634" n="17">Quis procerum natis Tuscorum sydera pandet,</l>
                    <l xml:id="d005l635" n="18">Quae bona, quae contra sit fugienda dies?</l>
                    <l xml:id="d005l636" n="19">Quis poterit rerum occultas inquirere causas?</l>
                    <l xml:id="d005l637" n="20">Euclidem quis nunc expliciturus erit?</l>
                    <l xml:id="d005l638" n="21">Quis logyces giros, perplexa enygmata, solvet?</l>
                    <l xml:id="d005l639" n="22">Pisanum infoelix, veh tibi, gymnasium!</l>
                    <l xml:id="d005l640" n="23">Nestorei plorent iterum sine fine coloni:</l>
                    <l xml:id="d005l641" n="24">Nam sors est vestris invidiosa bonis.</l>
                    <l xml:id="d005l642" n="25">Vos florentinus tali doctore Senatus</l>
                    <l xml:id="d005l643" n="26">Ornarat, qualem saecula rara ferunt.</l>
                    <l xml:id="d005l644" n="27">His quamquam egregium virtutibus abstulit una</l>
                    <l xml:id="d005l645" n="28">De tribus, arruptis lurida Parca colis.</l>
                    <l xml:id="d005l646" n="29">Dic, precor, insignes Polinaris carmine laudes</l>
                    <l xml:id="d005l647" n="30">Et vati faveas, pulcher Apollo, tuo.</l>
                    <l xml:id="d005l648" n="31">Ipse tuas artes medicus, tua nomina vates,</l>
                    <l xml:id="d005l649" n="32">Ipse tuos mores et tua facta refert.</l>
                    <l xml:id="d005l650" n="33">Eripe letheis decus immortale tenebris;</l>
                    <l xml:id="d005l651" n="34">Duret ad extremum gloria longa diem.</l>
                    <l xml:id="d005l652" n="35">Calliope, vestrum est fama donare perenni</l>
                    <l xml:id="d005l653" n="36">Aeternum ingenio qui meruere decus.</l>
                    <l xml:id="d005l654" n="37">Ante retrocedent mutato sydera cursu,</l>
                    <l xml:id="d005l655" n="38">Arebit sicco pulvis in Occeano,</l>
                    <l xml:id="d005l656" n="39">Inclyta quam pereat doctorum fama virorum:</l>
                    <l xml:id="d005l657" n="40">Post mortem crescit multiplicatus honos.</l>
                    <l xml:id="d005l658" n="41">Vulnificus moritur subito post funera livor;</l>
                    <l xml:id="d005l659" n="42">Virtutis vero fama perennis erit.</l>
                    <l xml:id="d005l660" n="43">Sed ne forte suum veniens incuria nomen</l>
                    <l xml:id="d005l661" n="44">Ignoret, talis marmore versus erit:</l>
                    <l xml:id="d005l662" n="45">"Qui rerum causas norat Polinaris et astra,</l>
                    <l xml:id="d005l663" n="46">Hic situs est: paulum siste, viator, iter".</l>
                    <lb/>
                </div2>
                <div2 xml:id="005c014" type="carmen">
                    <head>
                        <abbr>14</abbr>
                    </head>
                    <p xml:id="d005l664" n="tit.">14. eulogium Albierae, puellae formosae et castae, | ad Sigismundum eius virum</p>
                    <l xml:id="d005l665" n="1">"Desine, chare, precor, lachrymas efundere, coniux;</l>
                    <l xml:id="d005l666" n="2">Iam Parcae nobis ultima fila legunt.</l>
                    <l xml:id="d005l667" n="3">Mors sua quenque manet, mortales nascimur omnes;</l>
                    <l xml:id="d005l668" n="4">Omnibus est natis atra videnda dies.</l>
                    <l xml:id="d005l669" n="5">Non licuit tecum fatalem explere senectam</l>
                    <l xml:id="d005l670" n="6">Legitimoque toro pignora chara dare,</l>
                    <l xml:id="d005l671" n="7">Sed subito, ante diem, teneris extincta sub annis,</l>
                    <l xml:id="d005l672" n="8">Aethereos scandam, virgo pudica, toros,</l>
                    <l xml:id="d005l673" n="9">Antea quam sacris tedis et lumine claro</l>
                    <l xml:id="d005l674" n="10">Coniugium nostrum percelebraret Himen.</l>
                    <l xml:id="d005l675" n="11">Ante omnes, veneranda parens genitorque, valete,</l>
                    <l xml:id="d005l676" n="12">Oraque nec lachrymis moesta rigate piis.</l>
                    <l xml:id="d005l677" n="13">Non inter Danai trudar rimosa puellas</l>
                    <l xml:id="d005l678" n="14">Ut repleam nigris dolia semper aquis;</l>
                    <l xml:id="d005l679" n="15">Non ego sisipheam molem scopulosque cadentes</l>
                    <l xml:id="d005l680" n="16">Horrescam et strepitus, seva Megera, tuos;</l>
                    <l xml:id="d005l681" n="17">Non aliae Eumenides, cinctae serpentibus atris,</l>
                    <l xml:id="d005l682" n="18">Aeterno quatient pectora nostra metu;</l>
                    <l xml:id="d005l683" n="19">Non alias scelerum paenas, quas gnosius Orci</l>
                    <l xml:id="d005l684" n="20">Arbiter infringit, cum luit umbra nefas:</l>
                    <l xml:id="d005l685" n="21">Haec maneant sontes Ditis loca tetra puellas;</l>
                    <l xml:id="d005l686" n="22">Non facit ad mores impia terra meos.</l>
                    <l xml:id="d005l687" n="23">Est locus in caelo platanis lauroque virenti</l>
                    <l xml:id="d005l688" n="24">Nobilis, et tenuis ventilat aura nemus.</l>
                    <l xml:id="d005l689" n="25">Illic virginei cantus castaeque puellae</l>
                    <l xml:id="d005l690" n="26">Concelebrant laudes, diva Maria, tuas;</l>
                    <l xml:id="d005l691" n="27">Quo meus exemptus terrestri carcere tendet</l>
                    <l xml:id="d005l692" n="28">Spiritus, ut vita iam meliore fruar".</l>
                    <l xml:id="d005l693" n="29">Hec dicens, animam tenues eflavit in auras</l>
                    <l xml:id="d005l694" n="30">Et matris moriens concidit illa sinu.</l>
                    <l xml:id="d005l695" n="31">Nec iam purpureo rubuerunt membra nitore,</l>
                    <l xml:id="d005l696" n="32">Sed gelida infecit pallidus ora color.</l>
                    <l xml:id="d005l697" n="33">Non aliter verni languescunt grandine flores</l>
                    <l xml:id="d005l698" n="34">Quos niger horrendis contudit imber aquis.</l>
                    <l xml:id="d005l699" n="35">Vix tribus haec unum lustris adiunxerat annum;</l>
                    <l xml:id="d005l700" n="36">Huic tamen iniecit lurida Parca manus.</l>
                    <l xml:id="d005l701" n="37">Quid tibi nobilitas, quid opes, quid forma, quid aetas</l>
                    <l xml:id="d005l702" n="38">Profuit? Heu, morti subdita cuncta iacent.</l>
                    <l xml:id="d005l703" n="39">Tecum omnis periit splendor formaeque venustas,</l>
                    <l xml:id="d005l704" n="40">Albiera, etruscae nobilitatis honos.</l>
                    <l xml:id="d005l705" n="41">In te congessit quicquid Venus aurea, quicquid</l>
                    <l xml:id="d005l706" n="42">Pallas habet, quicquid Iuno superba boni;</l>
                    <l xml:id="d005l707" n="43">Cui pater Albitius, romana ex stirpe creatus,</l>
                    <l xml:id="d005l708" n="44">Cui Soderina parens, nobile utrunque genus.</l>
                    <l xml:id="d005l709" n="45">Invidit Fortuna tibi, Parcaeque malignae</l>
                    <l xml:id="d005l710" n="46">Fregerunt ruptis stamina nigra colis.</l>
                    <l xml:id="d005l711" n="47">Ast Herato, ut talem sensit cecidisse puellam,</l>
                    <l xml:id="d005l712" n="48">Substulit e cultis laurea serta comis.</l>
                    <l xml:id="d005l713" n="49">Pegasidum tum forte choros ducebat ovantes</l>
                    <l xml:id="d005l714" n="50">Ipocrineis qua fluit unda iugis.</l>
                    <l xml:id="d005l715" n="51">Sed, ne tunc merito fraudaret honore puellam,</l>
                    <l xml:id="d005l716" n="52">Defunctae ut dignas conferat inferias,</l>
                    <l xml:id="d005l717" n="53">Insigni tumulum titulo signavit inanem,</l>
                    <l xml:id="d005l718" n="54">Ventura ut posset noscere posteritas,</l>
                    <l xml:id="d005l719" n="55">Impressitque duos nativo in marmore versus,</l>
                    <l xml:id="d005l720" n="56">Pegaseae stillat qua sacer humor aquae:</l>
                    <l xml:id="d005l721" n="57">"Albiera hic posita est, longe pulcherrima rerum,</l>
                    <l xml:id="d005l722" n="58">Cui fuerant mores nobilitate pares".</l>
                    <lb/>
                </div2>
                <div2 xml:id="005c015" type="carmen">
                    <head>
                        <abbr>15</abbr>
                    </head>
                    <p xml:id="d005l723" n="tit.">15. ad illustrissimum Mathyam, regem Pannoniae</p>
                    <l xml:id="d005l724" n="1">Siqua tuas aures novitate vocabula ledunt,</l>
                    <l xml:id="d005l725" n="2">Da veniam: poterant non secus ista cani.</l>
                    <l xml:id="d005l726" n="3">Primus ego aonio, princeps, de vertice Musas</l>
                    <l xml:id="d005l727" n="4">Deduxi, ut Christi numina sacra colant.</l>
                    <l xml:id="d005l728" n="5">Plurima mordaci delevi carmina lima,</l>
                    <l xml:id="d005l729" n="6">Ut stet inofensus relligionis honor.</l>
                    <l xml:id="d005l730" n="7">Cantavi aeterni genus innarrabile Christi,</l>
                    <l xml:id="d005l731" n="8">Quoque modo fuerit virgo Maria parens;</l>
                    <l xml:id="d005l732" n="9">Ut se sponte dedit tortoribus, ut cruce passus,</l>
                    <l xml:id="d005l733" n="10">Sanguine qui lavit crimina nostra suo.</l>
                    <l xml:id="d005l734" n="11">Scripsimus heroum foelicia funera Christi,</l>
                    <l xml:id="d005l735" n="12">Sanguine qui celum commeruere suo.</l>
                    <l xml:id="d005l736" n="13">Hos ego laudavi: reddent mihi premia, reddent</l>
                    <l xml:id="d005l737" n="14">Cum stabo eterni iudicis ante tronum.</l>
                    <l xml:id="d005l738" n="15">Simonides Scopam ditem laudavit et ambos</l>
                    <l xml:id="d005l739" n="16">Tindaridas: quis nam praemia plura dedit?</l>
                    <l xml:id="d005l740" n="17">Scilicet hi: vitam conservavere poetae;</l>
                    <l xml:id="d005l741" n="18">Argenti Scopas bina talenta dedit.</l>
                    <l xml:id="d005l742" n="19">Quid fore confido, si prosunt numina falsa?</l>
                    <l xml:id="d005l743" n="20">An Christi heroes dona minora dabunt?</l>
                    <l xml:id="d005l744" n="21">Haec est materies nostri, rex magne, libelli:</l>
                    <l xml:id="d005l745" n="22">Heroum gestis gloria mista tua est.</l>
                </div2>
            </div1>
            <div1 xml:id="d006" type="section" decls="#md" met="E">
                <head>
                    <title>6</title>
                    <abbr>6</abbr>
                    <bibl source="digital">Ketty Peruch</bibl>
                </head>
                <div2 xml:id="006c001" type="carmen">
                    <head>
                        <abbr>1</abbr>
                    </head>
                    <p xml:id="d006l1" n="">1.</p>
                    <l xml:id="d006l2" n="1">Dum geris armipotens variis bella horrida terris,</l>
                    <l xml:id="d006l3" n="2">Admonui ne te carmina nostra petant;</l>
                    <l xml:id="d006l4" n="3">Laeta serenatae sed quaerant ocia mentis,</l>
                    <l xml:id="d006l5" n="4">Pectus ut insinuet nostra Thalia tuum.</l>
                    <l xml:id="d006l6" n="5">Iam liber hic sextus, quo perrexere priores,</l>
                    <l xml:id="d006l7" n="6">Ad te tam longum per mare carpit iter.</l>
                    <l xml:id="d006l8" n="7">Hei, vereor ne sit nimium mea turba molesta!</l>
                    <l xml:id="d006l9" n="8">Cur plures mitto, cui satis unus erat?</l>
                    <l xml:id="d006l10" n="9">Quid faciam? Attraxit nostros tua fama libellos;</l>
                    <l xml:id="d006l11" n="10">Ad te, iam video, septimus ire volet!</l>
                    <l xml:id="d006l12" n="11">Cum vacat a rebus, princeps invicte, gerundis,</l>
                    <l xml:id="d006l13" n="12">Tunc reseres nostris regia tecta libris.</l>
                    <l xml:id="d006l14" n="13">Carmina nostra legat tecum regina Beatrix,</l>
                    <l xml:id="d006l15" n="14">Cum tibi tranquillae gaudia pacis erunt.</l>
                    <lb/>
                </div2>
                <div2 xml:id="006c002" type="carmen">
                    <head>
                        <abbr>2</abbr>
                    </head>
                    <p xml:id="d006l16" n="tit.">2. gratulatio de Maumettis heresiarchae ruina | et templo suo combusto et universalis iudicii | horrendo adventu</p>
                    <l xml:id="d006l17" n="1">Tandem clara dies fulsit ceciditque nephandi</l>
                    <l xml:id="d006l18" n="2">Impia Maumettis caelitus igne domus,</l>
                    <l xml:id="d006l19" n="3">Sacrilegique arcam stygias sacer ignis in undas,</l>
                    <l xml:id="d006l20" n="4">Ne quid depereat, mersit et ossa simul.</l>
                    <l xml:id="d006l21" n="5">Christicolae exultent! Noscat gens barbara Christum,</l>
                    <l xml:id="d006l22" n="6">Cui soli caeli contribuendus honor.</l>
                    <l xml:id="d006l23" n="7">Perfidiam deponat Arabs mollisque Canopi</l>
                    <l xml:id="d006l24" n="8">Accola, et ad Christum, perfide Maure, redi.</l>
                    <l xml:id="d006l25" n="9">Quid plura expectas sanctae miracula legis?</l>
                    <l xml:id="d006l26" n="10">Quae te tam stolidum detinuere morae?</l>
                    <l xml:id="d006l27" n="11">Quid facis, eversor Danaum? Depone furorem</l>
                    <l xml:id="d006l28" n="12">Et cole cui paret terra polusque, Iesum.</l>
                    <l xml:id="d006l29" n="13">Nil Evangelio legitur divinius usquam,</l>
                    <l xml:id="d006l30" n="14">Quod mira tersum simplicitate nitet.</l>
                    <l xml:id="d006l31" n="15">Quae sunt ardentis charitatis fulmina Pauli!</l>
                    <l xml:id="d006l32" n="16">Nec mirum: electum vas fuit ille Dei.</l>
                    <l xml:id="d006l33" n="17">Socraticos licet incumbas relegasque libellos,</l>
                    <l xml:id="d006l34" n="18">Non poteris sacris equiperare libris.</l>
                    <l xml:id="d006l35" n="19">Proh cecas hominum mentes, proh nescia veri</l>
                    <l xml:id="d006l36" n="20">Pectora: Maumetti templa dicavit Arabs!</l>
                    <l xml:id="d006l37" n="21">Quid sibi sacrilegi poscunt figmenta tyranni?</l>
                    <l xml:id="d006l38" n="22">Pellegite: his quicquam turpius esse potest?</l>
                    <l xml:id="d006l39" n="23">Quid nisi terrenum spondet sua sacra colenti?</l>
                    <l xml:id="d006l40" n="24">Hac hominum illusit callidus arte genus,</l>
                    <l xml:id="d006l41" n="25">Pronaque lascivis cum sint mortalia rebus,</l>
                    <l xml:id="d006l42" n="26">Nequitiae solvens libera colla dedit.</l>
                    <l xml:id="d006l43" n="27">Si quid, quod rarum est, populis precepit honesti,</l>
                    <l xml:id="d006l44" n="28">Hoc totum e nostris carpserat ante libris.</l>
                    <l xml:id="d006l45" n="29">Inventumque suum non est, sed plurima sumpsit,</l>
                    <l xml:id="d006l46" n="30">Quae scriptis fecit deteriora suis.</l>
                    <l xml:id="d006l47" n="31">Heresis ista quidem est; Maniceus finxerat illa,</l>
                    <l xml:id="d006l48" n="32">Cum dixit Christum non potuisse mori.</l>
                    <l xml:id="d006l49" n="33">Unde crucem exhorret carpitque cruore redemptos,</l>
                    <l xml:id="d006l50" n="34">Et delirantis somnia fingit anus.</l>
                    <l xml:id="d006l51" n="35">O stulti, dominum tandem cognoscite Christum!</l>
                    <l xml:id="d006l52" n="36">Quo vos usque doli, quae tenuere morae?</l>
                    <l xml:id="d006l53" n="37">Si primo venit pauper, sub imagine servi,</l>
                    <l xml:id="d006l54" n="38">Mox maiestatis signa videnda suae:</l>
                    <l xml:id="d006l55" n="39">Descendet celo, toto comitante triumpho;</l>
                    <l xml:id="d006l56" n="40">Sidereo in solio comspiciendus erit.</l>
                    <l xml:id="d006l57" n="41">Tunc tuba terribilis, tunc saevo archangelus aere</l>
                    <l xml:id="d006l58" n="42">Flabit, et a stygiis umbra recedet aquis.</l>
                    <l xml:id="d006l59" n="43">Ossaque cum nervis iterum compacta resurgent,</l>
                    <l xml:id="d006l60" n="44">Et quae pulvis erat, iam caro rursus erit.</l>
                    <l xml:id="d006l61" n="45">Quisque suum accipiet corpus priscamque figuram,</l>
                    <l xml:id="d006l62" n="46">Atque animus rursus corpore iunctus erit.</l>
                    <l xml:id="d006l63" n="47">Impius in terra restabit, in aethera iustus</l>
                    <l xml:id="d006l64" n="48">Obvius accedet, tam leve corpus erit.</l>
                    <l xml:id="d006l65" n="49">A dextra electae gentes levaque nephandae</l>
                    <l xml:id="d006l66" n="50">Stabunt ante Dei iudicis ora sui.</l>
                    <l xml:id="d006l67" n="51">Tunc cernes miseros reges cum plebe iacentes;</l>
                    <l xml:id="d006l68" n="52">Stabunt moerentes et sine honore duces.</l>
                    <l xml:id="d006l69" n="53">Formidanda dies, cum iudex ore tonabit:</l>
                    <l xml:id="d006l70" n="54">"I procul in Stygios, turba nephanda, lacus!</l>
                    <l xml:id="d006l71" n="55">Vidistis quotiens brumali frigore nudum</l>
                    <l xml:id="d006l72" n="56">Aridaque ora siti pallidaque ora fame!</l>
                    <l xml:id="d006l73" n="57">Cum vobis plenum penus et granaria plena</l>
                    <l xml:id="d006l74" n="58">Essent, clausistis munera pauperibus,</l>
                    <l xml:id="d006l75" n="59">Horrea crudeles mihi vos clausistis et arcam:</l>
                    <l xml:id="d006l76" n="60">Nunc vos aeternis ignibus afficiam".</l>
                    <l xml:id="d006l77" n="61">At contra laeta facie vultuque sereno</l>
                    <l xml:id="d006l78" n="62">Ad dextram flectet conspicietque bonos:</l>
                    <l xml:id="d006l79" n="63">"En agite, electi, mecum conscendite caelum,</l>
                    <l xml:id="d006l80" n="64">Ut capiat foelix centupla dona labor.</l>
                    <l xml:id="d006l81" n="65">Servastis praecepta mea et pavistis egenos:</l>
                    <l xml:id="d006l82" n="66">Nunc ego promissis uberiora dabo.</l>
                    <l xml:id="d006l83" n="67">Vos fidi fortesque mihi, mea signa secuti,</l>
                    <l xml:id="d006l84" n="68">Vicistis durae praelia militiae.</l>
                    <l xml:id="d006l85" n="69">Quid, consumato vitae certamine, restat,</l>
                    <l xml:id="d006l86" n="70">Ni dare militibus praemia digna meis?</l>
                    <l xml:id="d006l87" n="71">Impyrei emeritis sublimis regia caeli</l>
                    <l xml:id="d006l88" n="72">Debetur vobis et sine fine decus".</l>
                    <l xml:id="d006l89" n="73">Haec dicens, repetet cunctis cernentibus astra;</l>
                    <l xml:id="d006l90" n="74">Mox electa simul turba sequetur iter.</l>
                    <lb/>
                </div2>
                <div2 xml:id="006c003" type="carmen">
                    <head>
                        <abbr>3</abbr>
                    </head>
                    <p xml:id="d006l91" n="tit.">3. Pauli Glaceti florentini | prestantissimi civis epitaphium</p>
                    <l xml:id="d006l92" n="1">Hic situs est Paulus, Glaceti clara propago,</l>
                    <l xml:id="d006l93" n="2">Ingenio clarus, clarus et eloquio,</l>
                    <l xml:id="d006l94" n="3">Cui morum probitas fuit et prudentia velox,</l>
                    <l xml:id="d006l95" n="4">Cui tribuit summos Curia tusca gradus.</l>
                    <l xml:id="d006l96" n="5">Quin et seraphici Francisci incensus amore,</l>
                    <l xml:id="d006l97" n="6">Despexit pompas purpureosque toros.</l>
                    <l xml:id="d006l98" n="7">Servili moriens operiri corpora sacco,</l>
                    <l xml:id="d006l99" n="8">Quodque fuit terrae reddere iussit humi.</l>
                    <lb/>
                </div2>
                <div2 xml:id="006c004" type="carmen">
                    <head>
                        <abbr>4</abbr>
                    </head>
                    <p xml:id="d006l100" n="tit.">4. eulogium in obitu Lucretiae Tornabonae, | Laurentii Medicis matris, ad Laurentium Medicem</p>
                    <l xml:id="d006l101" n="1">Inmortale decus Medicum, Lucretia mater</l>
                    <l xml:id="d006l102" n="2">Occidit; exequias, foemina virque, feras.</l>
                    <l xml:id="d006l103" n="3">Haec comunis erat tusci matrona leonis,</l>
                    <l xml:id="d006l104" n="4">Foeminei sexus gloria, fama, decus.</l>
                    <l xml:id="d006l105" n="5">Tu pia, tu clemens, tu relligiosa fuisti;</l>
                    <l xml:id="d006l106" n="6">Quis te pauperibus munera plura dedit?</l>
                    <l xml:id="d006l107" n="7">Ad te ceu portum tranquillum turba fluebat,</l>
                    <l xml:id="d006l108" n="8">Confugium aflictis praesidiumque reis.</l>
                    <l xml:id="d006l109" n="9">Cui fuit in tantis opibus clementia maior,</l>
                    <l xml:id="d006l110" n="10">Cui faciles aditus tristitiaeque minus?</l>
                    <l xml:id="d006l111" n="11">Nec mens intumuit rebus sublata secundis,</l>
                    <l xml:id="d006l112" n="12">Sed cunctis omni tempore mitis erat.</l>
                    <l xml:id="d006l113" n="13">Siqua potest foelix dici, Lucretia foelix</l>
                    <l xml:id="d006l114" n="14">Moribus, ingenio, nobilitate fuit.</l>
                    <l xml:id="d006l115" n="15">Huius fila tamen truncavit ferrea Cloto,</l>
                    <l xml:id="d006l116" n="16">Iniecitque atras lurida Parca manus.</l>
                    <l xml:id="d006l117" n="17">Quid sibi, quod magni fuerat nurus inclyta Cosmi,</l>
                    <l xml:id="d006l118" n="18">Quid sibi Laurenti profuit esse parens?</l>
                    <l xml:id="d006l119" n="19">Quid Petrus ille nepos, prudens puerilibus annis,</l>
                    <l xml:id="d006l120" n="20">Tam clara magnis indole dignus avis?</l>
                    <l xml:id="d006l121" n="21">Quid sibi Pyerides, quarum perculsa furore</l>
                    <l xml:id="d006l122" n="22">Edidit hetrusco carmina multa pede</l>
                    <l xml:id="d006l123" n="23">(Inter enim molem rerum, cum principe nato</l>
                    <l xml:id="d006l124" n="24">Concinuit dulces ore canente sonos)?</l>
                    <l xml:id="d006l125" n="25">Huc descende, precor, nigro velamine, Phoebe;</l>
                    <l xml:id="d006l126" n="26">Defle tuae vatis triste ministerium.</l>
                    <l xml:id="d006l127" n="27">Haec non inferior fuerat charitate Matildi;</l>
                    <l xml:id="d006l128" n="28">Victatis quotiens munera quanta dedit!</l>
                    <l xml:id="d006l129" n="29">Incola cum magni nunc sit Lucretia caeli,</l>
                    <l xml:id="d006l130" n="30">Orat pro patria suplice voce Deum,</l>
                    <l xml:id="d006l131" n="31">Ut foelix vinctos teneat concordia cives,</l>
                    <l xml:id="d006l132" n="32">Dum vivat similis filius ut sit avo,</l>
                    <l xml:id="d006l133" n="33">Ut faveat iustis tollatque ex urbe superbos:</l>
                    <l xml:id="d006l134" n="34">Sic erit occultis tutus ab insidiis.</l>
                    <l xml:id="d006l135" n="35">Magnanime, interea, Medices, compesce dolorem,</l>
                    <l xml:id="d006l136" n="36">Ut possis patriae consuluisse tuae,</l>
                    <l xml:id="d006l137" n="37">Ut senior chara caelum cum matre revisas</l>
                    <l xml:id="d006l138" n="38">Post tria dictei saecula tarda senis.</l>
                    <l xml:id="d006l139" n="39">Ne ve suum tollant lethea oblivia nomen,</l>
                    <l xml:id="d006l140" n="40">Scripsimus in tumulo carmina bina suo:</l>
                    <l xml:id="d006l141" n="41">"Hic sita Laurenti Medicis Lucretia mater,</l>
                    <l xml:id="d006l142" n="42">Cui pietatis honos unica cura fuit".</l>
                    <lb/>
                </div2>
                <div2 xml:id="006c005" type="carmen">
                    <head>
                        <abbr>5</abbr>
                    </head>
                    <p xml:id="d006l143" n="tit.">5. ad Puccium iurisconsultum, | de obitu Victoris Puccini</p>
                    <l xml:id="d006l144" n="1">Mittimus eulogium Victoris, flebile carmen:</l>
                    <l xml:id="d006l145" n="2">Te prima incipiet fronte ferire dolor;</l>
                    <l xml:id="d006l146" n="3">Carmine mox lecto, moeror procul omnis abibit:</l>
                    <l xml:id="d006l147" n="4">Utile sic moestis insinuare fuit.</l>
                    <lb/>
                </div2>
                <div2 xml:id="006c006" type="carmen">
                    <head>
                        <abbr>6</abbr>
                    </head>
                    <p xml:id="d006l148" n="tit.">6. eulogium in obitu Victoris Puccini eius affinis, | ad Puccium iuris consultum</p>
                    <l xml:id="d006l149" n="1">Puccini merito Victoris funus acerbum</l>
                    <l xml:id="d006l150" n="2">Te premit; et nobis est quoque luctus edax.</l>
                    <l xml:id="d006l151" n="3">Flebilibusque elegis aliquod solamen adempti</l>
                    <l xml:id="d006l152" n="4">Ut scribam hortaris; me quoque cura premit:</l>
                    <l xml:id="d006l153" n="5">Parebo tamen, offitio superante dolorem,</l>
                    <l xml:id="d006l154" n="6">Sunt quamquam loetae carmina mentis opus.</l>
                    <l xml:id="d006l155" n="7">Conquerar an sileam iuvenem sine crimine raptum?</l>
                    <l xml:id="d006l156" n="8">Debuit hoc, Lachesis, non licuisse tibi.</l>
                    <l xml:id="d006l157" n="9">Triginta implerat paucis vix mensibus annos,</l>
                    <l xml:id="d006l158" n="10">Truncavit medios cum fera Parca colos.</l>
                    <l xml:id="d006l159" n="11">Cui iuvenum probitas fuit et constantia talis</l>
                    <l xml:id="d006l160" n="12">Rebus in adversis, tanta in amore fides?</l>
                    <l xml:id="d006l161" n="13">Novi ego quis quotiens magno discrimine vitae</l>
                    <l xml:id="d006l162" n="14">Praesidium aflictis clam ve palam ve tulit!</l>
                    <l xml:id="d006l163" n="15">Non tamen haec pietas unam sibi contulit horam,</l>
                    <l xml:id="d006l164" n="16">Sed medio cursu est obruta navis aquis.</l>
                    <l xml:id="d006l165" n="17">Vivunt cornices, vivunt tot saecula cervi</l>
                    <l xml:id="d006l166" n="18">Quasque piget multae me numerare ferae:</l>
                    <l xml:id="d006l167" n="19">Ast hominem spatio natura inclusit iniquo,</l>
                    <l xml:id="d006l168" n="20">Cum posset virtus enituisse magis.</l>
                    <l xml:id="d006l169" n="21">Ah, cur usuram vitae mortalis ademptam</l>
                    <l xml:id="d006l170" n="22">Deflemus, quae mox interitura foret?</l>
                    <l xml:id="d006l171" n="23">Est patria in coelo, peregrini hic vivimus omnes:</l>
                    <l xml:id="d006l172" n="24">Quo brevior cursus, tutior esse solet.</l>
                    <l xml:id="d006l173" n="25">Ast ubi Puccinus Parcas sua fila secantes</l>
                    <l xml:id="d006l174" n="26">Et finem vitae vidit adesse suae,</l>
                    <l xml:id="d006l175" n="27">Suspirans tollensque oculos in morte natantes</l>
                    <l xml:id="d006l176" n="28">Edidit extremos ore tremente sonos:</l>
                    <l xml:id="d006l177" n="29">"Hactenus, o dulcis coniux charique sodales!</l>
                    <l xml:id="d006l178" n="30">Quid fletis? Vitae est terminus iste meae.</l>
                    <l xml:id="d006l179" n="31">Serius aut citius, mortales nascimur omnes;</l>
                    <l xml:id="d006l180" n="32">Altera post mortem vita perennis erit.</l>
                    <l xml:id="d006l181" n="33">Quid ploras, Isabella? Vale, dolcissima coniux!</l>
                    <l xml:id="d006l182" n="34">Quid laceras pectus dilaniasque comas?</l>
                    <l xml:id="d006l183" n="35">Restarent saltem, comunia pignora, nati</l>
                    <l xml:id="d006l184" n="36">Ante obitum de te, ne domus orba foret!</l>
                    <l xml:id="d006l185" n="37">Vive memor nostri, licet altera teda iugalis</l>
                    <l xml:id="d006l186" n="38">Te liget; at noster sit tibi cura cinis,</l>
                    <l xml:id="d006l187" n="39">Inferiasque meo tumulo fer pectore mundo</l>
                    <l xml:id="d006l188" n="40">Et dicas: Primus vir fuit iste meus".</l>
                    <l xml:id="d006l189" n="41">Mox, circum lectum moestos ut vidit amicos,</l>
                    <l xml:id="d006l190" n="42">Turgidaque aspexit fletibus ora piis,</l>
                    <l xml:id="d006l191" n="43">Nomine quenque, suo lingua moriente precatus</l>
                    <l xml:id="d006l192" n="44">Ne fleat, at longo tempore duret amor:</l>
                    <l xml:id="d006l193" n="45">"Vivite foelices! Luctum compescite; nam pars</l>
                    <l xml:id="d006l194" n="46">Vobiscum nostri magna superstes erit".</l>
                    <l xml:id="d006l195" n="47">Hec dicens, animam fugientem reddidit astris;</l>
                    <l xml:id="d006l196" n="48">Vix "Verine" inquit frigida lingua "vale!".</l>
                    <l xml:id="d006l197" n="49">Quod, siquid certi promittere possumus, ille</l>
                    <l xml:id="d006l198" n="50">Nunc fruitur foelix liberiore polo.</l>
                    <l xml:id="d006l199" n="51">Nos, rerum ignari, sortem damnamus iniquam,</l>
                    <l xml:id="d006l200" n="52">Fundimus inmerito verba nefanda Deo.</l>
                    <l xml:id="d006l201" n="53">Quid non longa dies vidit, perpessa, malorum?</l>
                    <l xml:id="d006l202" n="54">Et nos foelices credimus esse senes!</l>
                    <l xml:id="d006l203" n="55">Qui si longaevi superasset Nestoris annos,</l>
                    <l xml:id="d006l204" n="56">Vertenda in cineres ruga senilis erat.</l>
                    <l xml:id="d006l205" n="57">Corporis hic igitur tenebroso a carcere liber,</l>
                    <l xml:id="d006l206" n="58">Possidet aetherei regia tecta Dei.</l>
                    <lb/>
                </div2>
                <div2 xml:id="006c007" type="carmen">
                    <head>
                        <abbr>7</abbr>
                    </head>
                    <p xml:id="d006l207" n="tit.">7. eulogium in obitu Andreae sacerdotis | omni sanctimonia prediti, ad Petrum Victorium</p>
                    <l xml:id="d006l208" n="1">Et merito tristis turbat tua pectora moeror:</l>
                    <l xml:id="d006l209" n="2">Nam flere offitium quis neget esse pium?</l>
                    <l xml:id="d006l210" n="3">Eripitur nobis tam sanctus, Petre, sacerdos,</l>
                    <l xml:id="d006l211" n="4">Et lachrymas tetrici fundere turpe putant?</l>
                    <l xml:id="d006l212" n="5">Occidit exemplar cleri sanctique pudoris;</l>
                    <l xml:id="d006l213" n="6">Occidit, heu, nostrae relligionis honos.</l>
                    <l xml:id="d006l214" n="7">Quo, memorande, tuas percurram nomine laudes,</l>
                    <l xml:id="d006l215" n="8">Andrea? Maior sit, precor, ore sonus,</l>
                    <l xml:id="d006l216" n="9">Ut breviter referam celebris compendia vitae,</l>
                    <l xml:id="d006l217" n="10">Fama licet nomen sparserit ipsa suum.</l>
                    <l xml:id="d006l218" n="11">Flaminiae natus, nostram delatus in urbem</l>
                    <l xml:id="d006l219" n="12">Ostendit qualis vita futura sibi.</l>
                    <l xml:id="d006l220" n="13">Indole tam clara dederat lactentibus annis</l>
                    <l xml:id="d006l221" n="14">Egregii ac sancti candida signa viri.</l>
                    <l xml:id="d006l222" n="15">Nil puerile gerens, ludis trocisque relictis,</l>
                    <l xml:id="d006l223" n="16">Cum senibus iustis fana frequenter adit.</l>
                    <l xml:id="d006l224" n="17">Nec vaga per pictum flectebat lumina templum,</l>
                    <l xml:id="d006l225" n="18">Sed mentem in solo fixerat ille Deo.</l>
                    <l xml:id="d006l226" n="19">Divinos psalmos miro discebat amore,</l>
                    <l xml:id="d006l227" n="20">Quicquid et arcanum pagina sacra docet.</l>
                    <l xml:id="d006l228" n="21">Nil cocti gustans, nisi sola legumina Pasce</l>
                    <l xml:id="d006l229" n="22">Tempore, delitiae poma fuere suae.</l>
                    <l xml:id="d006l230" n="23">Mox pane et vino abstinuit, Hieronymus alter:</l>
                    <l xml:id="d006l231" n="24">Expulit unda sitim, depulit herba famem.</l>
                    <l xml:id="d006l232" n="25">Nec mirum: coelestis amor rapiebat ad astra,</l>
                    <l xml:id="d006l233" n="26">Quem Deus implebat nectare et ambrosiis.</l>
                    <l xml:id="d006l234" n="27">Somni parcus erat, paleae sibi pluma maniplus</l>
                    <l xml:id="d006l235" n="28">Aut siccae flondes lectus opimus erat.</l>
                    <l xml:id="d006l236" n="29">Stramineam pallam setis horrentibus artus</l>
                    <l xml:id="d006l237" n="30">Induit: haec omni tempore vestis erat.</l>
                    <l xml:id="d006l238" n="31">Ut fugeret fastus urbisque frequentia tecta,</l>
                    <l xml:id="d006l239" n="32">Umbriferi petiit saxa peresa iugi.</l>
                    <l xml:id="d006l240" n="33">Antra cavernosi coluit dumosa Clumaggi:</l>
                    <l xml:id="d006l241" n="34">Credas aspectu numen habere locum.</l>
                    <l xml:id="d006l242" n="35">Turba frequens, illum silvis dum quaerit in aspris,</l>
                    <l xml:id="d006l243" n="36">Ferventem solem pertulit atque nivem,</l>
                    <l xml:id="d006l244" n="37">Et non inmerito: placida nam quisque redibat</l>
                    <l xml:id="d006l245" n="38">Mente domum, quamvis venerit ante dolens.</l>
                    <l xml:id="d006l246" n="39">Quippe gravis placidis inerat reverentia dictis;</l>
                    <l xml:id="d006l247" n="40">Quaecunque admonuit, fecerat ille prius.</l>
                    <l xml:id="d006l248" n="41">Ut culpa careant, hoc unum saepe monebat,</l>
                    <l xml:id="d006l249" n="42">Ne brevia aeternis praeposuisse velint,</l>
                    <l xml:id="d006l250" n="43">Ut fugitiva volent mortalis gaudia vitae,</l>
                    <l xml:id="d006l251" n="44">Humanis solidi rebus inesse nihil.</l>
                    <l xml:id="d006l252" n="45">Me quoque cum chara venientem coniuge tecto</l>
                    <l xml:id="d006l253" n="46">Accepitque suo laetus in hospitio,</l>
                    <l xml:id="d006l254" n="47">Multaque iocundis praecepta salubria verbis</l>
                    <l xml:id="d006l255" n="48">E sacris nobis protulit eloquiis.</l>
                    <l xml:id="d006l256" n="49">Heu, qualem infoelix amisit Hetruria patrem!</l>
                    <l xml:id="d006l257" n="50">Heu, quot, dum vixit, causa salutis erat!</l>
                    <l xml:id="d006l258" n="51">Nunc errant instar pecudum pastore perempto</l>
                    <l xml:id="d006l259" n="52">Tartareisque iacet preda petenda lupis.</l>
                    <l xml:id="d006l260" n="53">Septembris nonae miseris luxere nefastae,</l>
                    <l xml:id="d006l261" n="54">Quae talem nobis eripuere virum.</l>
                    <l xml:id="d006l262" n="55">Cur sanctos durae rapit inclementia mortis?</l>
                    <l xml:id="d006l263" n="56">Falce malos una demetit atque bonos.</l>
                    <l xml:id="d006l264" n="57">Perfidus ingrati si quicquam carpere daemon</l>
                    <l xml:id="d006l265" n="58">Audeat, et vitae tempora tota legat:</l>
                    <l xml:id="d006l266" n="59">Sic omni Andreas fuerat virtute probatus,</l>
                    <l xml:id="d006l267" n="60">Ut nullum huic ausim praeposuisse virum.</l>
                    <l xml:id="d006l268" n="61">Antra licet Nitriae peragrem et deserta Canopi,</l>
                    <l xml:id="d006l269" n="62">Huic ego perpaucos equiperabo patres.</l>
                    <l xml:id="d006l270" n="63">Tu nunc Impyrei foelix in culmine caeli</l>
                    <l xml:id="d006l271" n="64">Coepisti factis praemia digna tuis.</l>
                    <l xml:id="d006l272" n="65">Sis memor, Andrea, nostri, Christumque memento</l>
                    <l xml:id="d006l273" n="66">Orare, errori parcat ut ipse meo,</l>
                    <l xml:id="d006l274" n="67">Ut consors fiam superi post funera regni:</l>
                    <l xml:id="d006l275" n="68">Vel minimus, sat erit, si locus ullus erit.</l>
                    <lb/>
                </div2>
                <div2 xml:id="006c008" type="carmen">
                    <head>
                        <abbr>8</abbr>
                    </head>
                    <p xml:id="d006l276" n="tit.">8. gratulatio de liberatione captivitatis pactianae | et de clementia Senatus florentini, | ad Bernardum Adimarium</p>
                    <l xml:id="d006l277" n="1">Non ita sanctorum gavisa est turba parentum,</l>
                    <l xml:id="d006l278" n="2">Evulsae inferni cum cecidere fores,</l>
                    <l xml:id="d006l279" n="3">Cum solis radios ipsumque videre Tonantem</l>
                    <l xml:id="d006l280" n="4">Contigit, et caecum deseruere Caon,</l>
                    <l xml:id="d006l281" n="5">Quam modo carceribus laetata est Pactia proles</l>
                    <l xml:id="d006l282" n="6">Exempta ac superis reddita luminibus.</l>
                    <l xml:id="d006l283" n="7">Sic perhibent fractis gavisum Thesea vinclis</l>
                    <l xml:id="d006l284" n="8">Cum stygio Alcides traxit ab amne canem.</l>
                    <l xml:id="d006l285" n="9">Iure pium laudant Medicem mitemque Senatum,</l>
                    <l xml:id="d006l286" n="10">Quod fuerit clemens hostibus ille suis.</l>
                    <l xml:id="d006l287" n="11">Lubrica sors hominum attollit reprimitque vicissim</l>
                    <l xml:id="d006l288" n="12">Imperium et volucres imperiosa rotas.</l>
                    <l xml:id="d006l289" n="13">Disce modum in rebus iam nunc servare secundis:</l>
                    <l xml:id="d006l290" n="14">Et foelix cum sis, tu miser esse potes.</l>
                    <l xml:id="d006l291" n="15">Nec vos concutiat vultu Fortuna minaci:</l>
                    <l xml:id="d006l292" n="16">Non semper nigris Africus urget aquis.</l>
                    <l xml:id="d006l293" n="17">Interdum spirare Aquilo solet axe sereno,</l>
                    <l xml:id="d006l294" n="18">Pellit et adverso flamine saepe Notos.</l>
                    <l xml:id="d006l295" n="19">Nec vos, Italiae profugi, quod linquitis oras</l>
                    <l xml:id="d006l296" n="20">Terreat: est alibi vestra petenda salus.</l>
                    <l xml:id="d006l297" n="21">Mitigat ipsa dies irati corda leonis;</l>
                    <l xml:id="d006l298" n="22">At non flectentur pectora blanda virum?</l>
                    <l xml:id="d006l299" n="23">Quod si etiam reditum in patriam Fortuna negarit,</l>
                    <l xml:id="d006l300" n="24">Iacturam brevis hanc temporis esse reor.</l>
                    <l xml:id="d006l301" n="25">Nil desperandum, sed suplice voce rogandum:</l>
                    <l xml:id="d006l302" n="26">Principis assidua flectitur ira prece.</l>
                    <lb/>
                </div2>
                <div2 xml:id="006c009" type="carmen">
                    <head>
                        <abbr>9</abbr>
                    </head>
                    <p xml:id="d006l303" n="tit.">9. in celebritate conceptionis | gloriosae Virginis Mariae</p>
                    <l xml:id="d006l304" n="1">Hac concepta die caeli regina Maria,</l>
                    <l xml:id="d006l305" n="2">Hac hominum spes est, hac sata luce salus.</l>
                    <l xml:id="d006l306" n="3">Quis non letitiae cunctas efundet habenas,</l>
                    <l xml:id="d006l307" n="4">Virginei foetus annua sacra colens?</l>
                    <l xml:id="d006l308" n="5">Foelices tedae flamis arsere coruscis:</l>
                    <l xml:id="d006l309" n="6">Foelix ante omnes Virginis Anna parens,</l>
                    <l xml:id="d006l310" n="7">Foelices thalami! Quae concepere Mariam,</l>
                    <l xml:id="d006l311" n="8">In cuius fusa est manna superna sinu.</l>
                    <lb/>
                </div2>
                <div2 xml:id="006c010" type="carmen">
                    <head>
                        <abbr>10</abbr>
                    </head>
                    <p xml:id="d006l312" n="tit.">10. in honorem natalis beatae Mariae Virginis | ex regio semine Davidis ex tribu Iude</p>
                    <l xml:id="d006l313" n="1">Inclyta progenies, numeroso ex stemmate regum,</l>
                    <l xml:id="d006l314" n="2">Natalis nunc est, virgo Maria, tuus.</l>
                    <l xml:id="d006l315" n="3">Hunc, caeli regina, precor, concede laborem,</l>
                    <l xml:id="d006l316" n="4">Ut laudes dicant carmina nostra tuas.</l>
                    <l xml:id="d006l317" n="5">Non est fas quenquam perferre hac luce repulsam;</l>
                    <l xml:id="d006l318" n="6">Natali tristem non decet esse tuo.</l>
                    <l xml:id="d006l319" n="7">Certatim seraphin ductans cherubinque choreas</l>
                    <l xml:id="d006l320" n="8">Alterno quatiunt sydera pulsa pede.</l>
                    <l xml:id="d006l321" n="9">Ipsi purpurei heroes auroque nitentes</l>
                    <l xml:id="d006l322" n="10">Accedunt plenis ad tua tecta viis.</l>
                    <l xml:id="d006l323" n="11">Ipsa autem summi maiestas regia Christi</l>
                    <l xml:id="d006l324" n="12">Suscepit matrem proximiore trono,</l>
                    <l xml:id="d006l325" n="13">Iussit et advulsis aperire palatia portis</l>
                    <l xml:id="d006l326" n="14">Donaque promissis uberiora dedit.</l>
                    <l xml:id="d006l327" n="15">Spiritus ipse Sacer, Pater, una potentia, Natus</l>
                    <l xml:id="d006l328" n="16">Congeminant hodie munera caelicolis.</l>
                    <l xml:id="d006l329" n="17">Regius imprimis, cuius de stirpe Maria est,</l>
                    <l xml:id="d006l330" n="18">Assumpta cythara personat ore Davit;</l>
                    <l xml:id="d006l331" n="19">Conchordans cum voce lyram, mirantibus astris,</l>
                    <l xml:id="d006l332" n="20">Concinit aeterni mystica facta Dei,</l>
                    <l xml:id="d006l333" n="21">Ut genus humanum superi clementia Regis</l>
                    <l xml:id="d006l334" n="22">Diligat: "Ex pura virgine factus homo est.</l>
                    <l xml:id="d006l335" n="23">Quae genitura Deum, decuit sine sordibus ortam</l>
                    <l xml:id="d006l336" n="24">Et non comuni conditione premi.</l>
                    <l xml:id="d006l337" n="25">Esto procul nobis, quisquis contraria sentis;</l>
                    <l xml:id="d006l338" n="26">Sic sentire pium credimus offitium.</l>
                    <l xml:id="d006l339" n="27">Hec est illa meis multum cantata libellis,</l>
                    <l xml:id="d006l340" n="28">Educenda meo florida virgo sinu.</l>
                    <l xml:id="d006l341" n="29">Expectata diu, tandem formosa columba</l>
                    <l xml:id="d006l342" n="30">Aeterno veniet complacitura Deo,</l>
                    <l xml:id="d006l343" n="31">Humanas lotura notas ac cassa superbis</l>
                    <l xml:id="d006l344" n="32">Impletura novis sydera caelitibus.</l>
                    <l xml:id="d006l345" n="33">Sume lyram, seraphin, caeli Regina canenda est;</l>
                    <l xml:id="d006l346" n="34">Tu, maior vates, digna referre potes.</l>
                    <l xml:id="d006l347" n="35">Altiloqua cantanda tuba magnisque coturnis,</l>
                    <l xml:id="d006l348" n="36">Carmina divinis sunt recitanda modis".</l>
                    <l xml:id="d006l349" n="37">"Haec primum coeli ferrata repagula solvit;</l>
                    <l xml:id="d006l350" n="38">Virginis ante ortum clausus Holympus erat.</l>
                    <l xml:id="d006l351" n="39">Rarus erat per tot deserta palatia civis;</l>
                    <l xml:id="d006l352" n="40">Concessusque homini non erat ante polus.</l>
                    <l xml:id="d006l353" n="41">Incola mox caeli est homo subfragante Maria</l>
                    <l xml:id="d006l354" n="42">Ascenditque tronum, corruit unde Satan.</l>
                    <l xml:id="d006l355" n="43">Ascendere humiles homines, cecidere superbi:</l>
                    <l xml:id="d006l356" n="44">Haec lex aeterno est constabilita Deo.</l>
                    <l xml:id="d006l357" n="45">Se Domini ancillam respondit virgo Maria,</l>
                    <l xml:id="d006l358" n="46">Et non caelesti facta superba toro est.</l>
                    <l xml:id="d006l359" n="47">Ipse Deus (quid enim maius?) sub imagine servi</l>
                    <l xml:id="d006l360" n="48">Delituit, cunctis subditus esse volens:</l>
                    <l xml:id="d006l361" n="49">Ut tu mortalis folles flatusque remittas,</l>
                    <l xml:id="d006l362" n="50">Virginis exemplo mitior esse velis.</l>
                    <l xml:id="d006l363" n="51">Haec ancillarum turbis pompisque relictis,</l>
                    <l xml:id="d006l364" n="52">Praebebat nato sola mynisterium,</l>
                    <l xml:id="d006l365" n="53">Custodique suae vitae, pia virgo, marito</l>
                    <l xml:id="d006l366" n="54">Servitii casti praebuit offitium:</l>
                    <l xml:id="d006l367" n="55">Et fuerat Davidis regali ex semine creta,</l>
                    <l xml:id="d006l368" n="56">Et nulli forma virgo secunda fuit!</l>
                    <l xml:id="d006l369" n="57">Syderei castum vibrabant lumen ocelli,</l>
                    <l xml:id="d006l370" n="58">Et tamen haec humili corde Maria fuit.</l>
                    <l xml:id="d006l371" n="59">De nihilo terram verbo qui fecit et astra,</l>
                    <l xml:id="d006l372" n="60">Ventre novem menses virgo Maria tulit.</l>
                    <l xml:id="d006l373" n="61">Nec fastu intumuit, sed suplex, paupere tecto,</l>
                    <l xml:id="d006l374" n="62">Ad vitae extremum mansit egena diem.</l>
                    <l xml:id="d006l375" n="63">Tartara divitibus, celum debetur egenis;</l>
                    <l xml:id="d006l376" n="64">Qui placuere homini, displicuere Deo.</l>
                    <l xml:id="d006l377" n="65">Quis poterit recte dominis servire duobus?</l>
                    <l xml:id="d006l378" n="66">Hostis erit Christo daemona quisquis amat!</l>
                    <l xml:id="d006l379" n="67">Quisquis holympiaci fieri vult incola regni,</l>
                    <l xml:id="d006l380" n="68">Natalem celebret, virgo Maria, tuum.</l>
                    <lb/>
                </div2>
                <div2 xml:id="006c011" type="carmen">
                    <head>
                        <abbr>11</abbr>
                    </head>
                    <p xml:id="d006l381" n="tit.">11. eulogium in laudem assumptionis | gloriosissimae Virginis Dei matris Mariae</p>
                    <l xml:id="d006l382" n="1">Exultet tellus hodie, letentur et astra,</l>
                    <l xml:id="d006l383" n="2">Cernere Reginam quae meruere suam!</l>
                    <l xml:id="d006l384" n="3">Christiparae Augusti venerunt Virginis idus;</l>
                    <l xml:id="d006l385" n="4">Hec est ante omnes lux veneranda dies.</l>
                    <l xml:id="d006l386" n="5">Haec est festa dies toto celeberrima caelo,</l>
                    <l xml:id="d006l387" n="6">Qua Virgo in caelo gemmea serta gerit,</l>
                    <l xml:id="d006l388" n="7">Qua super angelicas est exaltata phalangas,</l>
                    <l xml:id="d006l389" n="8">Culmine seraphici nobilitata troni,</l>
                    <l xml:id="d006l390" n="9">Quam Deus aeterne sedem praelegerat illi.</l>
                    <l xml:id="d006l391" n="10">Non dum terrarum conditus orbis erat,</l>
                    <l xml:id="d006l392" n="11">Non dum syderei spatium admirabile caeli,</l>
                    <l xml:id="d006l393" n="12">Non dum telluris fixerat ipse globum;</l>
                    <l xml:id="d006l394" n="13">Hec illi prima sedes ab origine mundi</l>
                    <l xml:id="d006l395" n="14">A summo fuerat constabilita Deo.</l>
                    <l xml:id="d006l396" n="15">Aspiciam nullos tam sacra in luce dolentes,</l>
                    <l xml:id="d006l397" n="16">Et vultu et puro gaudia corde data.</l>
                    <l xml:id="d006l398" n="17">I procul hinc, veterum lasciva licentia vatum:</l>
                    <l xml:id="d006l399" n="18">Legitimo ornatur Virgo pudica toro.</l>
                    <l xml:id="d006l400" n="19">Haec niveis pennis, haec est formosa columba</l>
                    <l xml:id="d006l401" n="20">Quae fuit intacta virginitate parens.</l>
                    <l xml:id="d006l402" n="21">Ex hac iustitiae Christus sol unicus ortus</l>
                    <l xml:id="d006l403" n="22">Et Deus et nostro est corpore factus homo.</l>
                    <l xml:id="d006l404" n="23">Tartareas tenebras, intercedente Maria,</l>
                    <l xml:id="d006l405" n="24">Liquimus, et caeli iam patuere fores,</l>
                    <l xml:id="d006l406" n="25">Quas damnosa patris clauserunt crimina primi;</l>
                    <l xml:id="d006l407" n="26">Reddidit haec quicquid substulit Eva prius.</l>
                    <l xml:id="d006l408" n="27">Nunc sumus haeredes, nunc summi pignora patris</l>
                    <l xml:id="d006l409" n="28">Dicimur: hoc nobis omne Maria dedit.</l>
                    <l xml:id="d006l410" n="29">Et merito Gabriel grates sibi congerit omnes,</l>
                    <l xml:id="d006l411" n="30">Quae genitura hominem, quae genitura Deum est,</l>
                    <l xml:id="d006l412" n="31">Verum hominem verumque Deum; sub nomine Christi</l>
                    <l xml:id="d006l413" n="32">Humani quiditas cum deitate fuit.</l>
                    <l xml:id="d006l414" n="33">Emanuel genuit Virgo, qui virque Deusque:</l>
                    <l xml:id="d006l415" n="34">Idem unus miris iunctus uterque modis.</l>
                    <l xml:id="d006l416" n="35">Ille idem pontum terramque qui fecit et astra,</l>
                    <l xml:id="d006l417" n="36">Ille idem cedem pertulit atque crucem.</l>
                    <l xml:id="d006l418" n="37">Qui petit Egyptum, fugiens herodia tela,</l>
                    <l xml:id="d006l419" n="38">Hunc stella reges excoluere duce;</l>
                    <l xml:id="d006l420" n="39">Qui flevit chari mortem miseratus amici,</l>
                    <l xml:id="d006l421" n="40">Eiusdem imperio reddita vita fuit.</l>
                    <l xml:id="d006l422" n="41">Ostupet ingenium miracula credere tanti</l>
                    <l xml:id="d006l423" n="42">Mysterii, quae sunt lucidiora die.</l>
                    <l xml:id="d006l424" n="43">Hanc celebrate, precor, mortalia pectora, lucem</l>
                    <l xml:id="d006l425" n="44">Qua vobis caeli fulsit ab axe iubar.</l>
                    <l xml:id="d006l426" n="45">Haec, inquam, pulsis vera est aurora tenebris,</l>
                    <l xml:id="d006l427" n="46">Dirigit ut coecum Cynthia noctis iter.</l>
                    <l xml:id="d006l428" n="47">Haec gracilis virgo est, panchei virgula fumi,</l>
                    <l xml:id="d006l429" n="48">Semper divinis attenuata sacris;</l>
                    <l xml:id="d006l430" n="49">Delitiae caeli, paradysi floridus hortus,</l>
                    <l xml:id="d006l431" n="50">Fons vitae unde fluit vena perennis aquae.</l>
                    <l xml:id="d006l432" n="51">Cedrus ut in Libano ramos ad sydera tollit</l>
                    <l xml:id="d006l433" n="52">Utque venafreis floret oliva iugis,</l>
                    <l xml:id="d006l434" n="53">Ut flondent Hierici biferique rosaria Pesti,</l>
                    <l xml:id="d006l435" n="54">Ut platanus iuxta flondet Orontis aquas,</l>
                    <l xml:id="d006l436" n="55">Sic virgo innumeris caelum virtutibus ornat,</l>
                    <l xml:id="d006l437" n="56">Longe seraphicis anteferenda tronis.</l>
                    <l xml:id="d006l438" n="57">Quippe parens meruit supremi numinis esse,</l>
                    <l xml:id="d006l439" n="58">Tanta sibi charitas simplicitasque fuit.</l>
                    <l xml:id="d006l440" n="59">Hanc sacri totiens nobis cecinere prophetae,</l>
                    <l xml:id="d006l441" n="60">Ex qua rex caeli concipiendus erat.</l>
                    <l xml:id="d006l442" n="61">Lilia virginei porrexit signa pudoris</l>
                    <l xml:id="d006l443" n="62">Virgineus castae nuntius ipse Dei.</l>
                    <l xml:id="d006l444" n="63">Ut superat coeli heroas virtute Maria,</l>
                    <l xml:id="d006l445" n="64">Sic longe est cunctis sanctior ista dies.</l>
                    <l xml:id="d006l446" n="65">Hoc ausim iurare: genus mortale perisset,</l>
                    <l xml:id="d006l447" n="66">Pro nobis suplex ni pia virgo foret.</l>
                    <l xml:id="d006l448" n="67">Credite, non cessat iustum placare furorem</l>
                    <l xml:id="d006l449" n="68">Iratumque tenet voce precante Deum,</l>
                    <l xml:id="d006l450" n="69">Ne phoetonteis perdat mortalia flamis,</l>
                    <l xml:id="d006l451" n="70">Ne ve iterum mergat Deucalionis aquis;</l>
                    <l xml:id="d006l452" n="71">Pronaque nequitiae mortalia pectora suplex</l>
                    <l xml:id="d006l453" n="72">Excusat, tantis illaqueata dolis;</l>
                    <l xml:id="d006l454" n="73">Uberaque ostendit nato, lachrymisque minantem</l>
                    <l xml:id="d006l455" n="74">Emollit fusis sancta per ora piis.</l>
                    <l xml:id="d006l456" n="75">Salve, virgo parens, celi Regina supremi,</l>
                    <l xml:id="d006l457" n="76">Salve, sublimis gloria prima troni;</l>
                    <l xml:id="d006l458" n="77">Salve, phoebeo lampas rutilantior orbe,</l>
                    <l xml:id="d006l459" n="78">Salve, stella maris sydereumque iubar;</l>
                    <l xml:id="d006l460" n="79">Alma Dei genitrix, intacto Virgo pudore,</l>
                    <l xml:id="d006l461" n="80">Salve, certa salus presidiumque reis.</l>
                    <l xml:id="d006l462" n="81">Votivis donis sint testes Virginis aedes</l>
                    <l xml:id="d006l463" n="82">Iam plenae: nulli, Diva, negare potes.</l>
                    <l xml:id="d006l464" n="83">Quare, agite, o cuncti, tantae solemnia lucis</l>
                    <l xml:id="d006l465" n="84">Certatim offitio concelebrate pio.</l>
                    <lb/>
                </div2>
                <div2 xml:id="006c012" type="carmen">
                    <head>
                        <abbr>12</abbr>
                    </head>
                    <p xml:id="d006l466" n="tit.">12. epigramma in sepulchro gloriosae Virginis | matris Dei Mariae</p>
                    <l xml:id="d006l467" n="1">Miraris vacuum monumentum Virginis esse,</l>
                    <l xml:id="d006l468" n="2">Quodque admista rosis lilia saxa ferunt?</l>
                    <l xml:id="d006l469" n="3">Intus manna viret spiratque opobalsama marmor:</l>
                    <l xml:id="d006l470" n="4">Virgineum corpus vexit ad astra Deus.</l>
                    <l xml:id="d006l471" n="5">Quae peperit Regem caeli, tellure iacere,</l>
                    <l xml:id="d006l472" n="6">Qui non hoc ingens crederet esse nefas?</l>
                    <lb/>
                </div2>
                <div2 xml:id="006c013" type="carmen">
                    <head>
                        <abbr>13</abbr>
                    </head>
                    <p xml:id="d006l473" n="tit.">13. epigramma in laudem beati Rocci, | propulsatoris pestis</p>
                    <l xml:id="d006l474" n="1">Quae secat Augustum post Idus proxima sacros,</l>
                    <l xml:id="d006l475" n="2">Pestifugo Rocco est ista dicata dies.</l>
                    <l xml:id="d006l476" n="3">Haec precibus castisque colat solemnia votis</l>
                    <l xml:id="d006l477" n="4">Loetifera quisquis peste carere cupit.</l>
                    <l xml:id="d006l478" n="5">Ante tamen maculas tergas et crimina mentis;</l>
                    <l xml:id="d006l479" n="6">Non aliter voto faverit ille tuo.</l>
                    <lb/>
                </div2>
                <div2 xml:id="006c014" type="carmen">
                    <head>
                        <abbr>14</abbr>
                    </head>
                    <p xml:id="d006l480" n="tit.">14. milites Christi fortes et intrepidos esse decet</p>
                    <l xml:id="d006l481" n="1">Qui vexilla crucis sequitur sub principe Christo,</l>
                    <l xml:id="d006l482" n="2">Intrepidus forti proelia mente gerat.</l>
                    <l xml:id="d006l483" n="3">Semper victor erit, Domini si iussa sequetur,</l>
                    <l xml:id="d006l484" n="4">Donaque promissis uberiora feret.</l>
                    <l xml:id="d006l485" n="5">Transfuga sin autem Crucifixi signa relinquet,</l>
                    <l xml:id="d006l486" n="6">Torrendus stygiis deicietur aquis.</l>
                    <lb/>
                </div2>
                <div2 xml:id="006c015" type="carmen">
                    <head>
                        <abbr>15</abbr>
                    </head>
                    <p xml:id="d006l487" n="tit.">15. epigramma in laudem beati Laurentii martyris</p>
                    <l xml:id="d006l488" n="1">Pontificis quaestor Sixti, Laurentius aurum</l>
                    <l xml:id="d006l489" n="2">Dispersit Christi pauperibusque dedit.</l>
                    <l xml:id="d006l490" n="3">Quod bene donatur, longum servatur in aevum,</l>
                    <l xml:id="d006l491" n="4">Queque Deo seritur, centupla messis erit.</l>
                    <l xml:id="d006l492" n="5">Principis irati sprevit Laurentius ignem,</l>
                    <l xml:id="d006l493" n="6">Quippe Dei flamis arserat ille prius,</l>
                    <l xml:id="d006l494" n="7">Ut caneret dum flama crepat, spectante tyranno,</l>
                    <l xml:id="d006l495" n="8">Intactumque latus posceret igne dari.</l>
                    <l xml:id="d006l496" n="9">Athleta invictus Christi, victricia cecis</l>
                    <l xml:id="d006l497" n="10">Qui per signa crucis lumina restituit;</l>
                    <l xml:id="d006l498" n="11">Et merito magno hunc tellus veneratur honore,</l>
                    <l xml:id="d006l499" n="12">Cuius nunc fruitur spiritus axe poli.</l>
                    <lb/>
                </div2>
                <div2 xml:id="006c016" type="carmen">
                    <head>
                        <abbr>16</abbr>
                    </head>
                    <p xml:id="d006l500" n="tit.">16. eulogium in solemnitate beatissimae Madalenae</p>
                    <l xml:id="d006l501" n="1">Ecce, dies solemnis adest; seponite curas,</l>
                    <l xml:id="d006l502" n="2">Christicolae, et puro fundite corde preces.</l>
                    <l xml:id="d006l503" n="3">Hac heros Christi Madalena ad sydera rapta est</l>
                    <l xml:id="d006l504" n="4">Inter apostolicos angelicosque tronos.</l>
                    <l xml:id="d006l505" n="5">Nil desperandum est miseris, modo crimina ponant,</l>
                    <l xml:id="d006l506" n="6">Si peccatricem vexit ad astra Deus.</l>
                    <l xml:id="d006l507" n="7">Filius aeterni Regis descendit ab alto</l>
                    <l xml:id="d006l508" n="8">Ut peccatores tollat ab interitu.</l>
                    <l xml:id="d006l509" n="9">Discite, mortales, veniam sperare precando,</l>
                    <l xml:id="d006l510" n="10">Dum licet, et mens est libera utrunque sequi.</l>
                    <l xml:id="d006l511" n="11">Diligat (haec summa est), quicunque exoptat amari:</l>
                    <l xml:id="d006l512" n="12">Ingratis aures obstruit ipse Deus.</l>
                    <l xml:id="d006l513" n="13">Deseruere omnes, capto pastore, timentes</l>
                    <l xml:id="d006l514" n="14">Discipuli, et turpem surripuere fugam:</l>
                    <l xml:id="d006l515" n="15">Christipara at nusquam Madalena a virgine cessit,</l>
                    <l xml:id="d006l516" n="16">Infestas inter stans lachrymosa manus,</l>
                    <l xml:id="d006l517" n="17">Iudaicam spernens rabiem romanaque pila,</l>
                    <l xml:id="d006l518" n="18">Calvariaeque suum est usque secuta ducem</l>
                    <l xml:id="d006l519" n="19">Pendentemque cruce et peccata humana lavantem</l>
                    <l xml:id="d006l520" n="20">Confessa, et nusquam, dum moreretur, abit.</l>
                    <l xml:id="d006l521" n="21">Primaque festinans pretiosa unguenta sepulchro</l>
                    <l xml:id="d006l522" n="22">Intulit, ut Domini corpus odore fricet.</l>
                    <l xml:id="d006l523" n="23">Et prima angelicas servantes busta phalangas</l>
                    <l xml:id="d006l524" n="24">Vidit, et accepit vivere prima Iesum.</l>
                    <l xml:id="d006l525" n="25">Huic se se Deus ostendens apparuit horto,</l>
                    <l xml:id="d006l526" n="26">Sollicitoque fuit nuntia prima Petro.</l>
                    <l xml:id="d006l527" n="27">Quisquis amat tantum, merito debetur amari,</l>
                    <l xml:id="d006l528" n="28">Et prima aethereae praemia sortis habet.</l>
                    <l xml:id="d006l529" n="29">Convivam in terris Christum susceperat hospes:</l>
                    <l xml:id="d006l530" n="30">Hospitio fruitur nunc Madalena poli.</l>
                    <l xml:id="d006l531" n="31">Et quamvis peccata Iesus dimiserit illi,</l>
                    <l xml:id="d006l532" n="32">Quando pedes lachrymis abluit illa Dei,</l>
                    <l xml:id="d006l533" n="33">Per tamen undisonum pontum secessit ad oras</l>
                    <l xml:id="d006l534" n="34">Gallorum, in solis delituitque iugis.</l>
                    <l xml:id="d006l535" n="35">Ter denos caelebs pomis silvestribus annos</l>
                    <l xml:id="d006l536" n="36">Vixit, pro tunicis corpora tecta comis,</l>
                    <l xml:id="d006l537" n="37">Ut lueret primae flendo delicta iuventae,</l>
                    <l xml:id="d006l538" n="38">Errori iudex saevior ipsa suo.</l>
                    <l xml:id="d006l539" n="39">Et, merito ambrosia et caelesti nectare pota,</l>
                    <l xml:id="d006l540" n="40">Sydereos meruit saepe videre tronos.</l>
                    <l xml:id="d006l541" n="41">Terque die psallente choro videre coloni</l>
                    <l xml:id="d006l542" n="42">Luminibus stupidis hanc super astra vehi.</l>
                    <l xml:id="d006l543" n="43">Postremo Empyrei patefacta a cardine porta</l>
                    <l xml:id="d006l544" n="44">Intravit summum, non reditura, polum,</l>
                    <l xml:id="d006l545" n="45">Militia comitante Dei, de more triumphi,</l>
                    <l xml:id="d006l546" n="46">Sanctorum caetu pone sequente patrum.</l>
                    <l xml:id="d006l547" n="47">Qualis inaurato victor Capitolia curru</l>
                    <l xml:id="d006l548" n="48">Scipiades subiit, laurea serta gerens,</l>
                    <l xml:id="d006l549" n="49">Talis stelliferis rutilans Madalena quadrigis</l>
                    <l xml:id="d006l550" n="50">Intravit magni tecta superba Dei.</l>
                    <lb/>
                </div2>
                <div2 xml:id="006c017" type="carmen">
                    <head>
                        <abbr>17</abbr>
                    </head>
                    <p xml:id="d006l551" n="tit.">17. eulogium in conversione beati Pauli, | humani generis doctoris</p>
                    <l xml:id="d006l552" n="1">Plaudite! Doctoris lux haec celeberrima Pauli,</l>
                    <l xml:id="d006l553" n="2">Militiae meruit qua caput esse Dei.</l>
                    <l xml:id="d006l554" n="3">Christicolis olim ante alios acerrimus hostis,</l>
                    <l xml:id="d006l555" n="4">Post Christi fulmen praesidiumque fuit.</l>
                    <l xml:id="d006l556" n="5">Dumque ardens et adhuc cedis plenusque minarum</l>
                    <l xml:id="d006l557" n="6">In Siriam septus milite carpit iter,</l>
                    <l xml:id="d006l558" n="7">Ecce die medio vox est audita per auras,</l>
                    <l xml:id="d006l559" n="8">Magnus et aethereo venit ab axe fragor:</l>
                    <l xml:id="d006l560" n="9">"Saule, quid insequeris me? Cur mihi, Saule, minaris?</l>
                    <l xml:id="d006l561" n="10">An poteris stimulis durior esse meis?"</l>
                    <l xml:id="d006l562" n="11">Nec mora; pronus humi cecidit; tum numen adorans</l>
                    <l xml:id="d006l563" n="12">Quod sibi sit nomen, quod velit ipse rogat.</l>
                    <l xml:id="d006l564" n="13">"Sum Deus aeternus Christus", de nube serena</l>
                    <l xml:id="d006l565" n="14">Sydereo rursus personat ore Iesus.</l>
                    <l xml:id="d006l566" n="15">"Surge, age: dicetur, cum vici compita Recti</l>
                    <l xml:id="d006l567" n="16">Intraris, quae tunc sint facienda tibi".</l>
                    <l xml:id="d006l568" n="17">Confestim cecis Paulus surrexit ocellis;</l>
                    <l xml:id="d006l569" n="18">Ieiuno triduum pertulit ore famem.</l>
                    <l xml:id="d006l570" n="19">Nec mirum: excelsi raptus super aethera celi</l>
                    <l xml:id="d006l571" n="20">Angelicos vidit seraphicosque tronos.</l>
                    <l xml:id="d006l572" n="21">Terque choros ternos tanto fulgore micantes</l>
                    <l xml:id="d006l573" n="22">Fulgorem ut nequeant lumina nostra pati</l>
                    <l xml:id="d006l574" n="23">Vidit, et aeterni genus innarrabile Christi,</l>
                    <l xml:id="d006l575" n="24">Atque arcana Dei, non referenda viris,</l>
                    <l xml:id="d006l576" n="25">Quae post cecropius distinxit in ordine vates,</l>
                    <l xml:id="d006l577" n="26">Cum De divino nomine fecit opus.</l>
                    <l xml:id="d006l578" n="27">Et merito excelsi Paulus tuba clara Tonantis</l>
                    <l xml:id="d006l579" n="28">Altiloquo cantu mystica sacra tonat.</l>
                    <l xml:id="d006l580" n="29">Ostendit venisse Iesum sub imagine servi</l>
                    <l xml:id="d006l581" n="30">Et cedem et veram substinuisse crucem.</l>
                    <l xml:id="d006l582" n="31">Quem sacri vates, quem predixere Sybillae,</l>
                    <l xml:id="d006l583" n="32">Non alium expectet perfida turba Deum.</l>
                    <l xml:id="d006l584" n="33">Non timuit, coram, Synagogae ostendere Christum</l>
                    <l xml:id="d006l585" n="34">Praedictum sacris saepe fuisse libris.</l>
                    <l xml:id="d006l586" n="35">Iamque novae legi veteres cessere figurae;</l>
                    <l xml:id="d006l587" n="36">Conscissi veli mystica sacra patent.</l>
                    <l xml:id="d006l588" n="37">Non agna aut magni datur amplius hostia tauri;</l>
                    <l xml:id="d006l589" n="38">Cor hominis mundum est victima grata Deo.</l>
                    <l xml:id="d006l590" n="39">Mox Asiam magno peragrans discrimine vitae,</l>
                    <l xml:id="d006l591" n="40">Substulit errores et simulachra deum,</l>
                    <l xml:id="d006l592" n="41">Ostendens non esse deos, sed daemonas astris</l>
                    <l xml:id="d006l593" n="42">Proiectos, templis qui latuere cavis.</l>
                    <l xml:id="d006l594" n="43">Deinde fidem Christi veram solique docebat</l>
                    <l xml:id="d006l595" n="44">Thura dari et solum percelebrare Iesum.</l>
                    <l xml:id="d006l596" n="45">Non animos tantum vitiis, sed corpus ab unda</l>
                    <l xml:id="d006l597" n="46">Lethea extorsit restituitque animam.</l>
                    <l xml:id="d006l598" n="47">Ex quo Mercurium, cernens miranda, Licaon</l>
                    <l xml:id="d006l599" n="48">Credidit humana veste latere deum.</l>
                    <l xml:id="d006l600" n="49">Non hoc substinuit Paulus stultosque reprhendit</l>
                    <l xml:id="d006l601" n="50">Seque pari est fassus conditione virum.</l>
                    <l xml:id="d006l602" n="51">Ast ubi per pingues Asiae bona gramina campos</l>
                    <l xml:id="d006l603" n="52">Iecit, ad Europae limina torsit iter,</l>
                    <l xml:id="d006l604" n="53">Et primum armisonae ingressus Tritonidos urbem.</l>
                    <l xml:id="d006l605" n="54">Disseruit Christi quae documenta forent,</l>
                    <l xml:id="d006l606" n="55">Quantaque mortales tegeret caligo retexit,</l>
                    <l xml:id="d006l607" n="56">Erudiens plebem philosophosque simul.</l>
                    <l xml:id="d006l608" n="57">Thessaliae populos et graias circuit urbes,</l>
                    <l xml:id="d006l609" n="58">Tantus erat Christi relligionis amor.</l>
                    <l xml:id="d006l610" n="59">Non timuit Festi Iudeorumque furorem,</l>
                    <l xml:id="d006l611" n="60">Convincens propriis pectora dura libris.</l>
                    <l xml:id="d006l612" n="61">Inter custodes, religatus colla catenis,</l>
                    <l xml:id="d006l613" n="62">Portatur Romam, Caesaris ante pedem.</l>
                    <l xml:id="d006l614" n="63">Captivus, nautas obiter servavit ab unda,</l>
                    <l xml:id="d006l615" n="64">Mersa sub aequoreis cum ratis esset aquis.</l>
                    <l xml:id="d006l616" n="65">Dum trahitur vinctus, dum sunt liventia plagis</l>
                    <l xml:id="d006l617" n="66">Pectora, perpetitur mitis et instar ovis.</l>
                    <l xml:id="d006l618" n="67">Laetiferos morsus aegrotaque corpora sanat;</l>
                    <l xml:id="d006l619" n="68">Sevior ira tamen centurionis erat.</l>
                    <l xml:id="d006l620" n="69">Quis non discipuli Crucifixi signa fatetur,</l>
                    <l xml:id="d006l621" n="70">Si bona reddamus qui tribuere mala?</l>
                    <l xml:id="d006l622" n="71">Quid referam quibus ille locis miracula fecit,</l>
                    <l xml:id="d006l623" n="72">Ad populos sacro dum tonat eloquio?</l>
                    <l xml:id="d006l624" n="73">Tandem terrarum Romam pervenit ad arcem,</l>
                    <l xml:id="d006l625" n="74">Et Senecam petiit caesareosque lares.</l>
                    <l xml:id="d006l626" n="75">Tunc Evangelii cunctas efudit habenas;</l>
                    <l xml:id="d006l627" n="76">Dum loquitur, rapidi fluminis instar erat.</l>
                    <l xml:id="d006l628" n="77">Arida corda rigans coelesti rore Quiritum,</l>
                    <l xml:id="d006l629" n="78">Grandia contritae semina iecit humi.</l>
                    <l xml:id="d006l630" n="79">Et quamquam magica Simon deluserit arte</l>
                    <l xml:id="d006l631" n="80">Et rudibus populis dira venena dedit,</l>
                    <l xml:id="d006l632" n="81">Hos tamen erudiit magni sapientia Pauli,</l>
                    <l xml:id="d006l633" n="82">Aspideis telis antidotumque dedit.</l>
                    <l xml:id="d006l634" n="83">Antistesque Petrus, divinae legis origo,</l>
                    <l xml:id="d006l635" n="84">Cum Paulo sacris imbuit Eneadas.</l>
                    <l xml:id="d006l636" n="85">Nec mirum, maculis caruit si Roma nocentis</l>
                    <l xml:id="d006l637" n="86">Hereseos, tenuit catholicamque fidem.</l>
                    <l xml:id="d006l638" n="87">Nempe Petrus princeps Christi firmissima petra,</l>
                    <l xml:id="d006l639" n="88">Paulus at electum vas fuit ipse Dei.</l>
                    <l xml:id="d006l640" n="89">O Nero crudelis, rapuisti lumen utrunque;</l>
                    <l xml:id="d006l641" n="90">An subversa fuit non tibi Roma satis?</l>
                    <l xml:id="d006l642" n="91">An ne parum fuerat ferro laniasse parentem</l>
                    <l xml:id="d006l643" n="92">Sanguineque infecta vina bibisse manu,</l>
                    <l xml:id="d006l644" n="93">Cognatosque omnes crudeli vulnere caesos,</l>
                    <l xml:id="d006l645" n="94">Coniugis et tumidos calce necasse sinus?</l>
                    <l xml:id="d006l646" n="95">Heroas Iovis aeterni Paulumque Petrumque</l>
                    <l xml:id="d006l647" n="96">Mactasti; tibi quid fecit uterque mali?</l>
                    <l xml:id="d006l648" n="97">O scelerate Nero, terrae comunis Erinis,</l>
                    <l xml:id="d006l649" n="98">Debuerat scelus hoc non licuisse tibi.</l>
                    <l xml:id="d006l650" n="99">Prodigiosa lues, tollis duo lumina, tollis!</l>
                    <l xml:id="d006l651" n="100">Diceris, ah, quanti criminis esse reus!</l>
                    <l xml:id="d006l652" n="101">Hi tamen Empyrei resident in culmine celi;</l>
                    <l xml:id="d006l653" n="102">Inter tartareas tu cruciaris aquas.</l>
                    <l xml:id="d006l654" n="103">Salve, sol fidei; salve, tuba clara Tonantis;</l>
                    <l xml:id="d006l655" n="104">Salve, tarsensis gloria, Paule, soli!</l>
                    <l xml:id="d006l656" n="105">Heretici, salve, expulsor gladiusque veneni;</l>
                    <l xml:id="d006l657" n="106">Salve, romanae relligionis honor!</l>
                    <lb/>
                </div2>
                <div2 xml:id="006c018" type="carmen">
                    <head>
                        <abbr>18</abbr>
                    </head>
                    <p xml:id="d006l658" n="tit.">18. eulogium de laudibus beati Antonii Abatis</p>
                    <l xml:id="d006l659" n="1">Altera post medium Iani transacta bifrontis</l>
                    <l xml:id="d006l660" n="2">Niliaci Antoni est non reticenda dies.</l>
                    <l xml:id="d006l661" n="3">Hic urbes docuit perituraque linquere regna</l>
                    <l xml:id="d006l662" n="4">Et placida in silvis quaerere mente Deum.</l>
                    <l xml:id="d006l663" n="5">Nempe ubi divitias regnis obstare supernis</l>
                    <l xml:id="d006l664" n="6">Novit, dispersit pauperibusque dedit;</l>
                    <l xml:id="d006l665" n="7">Non, ut thebanus Crates, proiecit in undis:</l>
                    <l xml:id="d006l666" n="8">Sic est insanae fundere mentis opes!</l>
                    <l xml:id="d006l667" n="9">Munera qui tribuit quam plurima loetus egenis,</l>
                    <l xml:id="d006l668" n="10">In caelo eternas constabilivit opes.</l>
                    <l xml:id="d006l669" n="11">Contempsit tumidos vitae mortalis honores;</l>
                    <l xml:id="d006l670" n="12">Sedavit Venerem nequitiamque gulae.</l>
                    <l xml:id="d006l671" n="13">Spe Christi plenus, deserta Antonius urbe,</l>
                    <l xml:id="d006l672" n="14">Silvarum petiit saxa peresa puer.</l>
                    <l xml:id="d006l673" n="15">Hinc, licet insidiis multaque vaferrimus arte</l>
                    <l xml:id="d006l674" n="16">In laqueos demon cogeret ire suos,</l>
                    <l xml:id="d006l675" n="17">Inde ferae quamquam rabidae incursusque latronum</l>
                    <l xml:id="d006l676" n="18">Possent armatis vel timor esse viris,</l>
                    <l xml:id="d006l677" n="19">Substinuit tamen invictus plagasque minasque,</l>
                    <l xml:id="d006l678" n="20">Risit et insani daemonis insidias.</l>
                    <l xml:id="d006l679" n="21">Interiora petens horrendae saxa cavernae,</l>
                    <l xml:id="d006l680" n="22">Non timuit rursus verbera dira pati</l>
                    <l xml:id="d006l681" n="23">Atque alacer fidensque animi certamen inibat;</l>
                    <l xml:id="d006l682" n="24">Nec mirum: assuetus vincere semper erat.</l>
                    <l xml:id="d006l683" n="25">Tantum illi dederat Christi fiducia robur:</l>
                    <l xml:id="d006l684" n="26">Conscia mens recti quid timuisse potest?</l>
                    <l xml:id="d006l685" n="27">Ut turbas hominum et nimios vitaret honores,</l>
                    <l xml:id="d006l686" n="28">Vipereum solus cessit ad hospitium.</l>
                    <l xml:id="d006l687" n="29">In mediis silvis castellum est, alterae Amiclae,</l>
                    <l xml:id="d006l688" n="30">Ingens vis colubrum dispulit unde viros.</l>
                    <l xml:id="d006l689" n="31">Hac intus clausis portis Antonius arce</l>
                    <l xml:id="d006l690" n="32">Delituit: nocuit vipera nulla sibi.</l>
                    <l xml:id="d006l691" n="33">Agmine ceu facto cuncti cessere colubri</l>
                    <l xml:id="d006l692" n="34">Christicolae, et vacuas deseruere domos.</l>
                    <l xml:id="d006l693" n="35">Illic se claudens multos Antonius annos</l>
                    <l xml:id="d006l694" n="36">Vixit, et angelico nectare pastus erat.</l>
                    <l xml:id="d006l695" n="37">Sed non ascondi Phoebus nec montibus urbes</l>
                    <l xml:id="d006l696" n="38">Possunt, divinae nec charitatis amor.</l>
                    <l xml:id="d006l697" n="39">Clara erat Antoni totum iam fama per orbem:</l>
                    <l xml:id="d006l698" n="40">Extremi implerat lictus utrunque maris.</l>
                    <l xml:id="d006l699" n="41">Si sacra Egypti et Nitriae cenobia cernas,</l>
                    <l xml:id="d006l700" n="42">E caelo credas hos cecidisse choros.</l>
                    <l xml:id="d006l701" n="43">Noctes atque dies resonabat cantibus aether;</l>
                    <l xml:id="d006l702" n="44">Innis semper erat silva canora sacris.</l>
                    <l xml:id="d006l703" n="45">Ardebant mira in Christum charitate revincti:</l>
                    <l xml:id="d006l704" n="46">Omnibus una fides, omnibus unus amor.</l>
                    <l xml:id="d006l705" n="47">Antoni, salve, tranquillae gloria vitae,</l>
                    <l xml:id="d006l706" n="48">Cui nemus horrendum gratius urbe fuit!</l>
                    <l xml:id="d006l707" n="49">Dirige nostra, pater, vessate vela carinae,</l>
                    <l xml:id="d006l708" n="50">Ne mediis pereat naufraga pupis aquis.</l>
                    <lb/>
                </div2>
                <div2 xml:id="006c019" type="carmen">
                    <head>
                        <abbr>19</abbr>
                    </head>
                    <p xml:id="d006l709" n="tit.">19. cantus in festo dominicae Resurrectionis</p>
                    <l xml:id="d006l710" n="1">Sydera letentur tellusque exultet et unda:</l>
                    <l xml:id="d006l711" n="2">Ista resurgentis lux veneranda Dei est.</l>
                    <l xml:id="d006l712" n="3">Hec est festa dies, Dominus quam fecit; in ista</l>
                    <l xml:id="d006l713" n="4">Quisque serenato gaudia corde gerat.</l>
                    <l xml:id="d006l714" n="5">Primus tartareis Christus subrexit ab undis,</l>
                    <l xml:id="d006l715" n="6">Et spes surgendi nos quoque certa manet.</l>
                    <l xml:id="d006l716" n="7">Victor ovans Christus prodit, custode sepulto,</l>
                    <l xml:id="d006l717" n="8">Victricisque tulit candida signa crucis.</l>
                    <l xml:id="d006l718" n="9">Expurgate vetus fermentum criminis omne,</l>
                    <l xml:id="d006l719" n="10">Induite et niveas et sine sorde togas,</l>
                    <l xml:id="d006l720" n="11">Ut vobis detur coeli pinguissimus agnus,</l>
                    <l xml:id="d006l721" n="12">Dentur et ambrosiae nectareumque melos.</l>
                    <l xml:id="d006l722" n="13">Hanc omnes mundis animis celebrate faventes,</l>
                    <l xml:id="d006l723" n="14">Ut conviva Dei quilibet esse queat.</l>
                </div2>
            </div1>
            <div1 xml:id="d007" type="section" decls="#md" met="E">
                <head>
                    <title>7</title>
                    <abbr>7</abbr>
                    <bibl source="digital">Ketty Peruch</bibl>
                </head>
                <div2 xml:id="007c001" type="carmen">
                    <head>
                        <abbr>1</abbr>
                    </head>
                    <p xml:id="d007l1" n="">1.</p>
                    <l xml:id="d007l2" n="1">Pannonicos magni regis visure penates,</l>
                    <l xml:id="d007l3" n="2">Ore, liber, casto carmina sacra cane.</l>
                    <l xml:id="d007l4" n="3">Magnanimos Christi proceres caelique triumphos</l>
                    <l xml:id="d007l5" n="4">Deprome intacto, Calliopea, sono.</l>
                    <l xml:id="d007l6" n="5">Ite procul, nugae! Non sunt miscenda prophanis</l>
                    <l xml:id="d007l7" n="6">Quae sunt aeterno mystica sacra Dei.</l>
                    <lb/>
                </div2>
                <div2 xml:id="007c002" type="carmen">
                    <head>
                        <abbr>2</abbr>
                    </head>
                    <p xml:id="d007l8" n="tit.">2. in celebritate Mathyae apostoli eulogium</p>
                    <l xml:id="d007l9" n="1">Annua divini veneremur sacra Mathyae:</l>
                    <l xml:id="d007l10" n="2">Sint animi mundi, sint sine fece dies.</l>
                    <l xml:id="d007l11" n="3">Inter bissenos Christi licet ultimus esset</l>
                    <l xml:id="d007l12" n="4">Tempore discipulus, par charitate fuit.</l>
                    <l xml:id="d007l13" n="5">Huius enim orantis (visum mirabile!) caelo</l>
                    <l xml:id="d007l14" n="6">Circuit innocuo lumine flama caput.</l>
                    <l xml:id="d007l15" n="7">Proditor unde ruit, divina sorte Mathyas</l>
                    <l xml:id="d007l16" n="8">Suffectus: causa est nominis inde sibi.</l>
                    <l xml:id="d007l17" n="9">"Donatum" nostri, Ebrei dixere "Mathyam",</l>
                    <l xml:id="d007l18" n="10">Quod primae meruit sortis habere locum.</l>
                    <l xml:id="d007l19" n="11">Iste truces vertit populos ad numina Christi,</l>
                    <l xml:id="d007l20" n="12">Inmites Thracas Illiricosque feros.</l>
                    <l xml:id="d007l21" n="13">Iudeaeque prius caecas lustraverat urbes,</l>
                    <l xml:id="d007l22" n="14">Ostendens quanti criminis illa rea est.</l>
                    <l xml:id="d007l23" n="15">Purgavit vitiis mentes et corpora morbis:</l>
                    <l xml:id="d007l24" n="16">Quis non discipulum dixerit esse Dei?</l>
                    <l xml:id="d007l25" n="17">Contempsit gladios, Christi inflamatus amore;</l>
                    <l xml:id="d007l26" n="18">Qualis pugnator, qualis athleta fuit!</l>
                    <l xml:id="d007l27" n="19">Frenderet ipse licet daemon saevusque tyrannus,</l>
                    <l xml:id="d007l28" n="20">Non timuit, victor, vulnera mille pati.</l>
                    <l xml:id="d007l29" n="21">Haec omnes igitur celebrent solemnia gentes,</l>
                    <l xml:id="d007l30" n="22">Praesertim histricolis lux veneranda viris.</l>
                    <l xml:id="d007l31" n="23">Heroem Christi et regem celebrate Mathyam:</l>
                    <l xml:id="d007l32" n="24">Iste diu terram, sydera at ille colat.</l>
                    <lb/>
                </div2>
                <div2 xml:id="007c003" type="carmen">
                    <head>
                        <abbr>3</abbr>
                    </head>
                    <p xml:id="d007l33" n="tit.">3. de inani fiducia amicorum</p>
                    <l xml:id="d007l34" n="1">O mentita mihi totiens fiducia! De me</l>
                    <l xml:id="d007l35" n="2">Post nonum lustrum mentio nulla fuit.</l>
                    <l xml:id="d007l36" n="3">Cur ego litterulas didici? Quid carmen inane?</l>
                    <l xml:id="d007l37" n="4">Surgunt indocti, tu sine honore iaces.</l>
                    <l xml:id="d007l38" n="5">Quid probitas morum, quid parte in Caesaris esse</l>
                    <l xml:id="d007l39" n="6">Profuit, et nunquam me temerasse fidem?</l>
                    <l xml:id="d007l40" n="7">Omnibus ille quidem magnos largitus honores,</l>
                    <l xml:id="d007l41" n="8">Uni (quod doleo) defuit ille mihi.</l>
                    <lb/>
                </div2>
                <div2 xml:id="007c004" type="carmen">
                    <head>
                        <abbr>4</abbr>
                    </head>
                    <p xml:id="d007l42" n="tit.">4. ad Petrum Caponium | praestantem virum amicissimum</p>
                    <l xml:id="d007l43" n="1">O Petre, dilectos inter numerande sodales</l>
                    <l xml:id="d007l44" n="2">O spes certa mei praesidiumque mali,</l>
                    <l xml:id="d007l45" n="3">Cum Medicis blandos aditus et tempora noris,</l>
                    <l xml:id="d007l46" n="4">Rem nostram insinues, ut meminisse velit</l>
                    <l xml:id="d007l47" n="5">(Siqua mei est cura, efluxi nec totus ab illo),</l>
                    <l xml:id="d007l48" n="6">Ne cinerem expectet fataque tarda mei.</l>
                    <lb/>
                </div2>
                <div2 xml:id="007c005" type="carmen">
                    <head>
                        <abbr>5</abbr>
                    </head>
                    <p xml:id="d007l49" n="tit.">5. eulogium in solemnitate divi Hieronymi, | lucis christianorum et normae sanctitatis</p>
                    <l xml:id="d007l50" n="1">Ultima Septembris venit lux alma; favete,</l>
                    <l xml:id="d007l51" n="2">Christicolae, et sacram concelebrate diem.</l>
                    <l xml:id="d007l52" n="3">Aspiciam nullum tam sancta in luce gementem,</l>
                    <l xml:id="d007l53" n="4">Et nitidum claro fulgeat orbe iubar.</l>
                    <l xml:id="d007l54" n="5">Flonde coronati promant bona carmina vates:</l>
                    <l xml:id="d007l55" n="6">Ore pio et casto pectore vera canant.</l>
                    <l xml:id="d007l56" n="7">Non hic nequitiae locus est; procul esto, profani!</l>
                    <l xml:id="d007l57" n="8">Quis dabit inmundo tam pretiosa sui?</l>
                    <l xml:id="d007l58" n="9">Christe, potens rerum, summi Patris unice Fili,</l>
                    <l xml:id="d007l59" n="10">Nunc labia aethereo terge liquore mea,</l>
                    <l xml:id="d007l60" n="11">Hieronymi ut valeam innumeras percurrere laudes,</l>
                    <l xml:id="d007l61" n="12">Altior ut solito spiritus ore tonet.</l>
                    <l xml:id="d007l62" n="13">Unde ego principium summam? Praestantior an sit</l>
                    <l xml:id="d007l63" n="14">Moribus, an summo clarior ingenio?</l>
                    <l xml:id="d007l64" n="15">Evolvam licet historias omnesque poetas,</l>
                    <l xml:id="d007l65" n="16">Cui similem aequiperem non reperire queo.</l>
                    <l xml:id="d007l66" n="17">Hic omnes novit linguas, nec tersior alter</l>
                    <l xml:id="d007l67" n="18">Tot scripsit libros, nec Cicerone minor.</l>
                    <l xml:id="d007l68" n="19">Magna sacrosanctae quamquam sunt flumina legis</l>
                    <l xml:id="d007l69" n="20">Largaque de nitido gurgite vena fluit,</l>
                    <l xml:id="d007l70" n="21">At nemo uberior tanto candore disertus</l>
                    <l xml:id="d007l71" n="22">Tradidit ausoniis pabula sacra viris.</l>
                    <l xml:id="d007l72" n="23">Non solum exhausit graeco de fonte libellos,</l>
                    <l xml:id="d007l73" n="24">Traduxit Iudae quin sacra mysteria,</l>
                    <l xml:id="d007l74" n="25">Quicquid veridici quondam cecinere prophetae,</l>
                    <l xml:id="d007l75" n="26">Ulla nec in libris menda reperta suis.</l>
                    <l xml:id="d007l76" n="27">Optimus interpres, divinae enygmata legis</l>
                    <l xml:id="d007l77" n="28">Clara labore suo reddidit Ausoniis.</l>
                    <l xml:id="d007l78" n="29">Per te magnanimi nota est matrona Sueri,</l>
                    <l xml:id="d007l79" n="30">Cum ruit in laqueos proditor ipse suos;</l>
                    <l xml:id="d007l80" n="31">Per te syderei Raphaellis nomen in ore est,</l>
                    <l xml:id="d007l81" n="32">Per te Iob iustus dicitur et patiens;</l>
                    <l xml:id="d007l82" n="33">Eloquioque tuo proscissum Olophernis iniqui</l>
                    <l xml:id="d007l83" n="34">Foemineo audacter novimus ense caput</l>
                    <l xml:id="d007l84" n="35">Ereptamque senum petulanti a fraude Susannam;</l>
                    <l xml:id="d007l85" n="36">Novimus occisos iure fuisse senes.</l>
                    <l xml:id="d007l86" n="37">Tu quicquid scripsit Moses ab origine mundi</l>
                    <l xml:id="d007l87" n="38">Vertisti in nostrum clarius eloquium.</l>
                    <l xml:id="d007l88" n="39">Hic Testamentum in Latium convertit utrunque;</l>
                    <l xml:id="d007l89" n="40">Clarius hoc nobis quam fuit ante suis.</l>
                    <l xml:id="d007l90" n="41">Mystica tu retegis fidei velamina, doctor,</l>
                    <l xml:id="d007l91" n="42">Tu re, tu verbis, haec sacra vera probas,</l>
                    <l xml:id="d007l92" n="43">Norma pudicitiae, sanctorum gloria morum,</l>
                    <l xml:id="d007l93" n="44">O doctor, cunctis anteferende viris!</l>
                    <l xml:id="d007l94" n="45">Et merito: inferior non es caelestibus ullis,</l>
                    <l xml:id="d007l95" n="46">At vir seraphicis equiperande tronis!</l>
                    <l xml:id="d007l96" n="47">Eneadum contempsit opes, contempsit honores,</l>
                    <l xml:id="d007l97" n="48">Fugit delitias, improba Roma, tuas.</l>
                    <l xml:id="d007l98" n="49">Ut mens divinis chartis coniunctior esset,</l>
                    <l xml:id="d007l99" n="50">Fertur in horrendis delituisse iugis,</l>
                    <l xml:id="d007l100" n="51">Inter serpentes, inter deserta ferarum;</l>
                    <l xml:id="d007l101" n="52">Vix lutulenta sibi reppulit unda sitim.</l>
                    <l xml:id="d007l102" n="53">Pectora dilacerans nudo liventia saxo,</l>
                    <l xml:id="d007l103" n="54">Vix sacco implicitus pervigilabat humi.</l>
                    <l xml:id="d007l104" n="55">Ut celebs rapidos Veneris compesceret ignes,</l>
                    <l xml:id="d007l105" n="56">Atrivit longa pallida membra fame,</l>
                    <l xml:id="d007l106" n="57">Saepeque, perscrutans divina volumina, totum</l>
                    <l xml:id="d007l107" n="58">Insomnis noctem iunxerat ille die.</l>
                    <l xml:id="d007l108" n="59">Tu nisi barbariem lingua, facunde, canora</l>
                    <l xml:id="d007l109" n="60">Tersisses, Romae barbara sacra forent.</l>
                    <l xml:id="d007l110" n="61">Si non interpres doctus fidusque fuisses,</l>
                    <l xml:id="d007l111" n="62">Heu, plena hereseos pagina sacra foret.</l>
                    <l xml:id="d007l112" n="63">Salve, virginei decus immortale pudoris!</l>
                    <l xml:id="d007l113" n="64">Salve, romanae relligionis honos!</l>
                    <l xml:id="d007l114" n="65">Salve, lux cleri, salve, tutela salusque</l>
                    <l xml:id="d007l115" n="66">Christicolum, salve, spes mea, Hieronyme!</l>
                    <l xml:id="d007l116" n="67">Exorante Deum mihi te confido negare</l>
                    <l xml:id="d007l117" n="68">Posse nihil; misero, te precor, affer opem,</l>
                    <l xml:id="d007l118" n="69">Scilicet ut mundem mortalis crimina culpae,</l>
                    <l xml:id="d007l119" n="70">Ut careant morbo corpora, mens vitiis,</l>
                    <l xml:id="d007l120" n="71">Inter et electos superis predestinet oris:</l>
                    <l xml:id="d007l121" n="72">Haec, pater, est voti summa petita mei.</l>
                    <lb/>
                </div2>
                <div2 xml:id="007c006" type="carmen">
                    <head>
                        <abbr>6</abbr>
                    </head>
                    <p xml:id="d007l122" n="tit.">6. in honorem beatae Luciae | virginis ac martyris epigramma</p>
                    <l xml:id="d007l123" n="1">Ecce, sacros Idus gelidi celebrate Decembris;</l>
                    <l xml:id="d007l124" n="2">Ista syracusiae virginis alma dies.</l>
                    <l xml:id="d007l125" n="3">Trinacrias longe forma Lucia puellas</l>
                    <l xml:id="d007l126" n="4">Invictoque animo vicit et ipsa viros.</l>
                    <l xml:id="d007l127" n="5">Impia contempsit crudelis iussa tyranni,</l>
                    <l xml:id="d007l128" n="6">Quae corruptoris spreverat ante preces.</l>
                    <l xml:id="d007l129" n="7">Instaret torvus nudo licet ense satelles,</l>
                    <l xml:id="d007l130" n="8">Fortior incepto perstitit illa suo.</l>
                    <l xml:id="d007l131" n="9">Ut mens fixa Deo, sic ipsa immobilis haesit</l>
                    <l xml:id="d007l132" n="10">Corpore: non potuit tota movere cohors.</l>
                    <l xml:id="d007l133" n="11">Non illam centum potuere avellere tauri;</l>
                    <l xml:id="d007l134" n="12">Nec mirum: fuerat numine plena Dei.</l>
                    <l xml:id="d007l135" n="13">O virgo, aethereae claro cognomine lucis,</l>
                    <l xml:id="d007l136" n="14">Pelle, precor, mentis nubila caeca meae.</l>
                    <l xml:id="d007l137" n="15">Lincea perdurent ad seram lumina mortem,</l>
                    <l xml:id="d007l138" n="16">Et post fata meus spiritus astra petat.</l>
                    <lb/>
                </div2>
                <div2 xml:id="007c007" type="carmen">
                    <head>
                        <abbr>7</abbr>
                    </head>
                    <p xml:id="d007l139" n="tit.">7. in solemnitate beati Ioannis | apostoli ac evangelistae</p>
                    <l xml:id="d007l140" n="1">Altiloqui lux ista nitet memoranda Ioannis;</l>
                    <l xml:id="d007l141" n="2">Quisquis fana subis, pectore tolle notam.</l>
                    <l xml:id="d007l142" n="3">Impuris votis divorum est nullus amicus;</l>
                    <l xml:id="d007l143" n="4">Precipue castis ista colenda dies.</l>
                    <l xml:id="d007l144" n="5">Hic Christi est vates, memorabilis ore canoro,</l>
                    <l xml:id="d007l145" n="6">Qui mare, qui terras, qui ferit astra tuba.</l>
                    <l xml:id="d007l146" n="7">Nec mirum: in cena, recubans in pectore Christi,</l>
                    <l xml:id="d007l147" n="8">Fertur de sacro fonte bibisse Dei;</l>
                    <l xml:id="d007l148" n="9">Altius unde canit, subvectus in aethera pennis,</l>
                    <l xml:id="d007l149" n="10">Vix Augustini cognitus ingenio.</l>
                    <l xml:id="d007l150" n="11">Lucidior nullus scripsit, nec verior alter:</l>
                    <l xml:id="d007l151" n="12">Hunc quoque Maumettes heresiarche probat.</l>
                    <l xml:id="d007l152" n="13">Hic Evangeli claro fulgore tenebras</l>
                    <l xml:id="d007l153" n="14">Dispulit errorum restituitque diem.</l>
                    <l xml:id="d007l154" n="15">Scripsit et in Pathmo miranda oracula, quae si</l>
                    <l xml:id="d007l155" n="16">Conspicies, dices altius esse nihil.</l>
                    <l xml:id="d007l156" n="17">Nec timuit diros irati Caesaris ignes,</l>
                    <l xml:id="d007l157" n="18">Balnea sed tanquam nudus amoena petat,</l>
                    <l xml:id="d007l158" n="19">Ferventem illesus triduum toleravit olivum:</l>
                    <l xml:id="d007l159" n="20">Syderei Christi qualis amicus erat,</l>
                    <l xml:id="d007l160" n="21">Immo discipulus charus, cui credita mater!</l>
                    <l xml:id="d007l161" n="22">Propensi haec animi qualia signa putes!</l>
                    <l xml:id="d007l162" n="23">Unde nec immerito mentem cum corpore raptam</l>
                    <l xml:id="d007l163" n="24">Post annos centum vexit ad astra Deus.</l>
                    <l xml:id="d007l164" n="25">Vivere quamquam alii paradysi in vertice dicant,</l>
                    <l xml:id="d007l165" n="26">At nos in coelo credimus esse magis;</l>
                    <l xml:id="d007l166" n="27">Quem miro ante omnes Christus dilexit amore,</l>
                    <l xml:id="d007l167" n="28">Abscondi corpus num pateretur humi?</l>
                    <l xml:id="d007l168" n="29">Ergo divini veneremur sacra Ioannis;</l>
                    <l xml:id="d007l169" n="30">Orantum puras audiet ille preces.</l>
                    <lb/>
                </div2>
                <div2 xml:id="007c008" type="carmen">
                    <head>
                        <abbr>8</abbr>
                    </head>
                    <p xml:id="d007l170" n="tit.">8. contra sceleratum Herodem, | qui infantes Iudeos necavit ut Christum simul perderet</p>
                    <l xml:id="d007l171" n="1">Perderet ut celi regem, sceleratus Herodes</l>
                    <l xml:id="d007l172" n="2">Infantum morti millia multa dedit,</l>
                    <l xml:id="d007l173" n="3">Quos, ferus, ante oculos et matris ab ubere raptos</l>
                    <l xml:id="d007l174" n="4">Sanguineo torvae iusserat ense fodi.</l>
                    <l xml:id="d007l175" n="5">Belua nulla ferox saevo equiperetur Herodi,</l>
                    <l xml:id="d007l176" n="6">Non quae caucaseos orba pererrat agros.</l>
                    <l xml:id="d007l177" n="7">Uxorem et dulces crudeli vulnere natos</l>
                    <l xml:id="d007l178" n="8">Et pariter fratres foderat ille prius!</l>
                    <l xml:id="d007l179" n="9">Ah, quem lactentes regno fecere timorem?</l>
                    <l xml:id="d007l180" n="10">Ad te delusum non rediere Magi.</l>
                    <l xml:id="d007l181" n="11">An tu quae sacri Iudae cecinere prophetae,</l>
                    <l xml:id="d007l182" n="12">Improbe, ne regnet, tollere posse putas?</l>
                    <l xml:id="d007l183" n="13">Tu dabis aeternas scelerum sub Tartara poenas;</l>
                    <l xml:id="d007l184" n="14">Innocui infantes sydera celsa petent,</l>
                    <l xml:id="d007l185" n="15">Et nive candidior quocunque volaverit agnus</l>
                    <l xml:id="d007l186" n="16">Sydereus, psallens turba sequetur iter.</l>
                    <l xml:id="d007l187" n="17">Si non ore Deum confessi, sanguine fuso</l>
                    <l xml:id="d007l188" n="18">Se primos testes exhibuere Deo.</l>
                    <l xml:id="d007l189" n="19">Sanguine relligio sic nostra exordia coepit,</l>
                    <l xml:id="d007l190" n="20">Quam durum caeli est ut tibi constet iter.</l>
                    <lb/>
                </div2>
                <div2 xml:id="007c009" type="carmen">
                    <head>
                        <abbr>9</abbr>
                    </head>
                    <p xml:id="d007l191" n="tit.">9. epigramma in honorem archangeli Raphaelis</p>
                    <l xml:id="d007l192" n="1">Assis, coelestis Raphael, tua sacra colenti,</l>
                    <l xml:id="d007l193" n="2">Maior ut exiguo crescat in ore sonus;</l>
                    <l xml:id="d007l194" n="3">Non mihi Pyerides, non hic dicendus Apollo:</l>
                    <l xml:id="d007l195" n="4">Scribenti, Raphael, tu satis esse potes.</l>
                    <l xml:id="d007l196" n="5">Tu propiore Dei, gemmis ornatus et auro,</l>
                    <l xml:id="d007l197" n="6">In solio cernis cominus ora Dei.</l>
                    <l xml:id="d007l198" n="7">Tu citior ventis ales delapsus ab astris,</l>
                    <l xml:id="d007l199" n="8">Defers in terras iussa tremenda Dei.</l>
                    <l xml:id="d007l200" n="9">Tu procul a nobis fallaces daemonas arces,</l>
                    <l xml:id="d007l201" n="10">Certa salus miseris presidiumque reis.</l>
                    <l xml:id="d007l202" n="11">Inmineant quamvis horrenda pericula, pellis;</l>
                    <l xml:id="d007l203" n="12">Adventu fiunt cuncta secunda tuo.</l>
                    <l xml:id="d007l204" n="13">Sis foelix nobis adversaque cuncta repellas:</l>
                    <l xml:id="d007l205" n="14">Non homo, non daemon possit obesse mihi.</l>
                    <lb/>
                </div2>
                <div2 xml:id="007c010" type="carmen">
                    <head>
                        <abbr>10</abbr>
                    </head>
                    <p xml:id="d007l206" n="tit.">10. in celebratione archangeli Michaelis</p>
                    <l xml:id="d007l207" n="1">Sydereae ductor, Michael venerande, cohortis,</l>
                    <l xml:id="d007l208" n="2">Hostiles nobis nunc procul arce minas,</l>
                    <l xml:id="d007l209" n="3">Qui squamosa feri fodisti terga draconis,</l>
                    <l xml:id="d007l210" n="4">Assirium immites quem timuere manus;</l>
                    <l xml:id="d007l211" n="5">Una qui solus viginti in nocte phalangas</l>
                    <l xml:id="d007l212" n="6">Stravisti: leto tot tua dextra dedit.</l>
                    <l xml:id="d007l213" n="7">Tu fortis fidusque, Deo Christoque rebellem</l>
                    <l xml:id="d007l214" n="8">Fudisti aetherea victor ab arce manum.</l>
                    <l xml:id="d007l215" n="9">Militiam merito caeli tibi credidit omnem</l>
                    <l xml:id="d007l216" n="10">Ductoremque suis te Deus esse dedit.</l>
                    <l xml:id="d007l217" n="11">Assis, dive, precor, Michael, venerabile numen:</l>
                    <l xml:id="d007l218" n="12">Dissice fallacis daemonis insidias,</l>
                    <l xml:id="d007l219" n="13">Bellorumque omnem foelix compesce procellam,</l>
                    <l xml:id="d007l220" n="14">Ut detur nostro tempore pace frui.</l>
                    <lb/>
                </div2>
                <div2 xml:id="007c011" type="carmen">
                    <head>
                        <abbr>11</abbr>
                    </head>
                    <p xml:id="d007l221" n="tit.">11. cantus in ascensione | Domini Iesu Christi in caelum</p>
                    <l xml:id="d007l222" n="1">Lux hodierna, viri, miro celebretur honore,</l>
                    <l xml:id="d007l223" n="2">Ne nos ingratos sentiat esse Deus.</l>
                    <l xml:id="d007l224" n="3">Qualia credendum est agitari gaudia caelo!</l>
                    <l xml:id="d007l225" n="4">Non parvum est ista luce dolere nefas.</l>
                    <l xml:id="d007l226" n="5">Hac Deus omnipotens rediit sua Christus ad astra;</l>
                    <l xml:id="d007l227" n="6">Hac homini coeli est porta revulsa die.</l>
                    <l xml:id="d007l228" n="7">Insuetum per iter, per lactea lumina raptus,</l>
                    <l xml:id="d007l229" n="8">Vidit homo aeterni tecta superba Dei.</l>
                    <l xml:id="d007l230" n="9">Astrorum innocuos nudo pede contigit ignes,</l>
                    <l xml:id="d007l231" n="10">Vidit et angelicos seraphicosque tronos.</l>
                    <l xml:id="d007l232" n="11">Quod, nisi Christus ovans portas reserasset Holympi,</l>
                    <l xml:id="d007l233" n="12">Atria vidisset regia nemo Dei.</l>
                    <l xml:id="d007l234" n="13">In caelum ascendit spoliato Christus Averno,</l>
                    <l xml:id="d007l235" n="14">Ut novus in vacuos incola tendat agros.</l>
                    <lb/>
                </div2>
                <div2 xml:id="007c012" type="carmen">
                    <head>
                        <abbr>12</abbr>
                    </head>
                    <p xml:id="d007l236" n="tit.">12. cantus in solemnitate Spiritus Sancti</p>
                    <l xml:id="d007l237" n="1">Mane erat et nullae turbabant aethera nubes,</l>
                    <l xml:id="d007l238" n="2">Intonuit leva cum Deus axe poli,</l>
                    <l xml:id="d007l239" n="3">Candida cum caelo venit delapsa columba,</l>
                    <l xml:id="d007l240" n="4">Cuius lingua micans fulguris instar erat.</l>
                    <l xml:id="d007l241" n="5">Veridicos fudit rostris ardentibus ignes,</l>
                    <l xml:id="d007l242" n="6">Illuxit claro lumine totus apex.</l>
                    <l xml:id="d007l243" n="7">Discipulos Christi lambens innoxia flama,</l>
                    <l xml:id="d007l244" n="8">Praescia complevit numine corda sacro.</l>
                    <l xml:id="d007l245" n="9">Tunc sacra pandebant variis miracula linguis,</l>
                    <l xml:id="d007l246" n="10">Indocto fuerant qui prius ore rudes.</l>
                    <l xml:id="d007l247" n="11">Qui, piscatores, Siriae vix flumina norant,</l>
                    <l xml:id="d007l248" n="12">Mox seriem aeterni praecinuere Dei,</l>
                    <l xml:id="d007l249" n="13">Audacterque omnes demigravere per urbes</l>
                    <l xml:id="d007l250" n="14">Et severe sacrae relligionis agros;</l>
                    <l xml:id="d007l251" n="15">Extremis quorum sonus est auditus ab Indis</l>
                    <l xml:id="d007l252" n="16">Et fines magni circuit occeani.</l>
                    <l xml:id="d007l253" n="17">Non logyce gyros, non stoyca tela verentes,</l>
                    <l xml:id="d007l254" n="18">Flumina socratici non timuere libri,</l>
                    <l xml:id="d007l255" n="19">Numine sed pleni veram docuere salutem</l>
                    <l xml:id="d007l256" n="20">Et sacrosanctam constituere fidem.</l>
                    <l xml:id="d007l257" n="21">Salve, festa dies, vel luce sacratior omni,</l>
                    <l xml:id="d007l258" n="22">Qua diffusa Dei est gratia tanta viris!</l>
                    <l xml:id="d007l259" n="23">Tertia de caelo aeterni persona Tonantis</l>
                    <l xml:id="d007l260" n="24">Innocuo sacros imbuit igne patres.</l>
                    <l xml:id="d007l261" n="25">Sunt tres personae distincto nomine, et idem</l>
                    <l xml:id="d007l262" n="26">Est Deus: est Natus, Spiritus estque Pater.</l>
                    <l xml:id="d007l263" n="27">Omnipotens pariter, pariter sine fine, sine ortu;</l>
                    <l xml:id="d007l264" n="28">Tris merito indictum est nos celebrare dies.</l>
                    <l xml:id="d007l265" n="29">Qui cupis ergo capax divini muneris esse,</l>
                    <l xml:id="d007l266" n="30">Emundes sordes nequitiamque prius,</l>
                    <l xml:id="d007l267" n="31">Ut pura eniteant coelesti pectora regi,</l>
                    <l xml:id="d007l268" n="32">Offendunt quoniam sordida tecta Deum.</l>
                    <l xml:id="d007l269" n="33">Atria purpureis ornantur picta tapetis:</l>
                    <l xml:id="d007l270" n="34">Principis adventu est anxia tota domus.</l>
                    <l xml:id="d007l271" n="35">Spiritus at sanctus, terrae caelique creator,</l>
                    <l xml:id="d007l272" n="36">Qua pompa a nobis accipiendus erit?</l>
                    <l xml:id="d007l273" n="37">Quem non tota capit tam vasti machina mundi,</l>
                    <l xml:id="d007l274" n="38">Mundi corda tenent hunc aliquando viri.</l>
                    <l xml:id="d007l275" n="39">Mortales moveant argentea dona tyrannos;</l>
                    <l xml:id="d007l276" n="40">Sydereo dentur pectora casta Deo.</l>
                    <l xml:id="d007l277" n="41">Ergo sacrum quisquis sceleratus leserit ignem,</l>
                    <l xml:id="d007l278" n="42">Perpetuo infoelix igne cremandus erit.</l>
                    <lb/>
                </div2>
                <div2 xml:id="007c013" type="carmen">
                    <head>
                        <abbr>13</abbr>
                    </head>
                    <p xml:id="d007l279" n="tit.">13. in laudem natalis Ioannis Batistae, | mortalium omnium, excepta Maria, sanctissimi</p>
                    <l xml:id="d007l280" n="1">Moestitia expulsa, terrarum gaudeat orbis:</l>
                    <l xml:id="d007l281" n="2">Natalis lux est ista, Batista, tuus.</l>
                    <l xml:id="d007l282" n="3">Laetitiae bona signa date et celebrate Ioannem,</l>
                    <l xml:id="d007l283" n="4">Praepositum cunctis non semel ore Dei:</l>
                    <l xml:id="d007l284" n="5">Qui petiit silvas infans lactentibus annis,</l>
                    <l xml:id="d007l285" n="6">Cui fuit herba cibus, potus et unda fuit,</l>
                    <l xml:id="d007l286" n="7">Induit et teneros setis horrentibus artus;</l>
                    <l xml:id="d007l287" n="8">Corpore neglecto, mens operata Deo est.</l>
                    <l xml:id="d007l288" n="9">Delitias, hominum pestem, sic fugit ut hostem;</l>
                    <l xml:id="d007l289" n="10">Parcus erat somni, vix sibi nota quies.</l>
                    <l xml:id="d007l290" n="11">"Quenque sui sceleris", silvis clamabat in altis,</l>
                    <l xml:id="d007l291" n="12">"Poeniteat: iam sunt regna propinqua Dei!".</l>
                    <l xml:id="d007l292" n="13">Coelorum regem sacris Iordanis in undis</l>
                    <l xml:id="d007l293" n="14">Abluit, et levo sensit ab axe sonum:</l>
                    <l xml:id="d007l294" n="15">"Filius hic meus est", vox est de nube locuta,</l>
                    <l xml:id="d007l295" n="16">Inque Dei nivea est lapsa columba caput.</l>
                    <l xml:id="d007l296" n="17">Tunc vidit caeli portas a limine vulsas</l>
                    <l xml:id="d007l297" n="18">Et secreta Dei non referenda viris.</l>
                    <l xml:id="d007l298" n="19">Iudicio Christi, surrexit nemo Ioanne</l>
                    <l xml:id="d007l299" n="20">Maior, ni Christi virgo Maria parens.</l>
                    <l xml:id="d007l300" n="21">Ergo omnes animis puris et pectore loeto</l>
                    <l xml:id="d007l301" n="22">Natalem herois concelebrate Dei.</l>
                    <lb/>
                </div2>
                <div2 xml:id="007c014" type="carmen">
                    <head>
                        <abbr>14</abbr>
                    </head>
                    <p xml:id="d007l302" n="tit.">14. in martyrio beati Ioannis Baptistae. | Contra sceleratum Herodem</p>
                    <l xml:id="d007l303" n="1">Reginae incestus praecidit colla Ioannis,</l>
                    <l xml:id="d007l304" n="2">Quis erat in toto sanctius orbe nihil.</l>
                    <l xml:id="d007l305" n="3">Belua crudelis, quo te scelerata cupido</l>
                    <l xml:id="d007l306" n="4">Impulit? Immanem vis superare patrem:</l>
                    <l xml:id="d007l307" n="5">Ut psaltatrici, ne tu periuria rumpas,</l>
                    <l xml:id="d007l308" n="6">Des caput innocui, luxuriose, viri.</l>
                    <l xml:id="d007l309" n="7">Iniustum cuicunque licet sine fraude negare,</l>
                    <l xml:id="d007l310" n="8">Pollicitus quanquam es nec sine teste Deo.</l>
                    <l xml:id="d007l311" n="9">Non impune feres, immanis proditor: exul,</l>
                    <l xml:id="d007l312" n="10">Amisso regno, tecta aliena petes,</l>
                    <l xml:id="d007l313" n="11">Impieque aeternas poenas sub Tartara solves,</l>
                    <l xml:id="d007l314" n="12">Cum patre sulphureis excruciandus aquis.</l>
                    <l xml:id="d007l315" n="13">Elysios campos Christi praecursor adibit;</l>
                    <l xml:id="d007l316" n="14">Mox petet Impyrei flamea tecta poli.</l>
                    <lb/>
                </div2>
                <div2 xml:id="007c015" type="carmen">
                    <head>
                        <abbr>15</abbr>
                    </head>
                    <p xml:id="d007l317" n="tit.">15. eulogium beatae Foelicitatis, | cum septem filiis, Kalendis Augusti</p>
                    <l xml:id="d007l318" n="1">Augusti (venere sacrae) celebrate Calendas:</l>
                    <l xml:id="d007l319" n="2">Fratribus haec septem est commemoranda dies.</l>
                    <l xml:id="d007l320" n="3">Septem clara parens heroes intulit astris,</l>
                    <l xml:id="d007l321" n="4">Qui fulgore suo Pleiades aequiperant.</l>
                    <l xml:id="d007l322" n="5">O foelix genitrix, vero cognomine foelix,</l>
                    <l xml:id="d007l323" n="6">Foemina vel cunctis equiperanda viris!</l>
                    <l xml:id="d007l324" n="7">Audacterque feri sprevit mandata tyranni:</l>
                    <l xml:id="d007l325" n="8">Maluit ergo mori quam temerare sacra.</l>
                    <l xml:id="d007l326" n="9">Hoc nati fecere sui, sed matre monente</l>
                    <l xml:id="d007l327" n="10">Pro patria ut mortem lege subire velint.</l>
                    <l xml:id="d007l328" n="11">Intrepida aspexit truncari pignora septem;</l>
                    <l xml:id="d007l329" n="12">Tandem post natos ultima caesa fuit.</l>
                    <l xml:id="d007l330" n="13">Nil agis, Altioche; aeterno memoraberis aevo</l>
                    <l xml:id="d007l331" n="14">Impius; illa omni tempore fortis erit.</l>
                    <lb/>
                </div2>
                <div2 xml:id="007c016" type="carmen">
                    <head>
                        <abbr>16</abbr>
                    </head>
                    <p xml:id="d007l332" n="tit.">16. epigramma in laudem Pancratii pueri et martyris</p>
                    <l xml:id="d007l333" n="1">Pancratii invicti celebrat lux ista triumphos;</l>
                    <l xml:id="d007l334" n="2">Exactum Maii iam prope dimidium est.</l>
                    <l xml:id="d007l335" n="3">Bissenos puerum numerantem perdidit annos</l>
                    <l xml:id="d007l336" n="4">Immitis Decius, sed magis astra dedit.</l>
                    <l xml:id="d007l337" n="5">Flectere non flamae minitantisque arma tyranni</l>
                    <l xml:id="d007l338" n="6">Constantis pueri non potuere fidem.</l>
                    <l xml:id="d007l339" n="7">Omnia contempsit Crucifixi propter amorem;</l>
                    <l xml:id="d007l340" n="8">Quae patiere senex, cum facit ista puer?</l>
                    <lb/>
                </div2>
                <div2 xml:id="007c017" type="carmen">
                    <head>
                        <abbr>17</abbr>
                    </head>
                    <p xml:id="d007l341" n="tit.">17. in honorem beati Zenobii episcopi florentini</p>
                    <l xml:id="d007l342" n="1">Etruscae antistes colitur Zenobius urbis;</l>
                    <l xml:id="d007l343" n="2">Ista Fluentinis est celebranda dies.</l>
                    <l xml:id="d007l344" n="3">Hic Augustini comes Ambrosiique sodalis,</l>
                    <l xml:id="d007l345" n="4">Ingenio clarus, clarus et eloquio.</l>
                    <l xml:id="d007l346" n="5">Legatum hunc Damasus Bisanti misit ad arcem,</l>
                    <l xml:id="d007l347" n="6">Cum getico arderent dardana tecta rogo,</l>
                    <l xml:id="d007l348" n="7">Arrius ausonias cum tanquam pestis in urbes</l>
                    <l xml:id="d007l349" n="8">Serperet eclesiae dira venena vomens.</l>
                    <l xml:id="d007l350" n="9">Ast opere et sermone potens Zenobius omnem</l>
                    <l xml:id="d007l351" n="10">Pestem exturbavit finibus Italiae.</l>
                    <l xml:id="d007l352" n="11">Non aliter caelo nubes Aquilone sereno</l>
                    <l xml:id="d007l353" n="12">Pelluntur, nitido fulget et axe dies;</l>
                    <l xml:id="d007l354" n="13">Sic tunc alma fides Christi candore nivali</l>
                    <l xml:id="d007l355" n="14">Enituit, nullis commaculata notis.</l>
                    <l xml:id="d007l356" n="15">Foelix o nimium, Florentia, praesule tanto!</l>
                    <l xml:id="d007l357" n="16">Pastoris mores nunc imitere tui.</l>
                    <l xml:id="d007l358" n="17">Undecies centum orator Zenobius annos</l>
                    <l xml:id="d007l359" n="18">Mitigat irati numina lesa Dei,</l>
                    <l xml:id="d007l360" n="19">Ut patriae parcat venturosque arceat hostes,</l>
                    <l xml:id="d007l361" n="20">Peccantis populi nec meminisse velit.</l>
                    <l xml:id="d007l362" n="21">Innumeris erepta malis, Florentia servat</l>
                    <l xml:id="d007l363" n="22">Ius libertatis, servat et imperium.</l>
                    <l xml:id="d007l364" n="23">Crimina nostra preces vincunt; ad culmina ventum est</l>
                    <l xml:id="d007l365" n="24">Nequitiae; iam iam certa ruina manet.</l>
                    <l xml:id="d007l366" n="25">Deseret iratus periturum pastor ovile,</l>
                    <l xml:id="d007l367" n="26">Ne frustra ingratis sedulus oret opem.</l>
                    <lb/>
                </div2>
                <div2 xml:id="007c018" type="carmen">
                    <head>
                        <abbr>18</abbr>
                    </head>
                    <p xml:id="d007l368" n="tit.">18. epigramma beati Remisii, | qui primus Galliam ad fidem Christi convertit</p>
                    <l xml:id="d007l369" n="1">Remisii lux haec cunctis celeberrima Gallis</l>
                    <l xml:id="d007l370" n="2">Exoritur; claro luceat axe dies.</l>
                    <l xml:id="d007l371" n="3">Hic simulachra Deum, hic errores depulit omnes,</l>
                    <l xml:id="d007l372" n="4">Hic docuit veri numina sancta Dei,</l>
                    <l xml:id="d007l373" n="5">Unxit et invicti Clodovei regis olivo</l>
                    <l xml:id="d007l374" n="6">Tempora, quod coelo missa columba tulit.</l>
                    <l xml:id="d007l375" n="7">Quin hodie hoc oleo foelices Gallia reges</l>
                    <l xml:id="d007l376" n="8">Ungit; pontificis servat in aede sui.</l>
                    <l xml:id="d007l377" n="9">Francorum reges Christi cognomen habere</l>
                    <l xml:id="d007l378" n="10">Propter Remisium commeruere suum.</l>
                    <lb/>
                </div2>
                <div2 xml:id="007c019" type="carmen">
                    <head>
                        <abbr>19</abbr>
                    </head>
                    <p xml:id="d007l379" n="tit.">19. in honorem beati Georgii martyris, | qui draconem in Libia interemit</p>
                    <l xml:id="d007l380" n="1">Cappadocum herois lux est veneranda Georgi;</l>
                    <l xml:id="d007l381" n="2">Precipue Libies pulchra Cylena colit.</l>
                    <l xml:id="d007l382" n="3">Ut noscas causam, serpens stabulabat ad urbem,</l>
                    <l xml:id="d007l383" n="4">Qua retinet turpes concava vallis aquas.</l>
                    <l xml:id="d007l384" n="5">Ne ieiuna voret deprehensos belua cives,</l>
                    <l xml:id="d007l385" n="6">Huic data sunt ovium corpora bina die.</l>
                    <l xml:id="d007l386" n="7">Ast ubi nulla pecus libicis reperitur in agris,</l>
                    <l xml:id="d007l387" n="8">Corpora bina hominum sorte dedere ferae.</l>
                    <l xml:id="d007l388" n="9">Terruit armatas aflatu saepe cohortes,</l>
                    <l xml:id="d007l389" n="10">Ad clausas portas agmina fusa vorans.</l>
                    <l xml:id="d007l390" n="11">Moenia flamivomo stridore horrendus adibat,</l>
                    <l xml:id="d007l391" n="12">Obsessas noctu ceu lupus urget oves.</l>
                    <l xml:id="d007l392" n="13">Non tulit hoc heros validaque Georgius hasta</l>
                    <l xml:id="d007l393" n="14">Terribilis fregit squamea terga ferae,</l>
                    <l xml:id="d007l394" n="15">Et caeso eripuit miseram a serpente puellam;</l>
                    <l xml:id="d007l395" n="16">Ex quo sunt illo condita templa loco.</l>
                    <lb/>
                </div2>
                <div2 xml:id="007c020" type="carmen">
                    <head>
                        <abbr>20</abbr>
                    </head>
                    <p xml:id="d007l396" n="tit.">20. eulogium in beati Francisci honorem</p>
                    <l xml:id="d007l397" n="1">Octobris lux quarta nitet: veneremur ovantes</l>
                    <l xml:id="d007l398" n="2">Seraphici in terris annua sacra viri.</l>
                    <l xml:id="d007l399" n="3">Eclesiam iste suis humeris fulcire ruentem</l>
                    <l xml:id="d007l400" n="4">Et potuit magni flectere corda Dei,</l>
                    <l xml:id="d007l401" n="5">Ne genus humanum rursus submergat in undis</l>
                    <l xml:id="d007l402" n="6">Vel nos, ceu quondam Sogdomon, igne cremet.</l>
                    <l xml:id="d007l403" n="7">Quo, Francisce, tuas percurram carmine laudes,</l>
                    <l xml:id="d007l404" n="8">O vir divinis equiperande choris?</l>
                    <l xml:id="d007l405" n="9">Relligio Christi, ni tu, Francisce, fuisses,</l>
                    <l xml:id="d007l406" n="10">Quis foret haereseos debilitata notis!</l>
                    <l xml:id="d007l407" n="11">Angelici nobis inventor et ordinis auctor,</l>
                    <l xml:id="d007l408" n="12">Monstrasti quae sit tuta tenenda via,</l>
                    <l xml:id="d007l409" n="13">Quoque modo quaerenda salus, fugienda pericla,</l>
                    <l xml:id="d007l410" n="14">In celum nobis tutius ut sit iter.</l>
                    <l xml:id="d007l411" n="15">Hic, mundi illecebris spretis opibusque caducis,</l>
                    <l xml:id="d007l412" n="16">Horrendi coluit frigida saxa iugi.</l>
                    <l xml:id="d007l413" n="17">Omnia dimisit Christi fortissimus heros,</l>
                    <l xml:id="d007l414" n="18">Militia ut posset liberiore frui.</l>
                    <l xml:id="d007l415" n="19">Exemploque suo stimulis agitata iuventus,</l>
                    <l xml:id="d007l416" n="20">Deseruit natos deseruitque patres,</l>
                    <l xml:id="d007l417" n="21">Atque opibus magnis, petiens deserta, relictis,</l>
                    <l xml:id="d007l418" n="22">Pauperis est normam turba secuta ducis.</l>
                    <l xml:id="d007l419" n="23">Non Abrae foecunda magis de semine proles</l>
                    <l xml:id="d007l420" n="24">Extitit, unde trahit gens populosa caput,</l>
                    <l xml:id="d007l421" n="25">Quam tot Francisci patriarchae signa secuntur,</l>
                    <l xml:id="d007l422" n="26">Inque dies nomen crescit ubique suum.</l>
                    <l xml:id="d007l423" n="27">Tu citius libici pelagi numerabis arenas</l>
                    <l xml:id="d007l424" n="28">Omniaque in nitido sydera fixa polo,</l>
                    <l xml:id="d007l425" n="29">Quam sacra Francisci numeres tot nomina fratrum:</l>
                    <l xml:id="d007l426" n="30">Nullaque pars orbi relligione caret.</l>
                    <l xml:id="d007l427" n="31">Que regio in terris Francisci nominis expers?</l>
                    <l xml:id="d007l428" n="32">Dic ubi non extent condita templa sibi.</l>
                    <l xml:id="d007l429" n="33">Sint Arabes, Turcique feri, Maurique bilingues,</l>
                    <l xml:id="d007l430" n="34">Huic fieri sacram substinuere domum.</l>
                    <l xml:id="d007l431" n="35">Et merito: terrestre nihil Franciscus amavit,</l>
                    <l xml:id="d007l432" n="36">Nil proprium fratres iussit habere suos,</l>
                    <l xml:id="d007l433" n="37">Et pedibus nudis, terrae ceu rebus ademptis</l>
                    <l xml:id="d007l434" n="38">Mens levior posset vivere iure suo,</l>
                    <l xml:id="d007l435" n="39">Ut spes tota Deo, qui cuncta animantia pascit,</l>
                    <l xml:id="d007l436" n="40">Haereat, ut tollat semina nequitiae:</l>
                    <l xml:id="d007l437" n="41">Discipulus, de more, sui precepta magistri,</l>
                    <l xml:id="d007l438" n="42">Qui paupertatis tot documenta dedit.</l>
                    <l xml:id="d007l439" n="43">Millia cum tot sint, habeant cum praedia nulla,</l>
                    <l xml:id="d007l440" n="44">Immo nihil (quis enim pascit, et unde cibus?),</l>
                    <l xml:id="d007l441" n="45">Nempe deesse nihil tam sanctis fratribus usquam</l>
                    <l xml:id="d007l442" n="46">Vidimus: an mirum non satis istud erit?</l>
                    <l xml:id="d007l443" n="47">Nil timeat quicunque Dei charitate fovetur:</l>
                    <l xml:id="d007l444" n="48">Num pavit priscos manna superna patres?</l>
                    <l xml:id="d007l445" n="49">At nunc, placato cum maior gratia caelo est,</l>
                    <l xml:id="d007l446" n="50">Credam Christicolis posse deesse nihil.</l>
                    <l xml:id="d007l447" n="51">Franciscus tanto exarsit charitatis amore,</l>
                    <l xml:id="d007l448" n="52">Senserit ut Christi vulnera quinque sui,</l>
                    <l xml:id="d007l449" n="53">Ut sibi quae Nili fraudarat vulnera princeps</l>
                    <l xml:id="d007l450" n="54">Montibus hetruscis redderet ipse Deus.</l>
                    <l xml:id="d007l451" n="55">Salve, certa salus mundi, Francisce, ruentis,</l>
                    <l xml:id="d007l452" n="56">Salve, turbati portus et aura maris!</l>
                    <l xml:id="d007l453" n="57">Cum meus hos linquet discedens spiritus artus,</l>
                    <l xml:id="d007l454" n="58">Ne, pater, aeterna morte perire sinas:</l>
                    <l xml:id="d007l455" n="59">Tartareas furias et monstra horrenda repelle,</l>
                    <l xml:id="d007l456" n="60">A facie nostra daemonas arce procul.</l>
                    <lb/>
                </div2>
                <div2 xml:id="007c021" type="carmen">
                    <head>
                        <abbr>21</abbr>
                    </head>
                    <p xml:id="d007l457" n="tit.">21. de cenaculo Christi, quam tabulam | Philippus Florentinus, pictor insignis, | pinxit regi Pannoniae</p>
                    <l xml:id="d007l458" n="1">Qui cupis aeterni convivia noscere Christi,</l>
                    <l xml:id="d007l459" n="2">Ultima discipulis cum data cena fuit,</l>
                    <l xml:id="d007l460" n="3">Aspice pictoris spirantia dona Philippi,</l>
                    <l xml:id="d007l461" n="4">Pictaque non dices, sed magis ora loqui.</l>
                    <lb/>
                </div2>
                <div2 xml:id="007c022" type="carmen">
                    <head>
                        <abbr>22</abbr>
                    </head>
                    <p xml:id="d007l462" n="tit.">22. laus eiusdem pictoris</p>
                    <l xml:id="d007l463" n="1">Siquis picta Petri Puliensis viderit ora,</l>
                    <l xml:id="d007l464" n="2">"Hic Petrus est!", et non dicet: "Imago Petri est".</l>
                    <l xml:id="d007l465" n="3">Artifici cessit Natura, ut verior ars sit;</l>
                    <l xml:id="d007l466" n="4">Spirantem superat picta tabella virum.</l>
                    <lb/>
                </div2>
                <div2 xml:id="007c023" type="carmen">
                    <head>
                        <abbr>23</abbr>
                    </head>
                    <p xml:id="d007l467" n="tit.">23. de Alnolfo musico, ad Laurentium Medicem</p>
                    <l xml:id="d007l468" n="1">Mutua mittebant alterne dona Quirites,</l>
                    <l xml:id="d007l469" n="2">Falciferi colerent dum sacra templa senis;</l>
                    <l xml:id="d007l470" n="3">Mos quoque natali Christi est dare mutua dona.</l>
                    <l xml:id="d007l471" n="4">Alnolfus, quod habet, dat tibi dulce melos;</l>
                    <l xml:id="d007l472" n="5">Tu quoque, nostra salus, Medices, et gloria, reddes</l>
                    <l xml:id="d007l473" n="6">Quae sunt fortuna munera digna tua.</l>
                    <lb/>
                </div2>
                <div2 xml:id="007c024" type="carmen">
                    <head>
                        <abbr>24</abbr>
                    </head>
                    <p xml:id="d007l474" n="tit.">24. epigramma in laudem Victoris, | Celsi, Nazarei martyrum</p>
                    <l xml:id="d007l475" n="1">Martiribus tribus haec Christi celeberrima lux est:</l>
                    <l xml:id="d007l476" n="2">Victori et Celso Nazareoque sacra est,</l>
                    <l xml:id="d007l477" n="3">Quos non flama nocens saevi nec blanda tyranni</l>
                    <l xml:id="d007l478" n="4">Flectere calliditas, nec potuere minae.</l>
                    <l xml:id="d007l479" n="5">Instaret Decius quamvis horrentibus armis,</l>
                    <l xml:id="d007l480" n="6">Plus tamen eternum pertimuere Deum.</l>
                    <l xml:id="d007l481" n="7">Corpora cuncta rapit durae inclementia mortis;</l>
                    <l xml:id="d007l482" n="8">Mens tamen eterna est solaque morte caret.</l>
                    <l xml:id="d007l483" n="9">Unde nec immerito tribuerunt corpora morti,</l>
                    <l xml:id="d007l484" n="10">Ut mens pura pias offerat ipsa preces.</l>
                    <l xml:id="d007l485" n="11">Horum, Christicolae, tam clara exempla sequamur,</l>
                    <l xml:id="d007l486" n="12">Ut nos possimus regna videre Dei.</l>
                    <lb/>
                </div2>
                <div2 xml:id="007c025" type="carmen">
                    <head>
                        <abbr>25</abbr>
                    </head>
                    <p xml:id="d007l487" n="tit.">25. in honorem beatae Annae, | matris sanctissimae Virginis Mariae</p>
                    <l xml:id="d007l488" n="1">Ad tua, sancta parens, venio solemnia, vates;</l>
                    <l xml:id="d007l489" n="2">Divinus mundo crescat in ore sonus.</l>
                    <l xml:id="d007l490" n="3">Virginis, Anna, parens, matrum sanctissima, salve,</l>
                    <l xml:id="d007l491" n="4">Cuius nostra salus orta Maria sinu est.</l>
                    <l xml:id="d007l492" n="5">Tu nisi christiparam genuisses, Anna, Mariam,</l>
                    <l xml:id="d007l493" n="6">Clausa forent nobis limina celsa poli;</l>
                    <l xml:id="d007l494" n="7">Tu nisi praesidium peperisses, Anna, Mariam,</l>
                    <l xml:id="d007l495" n="8">Quis non tartareis obrueretur aquis?</l>
                    <l xml:id="d007l496" n="9">Haec plures nobis genuit foecunda Marias,</l>
                    <l xml:id="d007l497" n="10">Eclesiae primos quae peperere duces.</l>
                    <l xml:id="d007l498" n="11">Haec matronalis decus immortale pudoris</l>
                    <l xml:id="d007l499" n="12">Extitit; haec illi sacra dicata dies.</l>
                    <lb/>
                </div2>
                <div2 xml:id="007c026" type="carmen">
                    <head>
                        <abbr>26</abbr>
                    </head>
                    <p xml:id="d007l500" n="tit.">26. ad amicum, cur foro iudiciali abstineat, | cum sera sit poetarum fama</p>
                    <l xml:id="d007l501" n="1">Cur totiens steriles Herato mea vertat harenas</l>
                    <l xml:id="d007l502" n="2">Quaeris, cum cineri gloria sera datur,</l>
                    <l xml:id="d007l503" n="3">Clamosique fori lites et iurgia vitem,</l>
                    <l xml:id="d007l504" n="4">Cur moestis nolim vendere verba reis.</l>
                    <l xml:id="d007l505" n="5">Quid faciam? A teneris Phoebi nutritus amore,</l>
                    <l xml:id="d007l506" n="6">Nec cupio magnas ambitiosus opes;</l>
                    <l xml:id="d007l507" n="7">Nunquam tarda fuit post mortem fama perennis,</l>
                    <l xml:id="d007l508" n="8">At vitae brevis est et fugitivus honos.</l>
                    <l xml:id="d007l509" n="9">Sim nunc obscurus, sat erit si funere clarus</l>
                    <l xml:id="d007l510" n="10">Incipiatque meum nomen ab exequiis.</l>
                    <l xml:id="d007l511" n="11">Occidet invidia et iusti reddentur honores,</l>
                    <l xml:id="d007l512" n="12">Detraxit vivo quos mihi livor edax.</l>
                    <lb/>
                </div2>
                <div2 xml:id="007c027" type="carmen">
                    <head>
                        <abbr>27</abbr>
                    </head>
                    <p xml:id="d007l513" n="tit.">27. ad amicum, cur tam cito libros suos | mittat in Pannoniam</p>
                    <l xml:id="d007l514" n="1">Tam cito cur properem nostros exire libellos?</l>
                    <l xml:id="d007l515" n="2">Cum nostra his detur nullus in urbe locus,</l>
                    <l xml:id="d007l516" n="3">Gloria pannonici attraxit mea carmina regis:</l>
                    <l xml:id="d007l517" n="4">Insignem credunt posse tenere locum.</l>
                    <l xml:id="d007l518" n="5">Nemo suae acceptus patriae est, livore premente:</l>
                    <l xml:id="d007l519" n="6">Effugiunt patrios carmina nostra lares.</l>
                    <lb/>
                </div2>
                <div2 xml:id="007c028" type="carmen">
                    <head>
                        <abbr>28</abbr>
                    </head>
                    <p xml:id="d007l520" n="tit.">28. ad Franciscum Saxettum, | prestantem ac liberalem virum</p>
                    <l xml:id="d007l521" n="1">Saxette, etrusca Mecenas alter in urbe,</l>
                    <l xml:id="d007l522" n="2">Hic est Natalis nox memoranda Dei.</l>
                    <l xml:id="d007l523" n="3">Quid tibi Verinus, preter sua carmina, donet?</l>
                    <l xml:id="d007l524" n="4">Nil peto; sat fuerit, dum modo nostra legas.</l>
                    <lb/>
                </div2>
                <div2 xml:id="007c029" type="carmen">
                    <head>
                        <abbr>29</abbr>
                    </head>
                    <p xml:id="d007l525" n="tit.">29. ad eundem, de Saturnalibus, | quae erant signa dominicae nativitatis</p>
                    <l xml:id="d007l526" n="1">Horrendo cum flaret atrox aquilone December,</l>
                    <l xml:id="d007l527" n="2">Saturni coluit martia Roma dies,</l>
                    <l xml:id="d007l528" n="3">Loetaque profusis agitabant gaudia donis;</l>
                    <l xml:id="d007l529" n="4">Tunc data libertas omnibus aequa fuit.</l>
                    <l xml:id="d007l530" n="5">Syderei haec Christi Natalem signa canebant;</l>
                    <l xml:id="d007l531" n="6">Tristem tam sacra non licet esse die.</l>
                    <l xml:id="d007l532" n="7">Mittimus haec loeti nostros tibi munera versus,</l>
                    <l xml:id="d007l533" n="8">Quos ista scripsit nocte Thalia tibi.</l>
                    <lb/>
                </div2>
                <div2 xml:id="007c030" type="carmen">
                    <head>
                        <abbr>30</abbr>
                    </head>
                    <p xml:id="d007l534" n="tit.">30. elegia in laudem Natalis Domini nostri | Iesu Christi</p>
                    <l xml:id="d007l535" n="1">"Aurea pax terris, alto sit gloria coelo",</l>
                    <l xml:id="d007l536" n="2">Angelicos certum est praecinuisse choros.</l>
                    <l xml:id="d007l537" n="3">Virgine sydereus de coelo nascitur infans;</l>
                    <l xml:id="d007l538" n="4">Haec est ante omnes nox veneranda dies.</l>
                    <l xml:id="d007l539" n="5">Tres luxere polo Christo nascente comete;</l>
                    <l xml:id="d007l540" n="6">Tres soles visi, sed tamen unus erat,</l>
                    <l xml:id="d007l541" n="7">Ut tres personas distincto nomine credas</l>
                    <l xml:id="d007l542" n="8">Numen idem, et verbum virgine factus homo.</l>
                    <l xml:id="d007l543" n="9">In mediis tenebris coelestis gloria lucis</l>
                    <l xml:id="d007l544" n="10">Orta est: lucidior nox fuit illa die.</l>
                    <l xml:id="d007l545" n="11">Terrarum extremi nabateo in vertice reges</l>
                    <l xml:id="d007l546" n="12">Viderunt puro sydus in axe novum,</l>
                    <l xml:id="d007l547" n="13">Quo duce, ceu sequitur mediis in fluctibus Arton</l>
                    <l xml:id="d007l548" n="14">Navita, turba suum regia carpsit iter.</l>
                    <l xml:id="d007l549" n="15">Ante illos fulgor mirandi syderis ibat</l>
                    <l xml:id="d007l550" n="16">Ostenditque Magis praevia flama viam.</l>
                    <l xml:id="d007l551" n="17">Aurum cum myrra tribuerunt munera regi,</l>
                    <l xml:id="d007l552" n="18">At regi et terrae thurea dona deo.</l>
                    <l xml:id="d007l553" n="19">Pastorum quoque laeta cohors, custodia noctis</l>
                    <l xml:id="d007l554" n="20">Cui cecidit, pueri currit ad antra Dei.</l>
                    <l xml:id="d007l555" n="21">O quam suave fuit sacris pastoribus illam</l>
                    <l xml:id="d007l556" n="22">Noctem blethmiticis pervigilasse iugis!</l>
                    <l xml:id="d007l557" n="23">Ducamus nos ergo sacram sine crimine noctem</l>
                    <l xml:id="d007l558" n="24">Insomnes, et sit mens sine tristitia.</l>
                    <l xml:id="d007l559" n="25">Hac est orta salus hominum, delapsus ab astris</l>
                    <l xml:id="d007l560" n="26">Verus homo et, nostra pelle latente, Deus.</l>
                    <l xml:id="d007l561" n="27">Bos puerum agnovit, Dominum cognovit asellus,</l>
                    <l xml:id="d007l562" n="28">Et nudum aflatu fovit uterque suo.</l>
                    <l xml:id="d007l563" n="29">Desine, vermis homo, tanto efervescere fastu</l>
                    <l xml:id="d007l564" n="30">Et praesepe tui cerne cubile Dei,</l>
                    <l xml:id="d007l565" n="31">Atria cui sordent altis subnixa columnis!</l>
                    <l xml:id="d007l566" n="32">Sola suum infantem regia virgo fovet,</l>
                    <l xml:id="d007l567" n="33">Quem foeno pannisque suis involvit inhaerens;</l>
                    <l xml:id="d007l568" n="34">At tua in attalico est nixa puella toro!</l>
                    <l xml:id="d007l569" n="35">Hanc veteres noctem cupierunt visere patres,</l>
                    <l xml:id="d007l570" n="36">Humana ut cernant praesulis ora Dei.</l>
                    <l xml:id="d007l571" n="37">Praecinuere sacri vates castaeque Sybillae</l>
                    <l xml:id="d007l572" n="38">Quod pariet verum virgo puella Deum;</l>
                    <l xml:id="d007l573" n="39">Vidit et infantem cum matre per aethera Caesar,</l>
                    <l xml:id="d007l574" n="40">Pythia cui virgo dixerat esse Deum.</l>
                    <l xml:id="d007l575" n="41">Syderei nox ista Dei Natalis agatur;</l>
                    <l xml:id="d007l576" n="42">Altera non tanto debet honore coli.</l>
                    <l xml:id="d007l577" n="43">Gaudia cum magnis certatim efundite donis:</l>
                    <l xml:id="d007l578" n="44">Natalem Christi sic celebrare decet.</l>
                    <l xml:id="d007l579" n="45">Si non est aurum, si desit thuris acervus,</l>
                    <l xml:id="d007l580" n="46">Magnifica in Dominum mente probandus amor.</l>
                    <l xml:id="d007l581" n="47">Hanc animis puris noctem celebremus ovantes:</l>
                    <l xml:id="d007l582" n="48">Non vincent nostras aurea dona preces.</l>
                    <l xml:id="d007l583" n="49">Spectat quippe Deus tribuentis munera mentem,</l>
                    <l xml:id="d007l584" n="50">Quae, si laeta fuit, gratior esse solet.</l>
                    <l xml:id="d007l585" n="51">Gaudete, Natalis adest, sperate salutem,</l>
                    <l xml:id="d007l586" n="52">Mortales: nostro ferbuit igne Deus.</l>
                    <l xml:id="d007l587" n="53">Exuta est hominis tristem natura senectam:</l>
                    <l xml:id="d007l588" n="54">Enituit positis clarior exuviis,</l>
                    <l xml:id="d007l589" n="55">Qualis silva viret gelidae post tempora brumae,</l>
                    <l xml:id="d007l590" n="56">Arboribus flondes cum rediere suae.</l>
                    <l xml:id="d007l591" n="57">Iam genus humanum, nullis caelestibus impar,</l>
                    <l xml:id="d007l592" n="58">Nascentis Christi nobilitavit amor.</l>
                    <l xml:id="d007l593" n="59">Natalem celebrate Dei! Rescissus Holympus,</l>
                    <l xml:id="d007l594" n="60">In caelum vobis est patefacta via.</l>
                    <lb/>
                </div2>
                <div2 xml:id="007c031" type="carmen">
                    <head>
                        <abbr>31</abbr>
                    </head>
                    <p xml:id="d007l595" n="tit.">31. eulogium in passione Domini Iesu Christi</p>
                    <l xml:id="d007l596" n="1">Plangite, mortales, liventia pectora parmis,</l>
                    <l xml:id="d007l597" n="2">Et grandes lachrymae moesta per ora fluant.</l>
                    <l xml:id="d007l598" n="3">Ecce, deus noster, caeli terraeque creator,</l>
                    <l xml:id="d007l599" n="4">Protrahitur, vinctus post sua terga manus.</l>
                    <l xml:id="d007l600" n="5">Perfidus ante volat sceleratam proditor alam,</l>
                    <l xml:id="d007l601" n="6">Auctorem vitae tradat ut ore Iesum.</l>
                    <l xml:id="d007l602" n="7">"Non opus est vinclis; celo descendit ab alto</l>
                    <l xml:id="d007l603" n="8">Sponte Deus; nectis cur fera vincla Deo?"</l>
                    <l xml:id="d007l604" n="9">Ad vocem Christi cecidisti, turba, retrorsum,</l>
                    <l xml:id="d007l605" n="10">Prostrata ante suos exanimata pedes,</l>
                    <l xml:id="d007l606" n="11">Ad cuius nutum tremit omnis machina mundi,</l>
                    <l xml:id="d007l607" n="12">Paret et imperio terra polusque suo.</l>
                    <l xml:id="d007l608" n="13">Nectis vincla Deo, qui te de carcere solvit,</l>
                    <l xml:id="d007l609" n="14">Qui siccis pedibus per mare fecit iter,</l>
                    <l xml:id="d007l610" n="15">Urgeret cum te Pharaon instantibus armis,</l>
                    <l xml:id="d007l611" n="16">Submersitque hostes post tua terga feros!</l>
                    <l xml:id="d007l612" n="17">Non vos commovit decisa satellitis auris,</l>
                    <l xml:id="d007l613" n="18">Sanavit mitis quam pia dextra Iesu.</l>
                    <l xml:id="d007l614" n="19">Ceu latro pontificis socerum protractus ad Annam</l>
                    <l xml:id="d007l615" n="20">Ceditur, et servus comspuit ora Dei.</l>
                    <l xml:id="d007l616" n="21">Ductus et ad Caipham, testes audivit iniquos,</l>
                    <l xml:id="d007l617" n="22">Passus et est dorso verbera mille suo.</l>
                    <l xml:id="d007l618" n="23">Mane ad pretorem primo duxere Pilatum,</l>
                    <l xml:id="d007l619" n="24">Clamantes dignum morte fuisse Iesum,</l>
                    <l xml:id="d007l620" n="25">Et tormenta crucis, tanquam siccarius esset,</l>
                    <l xml:id="d007l621" n="26">Ingenti populus flagitat ore dari.</l>
                    <l xml:id="d007l622" n="27">Clamabat: "Crucifige Iesum, crucifige, Pilate;</l>
                    <l xml:id="d007l623" n="28">Ni facias, magni Caesaris hostis eris".</l>
                    <l xml:id="d007l624" n="29">Ille tamen voces turbae spernebat iniquas:</l>
                    <l xml:id="d007l625" n="30">Nam causam nullam noverat esse necis;</l>
                    <l xml:id="d007l626" n="31">Quin illum morte indignum dimisit Herodes,</l>
                    <l xml:id="d007l627" n="32">Nec voluit iusti sanguinis esse reum.</l>
                    <l xml:id="d007l628" n="33">Sed cedi et populo rorantem sanguine iussit</l>
                    <l xml:id="d007l629" n="34">Ostendi, ut plebi mitior ira foret.</l>
                    <l xml:id="d007l630" n="35">Instabat tamen illa ferox: "Rape, tolle, quid haeres?</l>
                    <l xml:id="d007l631" n="36">Cum sit homo Christus, se facit ipse Deum!"</l>
                    <l xml:id="d007l632" n="37">Ast ubi nequicquam potuit placare furorem,</l>
                    <l xml:id="d007l633" n="38">A iusto ille manus sanguine lavit aqua.</l>
                    <l xml:id="d007l634" n="39">Ah, frustra excusas et causam nectis inanem:</l>
                    <l xml:id="d007l635" n="40">Hanc labem tollem tempora nulla tibi!</l>
                    <l xml:id="d007l636" n="41">Cedant iustitiae manifesta pericula mortis,</l>
                    <l xml:id="d007l637" n="42">Propter quam voluit vel Deus ipse mori!</l>
                    <l xml:id="d007l638" n="43">Tu vero eternum damnas sine crimine regem;</l>
                    <l xml:id="d007l639" n="44">Mens foeda est, prodest quid tibi lota manus?</l>
                    <l xml:id="d007l640" n="45">Saepius exclamat populus: "Dimitte latronem,</l>
                    <l xml:id="d007l641" n="46">Da Barabam nobis et crucifige Iesum!"</l>
                    <l xml:id="d007l642" n="47">Proh crudele nefas, caeli terraeque parentis</l>
                    <l xml:id="d007l643" n="48">Fodere ambrosias spinea serta comas!</l>
                    <l xml:id="d007l644" n="49">Et geminos inter ligno affixere latrones,</l>
                    <l xml:id="d007l645" n="50">Inventus cuius nullus in ore dolus!</l>
                    <l xml:id="d007l646" n="51">O charitas immensa Dei, tu verbera perfers</l>
                    <l xml:id="d007l647" n="52">Ut nos tartareis eripiamur aquis!</l>
                    <l xml:id="d007l648" n="53">Tu tormenta crucis voluisti sponte subire,</l>
                    <l xml:id="d007l649" n="54">Inferni paenis liber ut esset homo.</l>
                    <l xml:id="d007l650" n="55">Ah, cur myrratum tribuit Iudeus acetum</l>
                    <l xml:id="d007l651" n="56">Et tibi cum tristi pocula felle dedit,</l>
                    <l xml:id="d007l652" n="57">Quem tu coelesti deserta per invia rore</l>
                    <l xml:id="d007l653" n="58">Pavisti, et suavis fluminis unda data est?</l>
                    <l xml:id="d007l654" n="59">In dulces fluvios undam qui vertit amaram,</l>
                    <l xml:id="d007l655" n="60">Reddita sunt tristi pocula felle sibi.</l>
                    <l xml:id="d007l656" n="61">Talia pro meritis tibi perfida turba rependit;</l>
                    <l xml:id="d007l657" n="62">I, nunc, ingratis, optime, confer opem!</l>
                    <l xml:id="d007l658" n="63">Confossus, tacuit veluti mitissimus agnus;</l>
                    <l xml:id="d007l659" n="64">Carnifici veniam praebuit ipse suo,</l>
                    <l xml:id="d007l660" n="65">Hostibus ut lesi discamus parcere nostris</l>
                    <l xml:id="d007l661" n="66">Et male pro meritis nos referamus opem.</l>
                    <l xml:id="d007l662" n="67">Longino lumen tribuit pro vulnere Christus,</l>
                    <l xml:id="d007l663" n="68">Exanimum cuius foderat hasta latus.</l>
                    <l xml:id="d007l664" n="69">Congemuit caelum, contraxit lumina Phoebus,</l>
                    <l xml:id="d007l665" n="70">Delituit medio Cynthia fusca die.</l>
                    <l xml:id="d007l666" n="71">Ne Domini mortem videant, caligo cohorta est</l>
                    <l xml:id="d007l667" n="72">Astraque in interitu nigra fuere Dei.</l>
                    <l xml:id="d007l668" n="73">Angelici lussere chori plantusque dedere</l>
                    <l xml:id="d007l669" n="74">Congemuitque omnis curia celsa poli.</l>
                    <l xml:id="d007l670" n="75">Et si caelicolas moeror non urgeat ullus,</l>
                    <l xml:id="d007l671" n="76">Interitu Christi congemuere tamen.</l>
                    <l xml:id="d007l672" n="77">Contremuit magno tellus concussa tumultu,</l>
                    <l xml:id="d007l673" n="78">Ut bissena ferant opida versa solo.</l>
                    <l xml:id="d007l674" n="79">Ingentes petrae Christo moriente teruntur,</l>
                    <l xml:id="d007l675" n="80">Pontificum at solum ferrea corda rigent.</l>
                    <l xml:id="d007l676" n="81">Derident spernuntque Iesum et cervice minantes</l>
                    <l xml:id="d007l677" n="82">In regem aeternum iurgia seva vomunt:</l>
                    <l xml:id="d007l678" n="83">"Hic alios salvos fecit, se perdidit unum;</l>
                    <l xml:id="d007l679" n="84">De cruce descendat, monstret et esse Deum!"</l>
                    <l xml:id="d007l680" n="85">At non obscuro vidistis Lazaron antro</l>
                    <l xml:id="d007l681" n="86">Ad vocem Christi prosiluisse foras?</l>
                    <l xml:id="d007l682" n="87">Quis ceci nati detexit lumina? Nunquid</l>
                    <l xml:id="d007l683" n="88">Haec signa eterni sunt manifesta Dei?</l>
                    <l xml:id="d007l684" n="89">Non miror: sanctos, haec qui cecinere, prophetas</l>
                    <l xml:id="d007l685" n="90">Aflixit variis gens scelerata modis.</l>
                    <l xml:id="d007l686" n="91">Vineti heredem tandem fera turba peremit:</l>
                    <l xml:id="d007l687" n="92">Quid faciet vobis, dicite, queso, pater?</l>
                    <l xml:id="d007l688" n="93">Interimet perdetque omnem stirpemque domosque,</l>
                    <l xml:id="d007l689" n="94">Agricolisque aliis haec fodienda dabit.</l>
                    <l xml:id="d007l690" n="95">Et merito, Domino totiens Iudea rebellis,</l>
                    <l xml:id="d007l691" n="96">Aeternas poenas, perfidiosa, lues.</l>
                    <l xml:id="d007l692" n="97">Subdita semper eris, populo famulaberis omni;</l>
                    <l xml:id="d007l693" n="98">Mancipium infoelix, iussa aliena tremes.</l>
                    <l xml:id="d007l694" n="99">Hoc genus invisum Moses ne perderet olim,</l>
                    <l xml:id="d007l695" n="100">Iratum flexit substinuitque Deum.</l>
                    <l xml:id="d007l696" n="101">Vos regno explosit tandem patientia Christi</l>
                    <l xml:id="d007l697" n="102">Atque aliis caelum gentibus ipse dedit.</l>
                    <l xml:id="d007l698" n="103">Quin in defunctum saevit scelerata propago</l>
                    <l xml:id="d007l699" n="104">Et custodiri vult monimenta Dei</l>
                    <l xml:id="d007l700" n="105">Signarique suis gemmis, ne forte sepulchro</l>
                    <l xml:id="d007l701" n="106">Discipuli effosso corpus inane trahant.</l>
                    <l xml:id="d007l702" n="107">Sed frustra! Erumpet victor Deus; improba proles,</l>
                    <l xml:id="d007l703" n="108">Te ne putas saxo posse tenere Deum?</l>
                    <l xml:id="d007l704" n="109">Quem non vasta capit totius machina mundi,</l>
                    <l xml:id="d007l705" n="110">Militibus credis posse tenere decem?</l>
                    <l xml:id="d007l706" n="111">Heu, heu, christicole, lachrymis ploremus abortis;</l>
                    <l xml:id="d007l707" n="112">Nunc verus tangat tristia corda dolor.</l>
                    <l xml:id="d007l708" n="113">Cuncta elementa suum Christo moriente dolorem</l>
                    <l xml:id="d007l709" n="114">Ostendunt; medio nox tenebrosa die est.</l>
                    <l xml:id="d007l710" n="115">Scinduntur lapides; tellus concussa, sepulchra</l>
                    <l xml:id="d007l711" n="116">Eruta, consurgunt corpora multa virum.</l>
                    <l xml:id="d007l712" n="117">Ecce, iacet nimio mater confecta dolore:</l>
                    <l xml:id="d007l713" n="118">Quis poterit lachrymas continuisse genis?</l>
                    <l xml:id="d007l714" n="119">Virgo crucem amplectens rorantem sanguine nati,</l>
                    <l xml:id="d007l715" n="120">Foeda cruore linit fletibus ora suis.</l>
                    <l xml:id="d007l716" n="121">Heu, gladius fuit hic vatis Simeonis acutus</l>
                    <l xml:id="d007l717" n="122">Qui pectus fodit, virgo Maria, tuum.</l>
                    <l xml:id="d007l718" n="123">Vera parens, unum peperit sine semine natum,</l>
                    <l xml:id="d007l719" n="124">Qui terram verbo fecit et astra suo;</l>
                    <l xml:id="d007l720" n="125">Hunc (inquam) vidit lacerato verbera dorso</l>
                    <l xml:id="d007l721" n="126">Sublimi affixum substinuisse cruce.</l>
                    <l xml:id="d007l722" n="127">Quis commota neget lachrymantis viscera matris,</l>
                    <l xml:id="d007l723" n="128">Mysteria haec quamquam noverat illa prius?</l>
                    <l xml:id="d007l724" n="129">Flevit et ipse Iesus mortemque expavit amaram,</l>
                    <l xml:id="d007l725" n="130">Quippe homo verus erat, verus et ipse Deus.</l>
                    <l xml:id="d007l726" n="131">Propter nos caesus, propter nos vulnera passus,</l>
                    <l xml:id="d007l727" n="132">Propter nos mortem pertulit atque crucem.</l>
                    <l xml:id="d007l728" n="133">Quis siccis adeo ingratus non ploret ocellis,</l>
                    <l xml:id="d007l729" n="134">Et cum matre sua virgine flere velit?</l>
                    <l xml:id="d007l730" n="135">Porphyreae ergo crucis victricia signa sequamur;</l>
                    <l xml:id="d007l731" n="136">Sic, sic omnis erit tutus ab hoste fero.</l>
                    <l xml:id="d007l732" n="137">Ergo piis lachrymis flentes delicta lavemus;</l>
                    <l xml:id="d007l733" n="138">Sic tribuet nobis gaudia longa Deus.</l>
                    <lb/>
                </div2>
                <div2 xml:id="007c032" type="carmen">
                    <head>
                        <abbr>32</abbr>
                    </head>
                    <p xml:id="d007l734" n="tit.">32. ad Mathyam regem Pannoniae invictissimum</p>
                    <l xml:id="d007l735" n="1">Armipotens princeps, proles memoranda Ioannis,</l>
                    <l xml:id="d007l736" n="2">Cui Deus et virtus cuncta secunda dedit,</l>
                    <l xml:id="d007l737" n="3">Hos quoque percurras, cum cessant bella, libellos:</l>
                    <l xml:id="d007l738" n="4">Heroum his laudes Calliopea canit.</l>
                    <l xml:id="d007l739" n="5">Non hic imbelli luduntur carmine nugae;</l>
                    <l xml:id="d007l740" n="6">Ad te ausim nugas mittere, mentis inops?</l>
                    <l xml:id="d007l741" n="7">Cum sis certa salus et nostri gloria saecli,</l>
                    <l xml:id="d007l742" n="8">Ad te sacrorum scripsimus acta ducum.</l>
                    <l xml:id="d007l743" n="9">Imparibusque elegis romana per oppida primus</l>
                    <l xml:id="d007l744" n="10">Syderei cecini mystica sacra Dei.</l>
                    <l xml:id="d007l745" n="11">Da veniam, doctas siquid rude perculit aures;</l>
                    <l xml:id="d007l746" n="12">Edidit intactos nostra Thalia sonos.</l>
                    <lb/>
                </div2>
                <div2 xml:id="007c033" type="carmen">
                    <head>
                        <abbr>33</abbr>
                    </head>
                    <p xml:id="d007l747" n="tit.">33. de illiberalitate Mecennatis | et Pollionis sui temporis</p>
                    <l xml:id="d007l748" n="1">Carmina quid perdis? Quae te vecordia cepit?</l>
                    <l xml:id="d007l749" n="2">Quid Mecennatis nomen inane vocas?</l>
                    <l xml:id="d007l750" n="3">Rumpe moras, proscinde libros et nomina dele!</l>
                    <l xml:id="d007l751" n="4">Illusum quae te detinuere morae?</l>
                    <l xml:id="d007l752" n="5">Quid moror? Heu, demens, foedant iam tempora cani;</l>
                    <l xml:id="d007l753" n="6">Exsolvit sterilis praemia nulla labor.</l>
                    <l xml:id="d007l754" n="7">Ergo alios quaerat noster sibi Pollio vates;</l>
                    <l xml:id="d007l755" n="8">Non iterum surdis auribus ista canam.</l>
                    <lb/>
                </div2>
                <div2 xml:id="007c034" type="carmen">
                    <head>
                        <abbr>34</abbr>
                    </head>
                    <p xml:id="d007l756" n="tit.">34. gratulatio de victoria Mathyae regis Pannoniae | nuper habita de incursione Turcorum</p>
                    <l xml:id="d007l757" n="1">Implevit latias loetis rumoribus urbes</l>
                    <l xml:id="d007l758" n="2">Vecta per adriacos nuntia fama sinus.</l>
                    <l xml:id="d007l759" n="3">Aplausit niveis nuper Victoria pennis;</l>
                    <l xml:id="d007l760" n="4">Flavit pannonicis aura secunda iugis.</l>
                    <l xml:id="d007l761" n="5">Dalmatiam irruerant Turcorum millia quinque,</l>
                    <l xml:id="d007l762" n="6">Christicolum ut plenos depopulentur agros;</l>
                    <l xml:id="d007l763" n="7">Territaque extimuit saevum Germania motum,</l>
                    <l xml:id="d007l764" n="8">Cum vidit terris barbara signa suis.</l>
                    <l xml:id="d007l765" n="9">At non magnanimi proles generosa Ioannis</l>
                    <l xml:id="d007l766" n="10">Contatur: fortes ducit in arma viros.</l>
                    <l xml:id="d007l767" n="11">Saltus Dalmaciae et fauces intercipit artas,</l>
                    <l xml:id="d007l768" n="12">Ne fuga per latos ulla pateret agros,</l>
                    <l xml:id="d007l769" n="13">Praedantesque hostes stricto rex ense Mathyas</l>
                    <l xml:id="d007l770" n="14">Invadit: subito barbara tela cadunt.</l>
                    <l xml:id="d007l771" n="15">Fit strages ingens; exundant sanguine campi</l>
                    <l xml:id="d007l772" n="16">Sanguineque algentes intepuere nives.</l>
                    <l xml:id="d007l773" n="17">Instant victores, sternunt capiuntque paventes;</l>
                    <l xml:id="d007l774" n="18">Vix unus cladis nuntius inde fugit.</l>
                    <l xml:id="d007l775" n="19">Pannonii exuvias loeti praedamque receptam</l>
                    <l xml:id="d007l776" n="20">Exportant; capiunt praemia digna duces.</l>
                    <l xml:id="d007l777" n="21">Hoc utinam foelix possem spectare trophaeum</l>
                    <l xml:id="d007l778" n="22">Cernereque invicti principis ora mei!</l>
                    <l xml:id="d007l779" n="23">Ista sophocleis quamquam sunt digna coturnis,</l>
                    <l xml:id="d007l780" n="24">Nec debent parvo carmine magna cani,</l>
                    <l xml:id="d007l781" n="25">Ingenii quodcunque mihi de fonte sororum</l>
                    <l xml:id="d007l782" n="26">Fluxerit, id regi serviet omne meo.</l>
                    <l xml:id="d007l783" n="27">Ordiar invicti foelicia principis arma;</l>
                    <l xml:id="d007l784" n="28">Tu vires nobis ingeniumque dabis.</l>
                </div2>
            </div1>
        </body>
    </text>
</TEI>
