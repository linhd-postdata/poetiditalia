<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BRACCESI-carm">
                    <title>carmina</title>
                    <title type="short">carmina</title>
                    <abbr>carm.</abbr>
                    <bibl>A. Perosa, 1943</bibl>
                </title>
                <author xml:id="BRACCESI" n="162.000">
                    <name>Braccesi, Alessandro</name>
                    <date>Firenze ? - 1503</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Alessandro Braccesi</persName>
                    <abbr>BRACCESI</abbr>
                </author>
                <respStmt>
                    <resp>Reference basis text</resp>
                    <name>A. Perosa, 1943</name>
                </respStmt>
            </titleStmt>
            <extent>
                <measure unit="words" quantity="15593">15593</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Perosa, 1943</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="various">
                <head>
                    <title>1</title>
                    <abbr>1</abbr>
                    <bibl source="digital">Barbara Zlobec</bibl>
                </head>
                <div2 xml:id="001c001" type="carmen" met="H">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. ad Guidonem Feltrium Urbini ducem</p>
                    <l xml:id="d001l2" n="1">Guido, clara Ducis Federici atque inclyta, salve,</l>
                    <l xml:id="d001l3" n="2">Ausonias inter, soboles celeberrima, gentes,</l>
                    <l xml:id="d001l4" n="3">Feltria, cuius iam notum est super aethera nomen.</l>
                    <l xml:id="d001l5" n="4">Vix tria lustra licet tua dum non impleat aetas,</l>
                    <l xml:id="d001l6" n="5">Est tamen in teneris virtus maturior annis,</l>
                    <l xml:id="d001l7" n="6">Deque tuo forti manat prudentia praecox</l>
                    <l xml:id="d001l8" n="7">Pectore, et excelsas agitas res mente: paternum</l>
                    <l xml:id="d001l9" n="8">Immortale decus, priscis aequabile saeclis,</l>
                    <l xml:id="d001l10" n="9">Tu virtute nova titulis augebis avitis,</l>
                    <l xml:id="d001l11" n="10">Et tua maiorum superabit gloria famam.</l>
                    <l xml:id="d001l12" n="11">Sed, quanquam laudesque tuas magnique parentis</l>
                    <l xml:id="d001l13" n="12">Ipse ego sum cupidus memorandaque dicere facta,</l>
                    <l xml:id="d001l14" n="13">Deficiunt vires ad tantae pondera molis;</l>
                    <l xml:id="d001l15" n="14">Nam pater et natus victura volumina poscunt,</l>
                    <l xml:id="d001l16" n="15">Dignus uterque sacri facundo pectore vatis.</l>
                    <l xml:id="d001l17" n="16">Quare, age, parva me, monumenta et pignora amoris</l>
                    <l xml:id="d001l18" n="17">Accipe, prae cunctis ego te quo prosequor unum:</l>
                    <l xml:id="d001l19" n="18">Pellege luminibus placidis quae carmina quondam</l>
                    <l xml:id="d001l20" n="19">Lusimus inculto calamo iuvenilibus annis.</l>
                    <l xml:id="d001l21" n="20">Novimus et quanvis vena mihi paupere quantum</l>
                    <l xml:id="d001l22" n="21">Effluat exiguus lutulento rivulus ore,</l>
                    <l xml:id="d001l23" n="22">Me tamen audaces iussit componere versus</l>
                    <l xml:id="d001l24" n="23">Imperiosus amor, quem non est temnere tutum.</l>
                    <l xml:id="d001l25" n="24">Qui mortale genus non tantum regnat in omne,</l>
                    <l xml:id="d001l26" n="25">Sed sua caelicolas in vincula dura coegit,</l>
                    <l xml:id="d001l27" n="26">Impulit ut scriptis ausim committere nugas,</l>
                    <l xml:id="d001l28" n="27">Profiteor sacri qui nomina nulla poetae</l>
                    <l xml:id="d001l29" n="28">Nec lotum Aoniis caput immersavimus undis,</l>
                    <l xml:id="d001l30" n="29">Anserulus niveos inter sed raucus olores,</l>
                    <l xml:id="d001l31" n="30">Inter aves blesus vocales obstrepo corvus.</l>
                    <l xml:id="d001l32" n="31">Iamque vale, et longaeva tibi tua fila sorores</l>
                    <l xml:id="d001l33" n="32">Concordes iubeant foelicia nectere fata;</l>
                    <l xml:id="d001l34" n="33">Et licet ipsa tibi longissima vita supersit,</l>
                    <l xml:id="d001l35" n="34">Sis tamen ut foelix per tempora cuncta precamur.</l>
                    <lb/>
                </div2>
                <div2 xml:id="001c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d001l36" n="tit.">2. libelli trepidatio subeuntis principis aulam</p>
                    <l xml:id="d001l37" n="1">Saepe licet noster tentaverit ante libellus</l>
                    <l xml:id="d001l38" n="2">Guidonis celebres velle subire domos,</l>
                    <l xml:id="d001l39" n="3">Saepe licet tulerit gressus ad liminis usque</l>
                    <l xml:id="d001l40" n="4">Intrepidus metas attigeritque fores;</l>
                    <l xml:id="d001l41" n="5">Cum tamen aspexit nitidis exculta columnis</l>
                    <l xml:id="d001l42" n="6">Atria, digna sacro non nisi rege coli,</l>
                    <l xml:id="d001l43" n="7">Auratasque trabes, variis et marmora circum</l>
                    <l xml:id="d001l44" n="8">Viva modis, veterum sculptaque busta manu,</l>
                    <l xml:id="d001l45" n="9">Intus et egregios vidit clarosque poetas</l>
                    <l xml:id="d001l46" n="10">Et loca facundis omnia plena viris,</l>
                    <l xml:id="d001l47" n="11">Usque oculos adeo praestrinxit splendor ab alto</l>
                    <l xml:id="d001l48" n="12">Defluus, atque ingens induit ora pudor,</l>
                    <l xml:id="d001l49" n="13">Ut, maiestati potis haud subsistere tantae,</l>
                    <l xml:id="d001l50" n="14">Extiterit, timidus rettuleritque pedes.</l>
                    <l xml:id="d001l51" n="15">Sed tandem fretus mansueti principis aula,</l>
                    <l xml:id="d001l52" n="16">Ecce, licet pavidus, regia tecta petit.</l>
                    <lb/>
                </div2>
                <div2 xml:id="001c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d001l53" n="tit.">3. praefatio in librum</p>
                    <l xml:id="d001l54" n="1">Forte legent iuvenes siqui mea carmina, tantum</l>
                    <l xml:id="d001l55" n="2">Haec moneo, arrectis auribus, ante bibant.</l>
                    <l xml:id="d001l56" n="3">Ut sit amor, discant, spes lubrica, somnia, lusus,</l>
                    <l xml:id="d001l57" n="4">Perfida sitque fides, sedulus utque dolus;</l>
                    <l xml:id="d001l58" n="5">Anguis ut herboso lateat sub cespite fallax,</l>
                    <l xml:id="d001l59" n="6">Noxque sit ut fulgens, ut tenebrosa dies,</l>
                    <l xml:id="d001l60" n="7">Solicitus timor ut, ratioque pigerrima, carcer,</l>
                    <l xml:id="d001l61" n="8">Praecipites ducit quo via lata viros;</l>
                    <l xml:id="d001l62" n="9">Exitus ut multis erroribus implicet omnes,</l>
                    <l xml:id="d001l63" n="10">Multivagisque pedes ambiat ille plicis;</l>
                    <l xml:id="d001l64" n="11">Gaudia sint illic ut tristia laetaque damna,</l>
                    <l xml:id="d001l65" n="12">Cura vigil semper, dulcis inersque dolor.</l>
                    <l xml:id="d001l66" n="13">Denique cognoscant, miseris mortalibus ut sint</l>
                    <l xml:id="d001l67" n="14">Condita nulla solo dira venena magis,</l>
                    <l xml:id="d001l68" n="15">Sed tanquam crudele nefas pestemque timendam</l>
                    <l xml:id="d001l69" n="16">Effugiant laqueos, saeve Cupido, tuos.</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l70" n="tit.">4. libelli principium in quo narrat amoris initium | et Floram eius puellam laudat</p>
                    <l xml:id="d001l71" n="1">Ruperat ulla meos non dum anxia cura sopores</l>
                    <l xml:id="d001l72" n="2">Nec me dum verus solicitarat amor,</l>
                    <l xml:id="d001l73" n="3">Non dum expertus eram pharetrati numinis arma,</l>
                    <l xml:id="d001l74" n="4">Nec mea dum pallens tinxerat ora color -</l>
                    <l xml:id="d001l75" n="5">Tela sed imprudens hostilia nulla timebam,</l>
                    <l xml:id="d001l76" n="6">Et metus in nostro pectore nullus erat -,</l>
                    <l xml:id="d001l77" n="7">Armatus cum me iaculis aggressus inermem</l>
                    <l xml:id="d001l78" n="8">In caput insiluit fortibus ille meum,</l>
                    <l xml:id="d001l79" n="9">Opposuitque mihi radiantia lumina Florae,</l>
                    <l xml:id="d001l80" n="10">Pulchrius in tota qua foret urbe nihil</l>
                    <l xml:id="d001l81" n="11">Esset ut aeterno quae me consumeret igne</l>
                    <l xml:id="d001l82" n="12">Collaque perpetuo subderet una iugo.</l>
                    <l xml:id="d001l83" n="13">Cuius saepe licet formae mihi nota fuisset</l>
                    <l xml:id="d001l84" n="14">Fama prius, nostri causa futura mali,</l>
                    <l xml:id="d001l85" n="15">Hanc non ante tamen quam cum mea corda Cupido</l>
                    <l xml:id="d001l86" n="16">Fixit, viderunt lumina nostra deam.</l>
                    <l xml:id="d001l87" n="17">Tempore nanque fuit visusque et vulnus eodem:</l>
                    <l xml:id="d001l88" n="18">Curaque oculis subito prompta sagicta fuit.</l>
                    <l xml:id="d001l89" n="19">Nec secus imbrifero saepe alta Ceraunia vere</l>
                    <l xml:id="d001l90" n="20">Igne calent, celeri fulmine tacta Iovis,</l>
                    <l xml:id="d001l91" n="21">Quam miser ut vidi visamque repente cupivi,</l>
                    <l xml:id="d001l92" n="22">Illius extemplo captus amore fui;</l>
                    <l xml:id="d001l93" n="23">Ac tenerae veluti caerae quicunque caracter</l>
                    <l xml:id="d001l94" n="24">Imprimitur, propere concipit illa tenax,</l>
                    <l xml:id="d001l95" n="25">Sic impressa meis dominae florentis imago</l>
                    <l xml:id="d001l96" n="26">Est oculis, ullo non peritura die;</l>
                    <l xml:id="d001l97" n="27">Aeoliae nec tot fabricat Vulcanus in antro</l>
                    <l xml:id="d001l98" n="28">Vincla cathenatis nexibus aut Lipare,</l>
                    <l xml:id="d001l99" n="29">Quot crudelis amor circum mea colla revinxit,</l>
                    <l xml:id="d001l100" n="30">Non nisi vix misera dissolvenda nece.</l>
                    <l xml:id="d001l101" n="31">Sed licet exagitent hi nunc mea corda calores,</l>
                    <l xml:id="d001l102" n="32">Ardeat assiduo pectus et igne meum,</l>
                    <l xml:id="d001l103" n="33">Non tamen hoc uri rapido dedignor ab aestu,</l>
                    <l xml:id="d001l104" n="34">Nec mihi difficile est haec in amore pati.</l>
                    <l xml:id="d001l105" n="35">Nec Stheropes quicquid, Brontes vastusque Pyracmon,</l>
                    <l xml:id="d001l106" n="36">Ignis habent, quicquid Sicilis Aetna vomit,</l>
                    <l xml:id="d001l107" n="37">Effugiam, domina modo non contemnar amata,</l>
                    <l xml:id="d001l108" n="38">Nec se difficilem praebeat illa mihi,</l>
                    <l xml:id="d001l109" n="39">Dum modo se nobis saltem patiatur amari,</l>
                    <l xml:id="d001l110" n="40">Si non dura Florae pectora versat amor.</l>
                    <l xml:id="d001l111" n="41">Nam queat haec pulchris forma certare deabus,</l>
                    <l xml:id="d001l112" n="42">Nam queat haec forma vincere Tyndarida.</l>
                    <l xml:id="d001l113" n="43">Huic talis facies, quali te, candida, Marti</l>
                    <l xml:id="d001l114" n="44">Olim, Erycina, tuo concubuisse ferunt;</l>
                    <l xml:id="d001l115" n="45">Tales huic oculi, quales duo sydera possis</l>
                    <l xml:id="d001l116" n="46">Dicere vel geminas credere nocte faces;</l>
                    <l xml:id="d001l117" n="47">Huic mynio labrum certe nil distat Ibero,</l>
                    <l xml:id="d001l118" n="48">Dens ebore est illi candidiorque nive;</l>
                    <l xml:id="d001l119" n="49">Flavus et in nodos per lactea colla reflexus</l>
                    <l xml:id="d001l120" n="50">Crinis et heroas ureret atque deos.</l>
                    <l xml:id="d001l121" n="51">Denique tam pulchra est, tam nulla in corpore menda,</l>
                    <l xml:id="d001l122" n="52">Extet ut in toto pulchrius orbe nihil.</l>
                    <l xml:id="d001l123" n="53">Hanc ego, nec fallor, caelestia numina credo</l>
                    <l xml:id="d001l124" n="54">Certatim manibus composuisse suis,</l>
                    <l xml:id="d001l125" n="55">Altera quo terris facies humana rediret,</l>
                    <l xml:id="d001l126" n="56">Pro qua vel rursus Troia cremanda foret.</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d001l127" n="tit.">5. genus suum excusat, amantis more se iactat, | nobilitatem virtuti inesse dicit, | hortatur ac pollicetur plura</p>
                    <l xml:id="d001l128" n="1">Stemmata si veterum nequeo iactare parentum,</l>
                    <l xml:id="d001l129" n="2">Ducitur a claris nec mihi sanguis avis,</l>
                    <l xml:id="d001l130" n="3">Si neque maiorum possum numerare triumphos,</l>
                    <l xml:id="d001l131" n="4">Si celebrat gentem gloria nulla meam,</l>
                    <l xml:id="d001l132" n="5">Si mihi nec multis scinduntur iugera aratris,</l>
                    <l xml:id="d001l133" n="6">Nec Lybiae segetes horrea nostra replent,</l>
                    <l xml:id="d001l134" n="7">Nec Pario nobis insignia marmore fulgent</l>
                    <l xml:id="d001l135" n="8">Tecta, nec archetypis atria nostra micant,</l>
                    <l xml:id="d001l136" n="9">Si mihi nec multo digitus circundatur auro,</l>
                    <l xml:id="d001l137" n="10">Sique latus nostrum dibapha nulla tegit:</l>
                    <l xml:id="d001l138" n="11">At me Pierides non aspernantur alumnum.</l>
                    <l xml:id="d001l139" n="12">Carminibusque meis doctus Apollo favet,</l>
                    <l xml:id="d001l140" n="13">Integritas etiam vitae moresque probati</l>
                    <l xml:id="d001l141" n="14">Me faciunt clarum nobilitantque satis.</l>
                    <l xml:id="d001l142" n="15">Praeterea fastu sum non ego turgidus ullo,</l>
                    <l xml:id="d001l143" n="16">Ambitiove animum non premit atra meum,</l>
                    <l xml:id="d001l144" n="17">Nec mihi divitias, nec celsa palatia regum,</l>
                    <l xml:id="d001l145" n="18">Nec scindant posco pinguia rura boves:</l>
                    <l xml:id="d001l146" n="19">Sunt mihi cuncta satis quae sors obiecit amica,</l>
                    <l xml:id="d001l147" n="20">Utor et ipse mea conditione libens.</l>
                    <l xml:id="d001l148" n="21">Sed mihi tu fulvo, virtus, pretiosior auro</l>
                    <l xml:id="d001l149" n="22">Sola places, probitas, ingenuusque pudor;</l>
                    <l xml:id="d001l150" n="23">Haec ego, cunctarum, longe gratissima rerum,</l>
                    <l xml:id="d001l151" n="24">Contulerim nullis praemia divitus.</l>
                    <l xml:id="d001l152" n="25">Nam quid opes, quid regna iuvant, quid gemma, quid aurum,</l>
                    <l xml:id="d001l153" n="26">Nomina vel priscae quid generosa domus,</l>
                    <l xml:id="d001l154" n="27">Singula quandoquidem fortunae lusibus acris</l>
                    <l xml:id="d001l155" n="28">Subdita sunt, nullis fortia praesidiis?</l>
                    <l xml:id="d001l156" n="29">Permanet at virtus nullis obnoxia fatis,</l>
                    <l xml:id="d001l157" n="30">Et comiti nunquam vellitur illa suo,</l>
                    <l xml:id="d001l158" n="31">Eripiturque viris nunquam, seu munere functis</l>
                    <l xml:id="d001l159" n="32">Vitae, seu quibus est sanguis et aura comes.</l>
                    <l xml:id="d001l160" n="33">Innumeris homines opibus firmisque reponit</l>
                    <l xml:id="d001l161" n="34">Sedibus, aeternos haec facit una viros,</l>
                    <l xml:id="d001l162" n="35">Unica nobilitas haec est et sanguinis imus</l>
                    <l xml:id="d001l163" n="36">Splendor, divitiae, gloria, fama, genus;</l>
                    <l xml:id="d001l164" n="37">Haec praeclara hominum cunctorum stemmata reddit,</l>
                    <l xml:id="d001l165" n="38">Ac titulis tollit nomen in astra novis.</l>
                    <l xml:id="d001l166" n="39">Si mihi tu placidos igitur monstrabis ocellos</l>
                    <l xml:id="d001l167" n="40">Teque meis votis praebueris facilem,</l>
                    <l xml:id="d001l168" n="41">O quam te celebrem reddent mea carmina, Flora,</l>
                    <l xml:id="d001l169" n="42">Et notum per me quam tibi nomen erit;</l>
                    <l xml:id="d001l170" n="43">Nam dabis ingenium nobis in carmina summum:</l>
                    <l xml:id="d001l171" n="44">Tu mihi Calliope, tu mihi Phoebus eris!</l>
                    <l xml:id="d001l172" n="45">Te neque laude sua superabit amica Tibulli,</l>
                    <l xml:id="d001l173" n="46">Nec cui delitiae passer amatus erant;</l>
                    <l xml:id="d001l174" n="47">Cynthia non vincet numeris cantata Properti,</l>
                    <l xml:id="d001l175" n="48">Praestiterit nec te pulchra Neaera magis,</l>
                    <l xml:id="d001l176" n="49">Formosam poteris Galli superasse Lycorim,</l>
                    <l xml:id="d001l177" n="50">Nasonis cedet bella Corimna tibi.</l>
                    <l xml:id="d001l178" n="51">Denique tu cunctis certabis, Flora, puellis,</l>
                    <l xml:id="d001l179" n="52">Carmine quas celebres Musa vetusta facit.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d001l180" n="tit.">6. ad Floram</p>
                    <l xml:id="d001l181" n="1">Ut solet incautus fatales piscis ad escas</l>
                    <l xml:id="d001l182" n="2">Currere, quas vitreis contegit hamus aquis;</l>
                    <l xml:id="d001l183" n="3">Nocturno simplex etiam ceu tempore quaerens</l>
                    <l xml:id="d001l184" n="4">In tenebris, ductus lucis amore, diem,</l>
                    <l xml:id="d001l185" n="5">Ardentem volitat circum, levo omine, testam</l>
                    <l xml:id="d001l186" n="6">Papilio, donec totus ab igne perit:</l>
                    <l xml:id="d001l187" n="7">Sic ego saepe mihi mocituris cogor ocellis</l>
                    <l xml:id="d001l188" n="8">Offerre, et damnis sedulus esse meis,</l>
                    <l xml:id="d001l189" n="9">Ad quos dura trahunt nolentem fata videndos,</l>
                    <l xml:id="d001l190" n="10">Et scio me, quod edat molliter ossa sequi,</l>
                    <l xml:id="d001l191" n="11">Nec tamen invenio quaesitum pellere morbum</l>
                    <l xml:id="d001l192" n="12">Optatumque malum qua ratione queam.</l>
                    <l xml:id="d001l193" n="13">Nam formosa ferox adeo tua lumina bellum</l>
                    <l xml:id="d001l194" n="14">Assiduo mecum, candida Flora, gerunt,</l>
                    <l xml:id="d001l195" n="15">Ut proprias his te sedes posuisse, Cupido,</l>
                    <l xml:id="d001l196" n="16">Atque tuis alis nidificasse putem;</l>
                    <l xml:id="d001l197" n="17">Improbe, letiferas promis nanque inde sagictas,</l>
                    <l xml:id="d001l198" n="18">Capses, vincla, dolos, spicula, rete, faces.</l>
                    <l xml:id="d001l199" n="19">In summo Titan paulatim monte resolvit</l>
                    <l xml:id="d001l200" n="20">Ut gelidas calido fervidus ore nives.</l>
                    <l xml:id="d001l201" n="21">Sic tua me lenta consumunt lumina flamma,</l>
                    <l xml:id="d001l202" n="22">Exitium capiti pernitiesque meo.</l>
                    <l xml:id="d001l203" n="23">Quis neget esse oculos pharetrati numinis arma,</l>
                    <l xml:id="d001l204" n="24">Materiam, stimulos, vulnera, tela, manus,</l>
                    <l xml:id="d001l205" n="25">Urere cum possis oculis stellantibus Hebrum,</l>
                    <l xml:id="d001l206" n="26">Astrictis glacie cum magis horret aquis,</l>
                    <l xml:id="d001l207" n="27">Et mollire queas silices, adamantaque durum,</l>
                    <l xml:id="d001l208" n="28">Flectere vel tigres omnigenumque pecus?</l>
                    <l xml:id="d001l209" n="29">Phorcinis mutasse viros in saxa Medusa</l>
                    <l xml:id="d001l210" n="30">Dicitur et formas supposuisse novas:</l>
                    <l xml:id="d001l211" n="31">Altera tu rursus versaris in orbe Medusa,</l>
                    <l xml:id="d001l212" n="32">Cui similes vires maxima forma dedit,</l>
                    <l xml:id="d001l213" n="33">Me nunc in glaciem quoniam, modo vertis in ignem,</l>
                    <l xml:id="d001l214" n="34">Spe modo nostra reples et modo corda metu;</l>
                    <l xml:id="d001l215" n="35">Cum libet, ingenio vires animumque ministras,</l>
                    <l xml:id="d001l216" n="36">Cum placet, insipidum me timidumque facis;</l>
                    <l xml:id="d001l217" n="37">Tempore saepe hilarem tristem me reddis eodem,</l>
                    <l xml:id="d001l218" n="38">Elicis et risus, exprimis et lachrymas.</l>
                    <l xml:id="d001l219" n="39">Carpatio solitum non plures vertere sese</l>
                    <l xml:id="d001l220" n="40">In formas Protheum gurgite fama refert,</l>
                    <l xml:id="d001l221" n="41">Quam tu, Flora, meos transformes, aurea, sensus,</l>
                    <l xml:id="d001l222" n="42">Ingenium, mores, arbitriumque simul.</l>
                    <l xml:id="d001l223" n="43">Occiduas qualis sol cum se mersit in undas</l>
                    <l xml:id="d001l224" n="44">Cuncta nigris tenebris nocte silente replet,</l>
                    <l xml:id="d001l225" n="45">Densa oculos talis nostros caligine complet</l>
                    <l xml:id="d001l226" n="46">Lux tua, se postquam subtrahit illa mihi.</l>
                    <l xml:id="d001l227" n="47">Ac tibi discedens, vinctamque aegramque relinquo</l>
                    <l xml:id="d001l228" n="48">Tunc animam, mecum corpus inane ferens;</l>
                    <l xml:id="d001l229" n="49">Anxia nam totiens ut te, sua vincla, sequatur,</l>
                    <l xml:id="d001l230" n="50">Corpore, vera loquor, vellitur ipsa meo,</l>
                    <l xml:id="d001l231" n="51">Me quotiens cupide linquis te, Flora, videntem,</l>
                    <l xml:id="d001l232" n="52">Expellit quotiens clausa fenestra procul.</l>
                    <l xml:id="d001l233" n="53">O quam me miserum, quam tristem reddit amantem</l>
                    <l xml:id="d001l234" n="54">Hic, ubi non video te, mea Flora, locus;</l>
                    <l xml:id="d001l235" n="55">Nam quicquid tota cerno te praeter in urbe,</l>
                    <l xml:id="d001l236" n="56">Id mihi langorem moestitiamque parit.</l>
                    <l xml:id="d001l237" n="57">Denique nil cupio nisi te, formosa, videre,</l>
                    <l xml:id="d001l238" n="58">Aspectu quoniam stat mea vita tuo,</l>
                    <l xml:id="d001l239" n="59">Est qui nostrorum requies et causa laborum</l>
                    <l xml:id="d001l240" n="60">Atque mei finis principiumque mali.</l>
                    <l xml:id="d001l241" n="61">Effugisse velim, sed me radiantis ocelli</l>
                    <l xml:id="d001l242" n="62">Splendor in arbitrio non sinit esse meo,</l>
                    <l xml:id="d001l243" n="63">In partem valeam cum me convertere nullam,</l>
                    <l xml:id="d001l244" n="64">Quin facies oculis sit tua iuncta meis.</l>
                    <l xml:id="d001l245" n="65">Mille licet rerum speties ac mille figuras</l>
                    <l xml:id="d001l246" n="66">Aspiciamque uno tempore plura licet,</l>
                    <l xml:id="d001l247" n="67">Ora tamen video tua, formosissima, tantum,</l>
                    <l xml:id="d001l248" n="68">Ardenti misero cerneris una mihi.</l>
                    <l xml:id="d001l249" n="69">Denique carminibus possem comprehendere nullis</l>
                    <l xml:id="d001l250" n="70">Quam tua me vinctum lumina sacra tenent,</l>
                    <l xml:id="d001l251" n="71">Quis ego cum careo, male tunc me vexat amantem,</l>
                    <l xml:id="d001l252" n="72">Tunc gravis exagitat pectora nostra dolor.</l>
                    <l xml:id="d001l253" n="73">At, siquando tuos erga me flectis ocellos,</l>
                    <l xml:id="d001l254" n="74">Aetherei quos tu fulguris instar habes,</l>
                    <l xml:id="d001l255" n="75">Nullus amans toto est tunc me foelicior orbe,</l>
                    <l xml:id="d001l256" n="76">Aequalem me tunc regibus esse puto.</l>
                    <lb/>
                </div2>
                <div2 xml:id="001c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d001l257" n="tit.">7. contemnit urbium cultores</p>
                    <l xml:id="d001l258" n="1">Qui colitis variis studiis atque artibus urbes</l>
                    <l xml:id="d001l259" n="2">Perpetuumque intra moenia fertis onus,</l>
                    <l xml:id="d001l260" n="3">Nec fugitis plaebis vanos audire tumultus,</l>
                    <l xml:id="d001l261" n="4">At iuvat insani turba molesta fori,</l>
                    <l xml:id="d001l262" n="5">Auratasque domos penetratis et atria regum,</l>
                    <l xml:id="d001l263" n="6">Quos agitat semper ambitiosa lues,</l>
                    <l xml:id="d001l264" n="7">Quos nimium cupidos grandique libidine captos</l>
                    <l xml:id="d001l265" n="8">Solicitant misere, dum cumulantur, opes,</l>
                    <l xml:id="d001l266" n="9">Nil mihi vobiscum: non haec me cura fatigat.</l>
                    <l xml:id="d001l267" n="10">Sit procul haec a me pestis iniqua diu.</l>
                    <l xml:id="d001l268" n="11">Nanque movent nil me regali splendida luxu</l>
                    <l xml:id="d001l269" n="12">Tecta, nec insigni marmore fulcta domus;</l>
                    <l xml:id="d001l270" n="13">Non animum mentemque favor civilis et aura</l>
                    <l xml:id="d001l271" n="14">Vel plausus dubiam corripuere meam;</l>
                    <l xml:id="d001l272" n="15">Sarranoque iuvat nil me requiescere lecto,</l>
                    <l xml:id="d001l273" n="16">Fessa nec in Thyrio membra fovere toro,</l>
                    <l xml:id="d001l274" n="17">Assyrio vestis nec me fucata veneno,</l>
                    <l xml:id="d001l275" n="18">Aurea nec Baccho pocula fusa premunt:</l>
                    <l xml:id="d001l276" n="19">Sed mihi rura placent tantum villaeque salubres,</l>
                    <l xml:id="d001l277" n="20">Saltus, et a variis cognita lustra feris;</l>
                    <l xml:id="d001l278" n="21">Collis, et irrigui pictis in vallibus amnes,</l>
                    <l xml:id="d001l279" n="22">Lucus, et umbrosis montibus antra placent,</l>
                    <l xml:id="d001l280" n="23">Quandoquidem retinent caram dulcemque puellam,</l>
                    <l xml:id="d001l281" n="24">Qua sine despiciam maxima regna Iovis:</l>
                    <l xml:id="d001l282" n="25">Pro qua vel possim tutus deponere vitam</l>
                    <l xml:id="d001l283" n="26">Atque subire queam cuncta pericla libens!</l>
                    <l xml:id="d001l284" n="27">Quae postquam apricos hilaris migravit in agros</l>
                    <l xml:id="d001l285" n="28">Prataque multiplici mollia flore colit,</l>
                    <l xml:id="d001l286" n="29">O ego quam cupio totos perferre labores</l>
                    <l xml:id="d001l287" n="30">Ruris et aestivi tedia ferre canis:</l>
                    <l xml:id="d001l288" n="31">Insuetumque iugo possim vel subdere collum,</l>
                    <l xml:id="d001l289" n="32">Scindere vel duram laetus arator humum!</l>
                    <l xml:id="d001l290" n="33">Hic neque turpe mihi dominae servilia blandae</l>
                    <l xml:id="d001l291" n="34">Officia extiterit quaeque subire meae,</l>
                    <l xml:id="d001l292" n="35">Lilia quae manibus nunc candida carpit eburnis,</l>
                    <l xml:id="d001l293" n="36">Nunc legit et violas purpureasque rhosas,</l>
                    <l xml:id="d001l294" n="37">Nunc vario pulchras contexens flore corollas</l>
                    <l xml:id="d001l295" n="38">Imponit capiti pulchrior illa suo,</l>
                    <l xml:id="d001l296" n="39">Et modo narcissum viridi perfundit achanto:</l>
                    <l xml:id="d001l297" n="40">Omnia sic late complet odore loca.</l>
                    <l xml:id="d001l298" n="41">Naiades hanc ducunt circum de more choreas</l>
                    <l xml:id="d001l299" n="42">Mutatisque canunt carmina docta notis;</l>
                    <l xml:id="d001l300" n="43">Pan ovium custos, Fauni, Satyrique bicornes,</l>
                    <l xml:id="d001l301" n="44">Cunctorumque simul rustica turba deum,</l>
                    <l xml:id="d001l302" n="45">Illius a facie nequeunt avertere visum:</l>
                    <l xml:id="d001l303" n="46">Suspirant, forma dispereuntque nova.</l>
                    <l xml:id="d001l304" n="47">Gratia tanta soli est, caeli claementia tanta</l>
                    <l xml:id="d001l305" n="48">Hic, ubi Flora trahit pulchra puella moram,</l>
                    <l xml:id="d001l306" n="49">Mitius ut spirent illic Eurusque Nothusque,</l>
                    <l xml:id="d001l307" n="50">Saeviat atque minus horrida semper hiems.</l>
                    <l xml:id="d001l308" n="51">Deprimit insanos illic et temperat aestus</l>
                    <l xml:id="d001l309" n="52">Aura levis, non huc fulmina dira cadunt;</l>
                    <l xml:id="d001l310" n="53">Ipsa ferunt illic segetes foelicius arva,</l>
                    <l xml:id="d001l311" n="54">Omnia sunt illo fertiliora solo;</l>
                    <l xml:id="d001l312" n="55">Sponte sua veniunt illic et mitia poma,</l>
                    <l xml:id="d001l313" n="56">Pampinea tegitur dulcior uva coma.</l>
                    <l xml:id="d001l314" n="57">Denique tam rarae tanta est reverentia formae,</l>
                    <l xml:id="d001l315" n="58">Insit ut huic numen, quem colit ipsa, loco.</l>
                    <l xml:id="d001l316" n="59">Urbs procul esto igitur, vos o salvete, puellae,</l>
                    <l xml:id="d001l317" n="60">Rura, voluptates hospitiumque meae;</l>
                    <l xml:id="d001l318" n="61">Vosque valete mei suaves doctique sodales,</l>
                    <l xml:id="d001l319" n="62">Nil quibus, hanc praeter, carius esse solet.</l>
                    <l xml:id="d001l320" n="63">Forte diu posthac vos non mirabor in urbe,</l>
                    <l xml:id="d001l321" n="64">Cura dominam teneant dulcia rura meam.</l>
                    <lb/>
                </div2>
                <div2 xml:id="001c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d001l322" n="tit.">8. ad Floram excusatio, rogat eam et hortatur ad amorem</p>
                    <l xml:id="d001l323" n="1">Hei mihi, difficile est rapidas abscondere flammas,</l>
                    <l xml:id="d001l324" n="2">Difficile est morbum dissimulare gravem:</l>
                    <l xml:id="d001l325" n="3">Quam miser est clauso siquis comburitur igni</l>
                    <l xml:id="d001l326" n="4">Et caecum tacito pectore vulnus alit,</l>
                    <l xml:id="d001l327" n="5">Quam stolidus siquis celando vincere amorem</l>
                    <l xml:id="d001l328" n="6">Sperat, et ardentes pellere corde faces.</l>
                    <l xml:id="d001l329" n="7">Hei mihi, suppressus vehementius urit amantes</l>
                    <l xml:id="d001l330" n="8">Et magis extremis ossibus haeret amor:</l>
                    <l xml:id="d001l331" n="9">Quove magis frenatur, eo magis ille reluctat,</l>
                    <l xml:id="d001l332" n="10">Inclususque suum fortius urget opus,</l>
                    <l xml:id="d001l333" n="11">Hei mihi, dum cupio tecum, mea Flora, calorem</l>
                    <l xml:id="d001l334" n="12">Dissimulare meum, panditur ille magis.</l>
                    <l xml:id="d001l335" n="13">Sic ego tela mihi, demens, nocitura paravi</l>
                    <l xml:id="d001l336" n="14">Atque alimenta meis ignibus ipse dedi;</l>
                    <l xml:id="d001l337" n="15">Ut male dissimulo, sic sum male percitus aestu:</l>
                    <l xml:id="d001l338" n="16">Quam struxi, in miserum est versa ruina caput.</l>
                    <l xml:id="d001l339" n="17">Saepe tuos equidem finxi contemnere ocellos,</l>
                    <l xml:id="d001l340" n="18">Cum mihi siderei luminis instar erant;</l>
                    <l xml:id="d001l341" n="19">Saepe tuos fugi ne possem cernere vultus,</l>
                    <l xml:id="d001l342" n="20">Inspicerem cum te saepe iuberet amor;</l>
                    <l xml:id="d001l343" n="21">Saepe graves iras expressimus ore minaci,</l>
                    <l xml:id="d001l344" n="22">Cum mea nimirum mitia corda forent.</l>
                    <l xml:id="d001l345" n="23">Nec puduit varias interdum quaerere causas,</l>
                    <l xml:id="d001l346" n="24">Siqua animum posset laedere forte meum.</l>
                    <l xml:id="d001l347" n="25">Denique tentavi quicquid leniret amorem,</l>
                    <l xml:id="d001l348" n="26">Quave meus fieret mollior arte calor:</l>
                    <l xml:id="d001l349" n="27">Sed nihil inveni, quod non cumulaverit ignem,</l>
                    <l xml:id="d001l350" n="28">Uxerit et quod non arida corda magis.</l>
                    <l xml:id="d001l351" n="29">Haec ego tentavi, sed non meus ardor habenas</l>
                    <l xml:id="d001l352" n="30">Laxavit misero duraque frena mihi.</l>
                    <l xml:id="d001l353" n="31">Urimur haud aliter quam cum spirantibus Euris</l>
                    <l xml:id="d001l354" n="32">Ardet in extructo pinea taeda rogo;</l>
                    <l xml:id="d001l355" n="33">Urimur, ac teneras est mollis flamma medullas:</l>
                    <l xml:id="d001l356" n="34">Braccius indomitis ignibus ardet amans.</l>
                    <l xml:id="d001l357" n="35">His igitur laqueis ego cum sim, colla revinctus,</l>
                    <l xml:id="d001l358" n="36">Ex illis ut me solvere nemo queat -</l>
                    <l xml:id="d001l359" n="37">Tu nisi propitias herbas viresque salubres</l>
                    <l xml:id="d001l360" n="38">Addideris, in nos ni fuerisque pia</l>
                    <l xml:id="d001l361" n="39">Non pudet idcirco victumque humilemque precari,</l>
                    <l xml:id="d001l362" n="40">Meque tuis pedibus flectere utrunque genu.</l>
                    <l xml:id="d001l363" n="41">Supplicis exaudi querulas, mitissima, voces,</l>
                    <l xml:id="d001l364" n="42">Da tua sit votis aura secunda meis.</l>
                    <l xml:id="d001l365" n="43">Parce, precor, tecum si sum conatus amorem</l>
                    <l xml:id="d001l366" n="44">Occulere, et vulnus dissimulare meum,</l>
                    <l xml:id="d001l367" n="45">Sed, pia, da veniam, nostrum miserata laborem,</l>
                    <l xml:id="d001l368" n="46">Atque citam misero, dextera, perfer opem.</l>
                    <l xml:id="d001l369" n="47">O decus eximium, nostrae spes unica vitae,</l>
                    <l xml:id="d001l370" n="48">Fac repetas meritis praemia digna tuis.</l>
                    <l xml:id="d001l371" n="49">Per tibi siqua mei pietas est, cara puella,</l>
                    <l xml:id="d001l372" n="50">Per tua quaeque magis lumina sole micant,</l>
                    <l xml:id="d001l373" n="51">Per Venerem, quaeso, natique Cupidinis arma,</l>
                    <l xml:id="d001l374" n="52">Perque deos omnis, te, mea nympha, precor:</l>
                    <l xml:id="d001l375" n="53">Flecte, ferox, animum, iam iam succurre labanti;</l>
                    <l xml:id="d001l376" n="54">Tu potes auxilio me retinere tuo.</l>
                    <l xml:id="d001l377" n="55">Me tibi servandi soli est concessa potestas,</l>
                    <l xml:id="d001l378" n="56">Una manus vitam continet, una necem.</l>
                    <l xml:id="d001l379" n="57">Tolle moras, properansque meo medicare dolori,</l>
                    <l xml:id="d001l380" n="58">Me miserum tantis exime, Flora, malis.</l>
                    <l xml:id="d001l381" n="59">Est regale quidem facinus succurrere fessis:</l>
                    <l xml:id="d001l382" n="60">Hoc opus humanos caelicolasque decet.</l>
                    <l xml:id="d001l383" n="61">Si precibus surdas hominum det Iuppiter aures,</l>
                    <l xml:id="d001l384" n="62">Nulla suis aris victima caesa cadet;</l>
                    <l xml:id="d001l385" n="63">Tu quoque si immitis nostris atque aspera votis</l>
                    <l xml:id="d001l386" n="64">Extiteris, precibus duraque, Flora, meis,</l>
                    <l xml:id="d001l387" n="65">Nullus amator erit, nulli tua forma coletur,</l>
                    <l xml:id="d001l388" n="66">Deficiet turpi sed magis illa situ.</l>
                    <l xml:id="d001l389" n="67">Mitia quid prodest ficum sua poma tulisse,</l>
                    <l xml:id="d001l390" n="68">Haec sua si nulli carpere poma licet?</l>
                    <l xml:id="d001l391" n="69">Quid rhosa vel prodest hortis sit plurima cultis,</l>
                    <l xml:id="d001l392" n="70">Quam sit odori ulli si cadat illa prius?</l>
                    <l xml:id="d001l393" n="71">At neque prata quidem tantum quod flore decorem</l>
                    <l xml:id="d001l394" n="72">Illa ferant prae se versicolore iuvant,</l>
                    <l xml:id="d001l395" n="73">Sed quoque quod suaves illinc haurimus odores,</l>
                    <l xml:id="d001l396" n="74">Quod legere et flores quoslibet inde licet.</l>
                    <l xml:id="d001l397" n="75">Ergo age, dum plena floret tibi forma iuventa,</l>
                    <l xml:id="d001l398" n="76">Dum tibi purpureus circuit ora color,</l>
                    <l xml:id="d001l399" n="77">Lactea dum tremulis implentur pectora mammis,</l>
                    <l xml:id="d001l400" n="78">Membra tibi dum sunt candidiora nive,</l>
                    <l xml:id="d001l401" n="79">Si sapis, alterno mecum certabis amore,</l>
                    <l xml:id="d001l402" n="80">Dulcia nocturno proelia Marte geres:</l>
                    <l xml:id="d001l403" n="81">Et mihi forma decens, aetas est apta labori;</l>
                    <l xml:id="d001l404" n="82">Cetera nec desunt digna favore tuo.</l>
                    <lb/>
                </div2>
                <div2 xml:id="001c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d001l405" n="tit.">9. ad Floram</p>
                    <l xml:id="d001l406" n="1">Cur miserum, formosa, fugis, cur temnis amantem,</l>
                    <l xml:id="d001l407" n="2">Candidior tenera frigidiorque nive?</l>
                    <l xml:id="d001l408" n="3">Conspicuae ne adeo tumidam fiducia formae</l>
                    <l xml:id="d001l409" n="4">Te facit, ut scopulis surdior esse velis?</l>
                    <l xml:id="d001l410" n="5">Heu, tibi nota nimis facies tua: causaque fastus</l>
                    <l xml:id="d001l411" n="6">Est speculum tanti, Flora superba, tui,</l>
                    <l xml:id="d001l412" n="7">Quod, nisi compta prius fueris, non aspicis, illinc</l>
                    <l xml:id="d001l413" n="8">Discedis quoniam semper acerba magis.</l>
                    <l xml:id="d001l414" n="9">Sic tibi duritiam, fastum sic forma ministrat</l>
                    <l xml:id="d001l415" n="10">Cognita, sic fidum spernis, iniqua, procum.</l>
                    <l xml:id="d001l416" n="11">Et Venus Anchisem sacro dignata cubili est:</l>
                    <l xml:id="d001l417" n="12">Non homini puduit concubuisse deam,</l>
                    <l xml:id="d001l418" n="13">Sit licet haec reliquis formosior una deabus,</l>
                    <l xml:id="d001l419" n="14">Furta sui quanvis dulcia Martis amet.</l>
                    <l xml:id="d001l420" n="15">Quem latet Aegeriamque Numae, Nereida Phthio</l>
                    <l xml:id="d001l421" n="16">Quisve Thetim nescit concubuisse duci?</l>
                    <l xml:id="d001l422" n="17">Immitis quam poena manet, quae temnit amantes,</l>
                    <l xml:id="d001l423" n="18">Multarum exemplo cautior esse potes.</l>
                    <l xml:id="d001l424" n="19">Quod renuit Daphne Phoebum, Peneia virgo,</l>
                    <l xml:id="d001l425" n="20">Fit laurus duro cortice, nympha prius;</l>
                    <l xml:id="d001l426" n="21">Pana fugit dum stulta deum Syringa, palustres</l>
                    <l xml:id="d001l427" n="22">Vertitur in calamos rusticitate sua;</l>
                    <l xml:id="d001l428" n="23">Montibus elusit nymphas, Cephisius altis,</l>
                    <l xml:id="d001l429" n="24">Nec precibus flecti nec lachrymis potuit;</l>
                    <l xml:id="d001l430" n="25">Exigit ergo ultrix meritas Rhamnusia poenas,</l>
                    <l xml:id="d001l431" n="26">Nanque suae formae captus amore perit;</l>
                    <l xml:id="d001l432" n="27">Aurorae Cephalus stulte connubia liquit,</l>
                    <l xml:id="d001l433" n="28">Ore licet nitido nobilis illa foret;</l>
                    <l xml:id="d001l434" n="29">Indignata dolum nectens dea, Procrin amatam</l>
                    <l xml:id="d001l435" n="30">Fecit ut uxorem perderet ille suam.</l>
                    <l xml:id="d001l436" n="31">Crede mihi, similis tibi sors miserabilis instat,</l>
                    <l xml:id="d001l437" n="32">Ni minuas tantum, Flora, supercilium.</l>
                    <l xml:id="d001l438" n="33">Formosas scelus est odisse Cupidinis arma:</l>
                    <l xml:id="d001l439" n="34">Pulchra quidem nulla est, sit nisi corde pio.</l>
                    <l xml:id="d001l440" n="35">Tu quoque, ne, mea lux, Tuscas spectabilis inter,</l>
                    <l xml:id="d001l441" n="36">Sola, nurus frustra bella puella sies,</l>
                    <l xml:id="d001l442" n="37">Non me despicias, cum sim tibi fidus amator,</l>
                    <l xml:id="d001l443" n="38">Cum per me clarum nomen habere queas.</l>
                    <l xml:id="d001l444" n="39">Nam, nisi tu nostris cantaberis una libellis,</l>
                    <l xml:id="d001l445" n="40">Materiamque meis versibus una dabis,</l>
                    <l xml:id="d001l446" n="41">Quid te forma iuvat, formae si perdere caros,</l>
                    <l xml:id="d001l447" n="42">Stulta, putas annos ac iuvenile decus?</l>
                    <l xml:id="d001l448" n="43">Deficit, heu, furtim rapiturque volatilis aetas,</l>
                    <l xml:id="d001l449" n="44">Labitur et velox non reditura dies.</l>
                    <l xml:id="d001l450" n="45">Perpetuus non est aevi flos: lilia sole</l>
                    <l xml:id="d001l451" n="46">Marcescunt uno, purpureaeque rhosae.</l>
                    <l xml:id="d001l452" n="47">Forsitan ipsa putas me dissimulanter amare</l>
                    <l xml:id="d001l453" n="48">Et dare formosae subdola verba tibi.</l>
                    <l xml:id="d001l454" n="49">Esse mei possunt certissima signa caloris</l>
                    <l xml:id="d001l455" n="50">Et color et macies sedulitasque procax,</l>
                    <l xml:id="d001l456" n="51">Demissi vultus, suspiria, lumina saepe</l>
                    <l xml:id="d001l457" n="52">Humida, quin etiam continuata fides.</l>
                    <l xml:id="d001l458" n="53">Sint mihi dii testes: oculis pulcherrima nostris</l>
                    <l xml:id="d001l459" n="54">Semper es; e cunctis tu mihi sola places.</l>
                    <l xml:id="d001l460" n="55">Me nivea torquent redimiti fronte capilli,</l>
                    <l xml:id="d001l461" n="56">Lumina syderibus lucidiora poli,</l>
                    <l xml:id="d001l462" n="57">Et facies, quae sola meos conturbat ocellos,</l>
                    <l xml:id="d001l463" n="58">Pectora Sithonia candidiora nive.</l>
                    <l xml:id="d001l464" n="59">Te queat, heu, nemo spectare impune puellam,</l>
                    <l xml:id="d001l465" n="60">A quo non ullus vulnere sanus abit!</l>
                    <l xml:id="d001l466" n="61">Hoc quoque non potui infoelix avertere telum,</l>
                    <l xml:id="d001l467" n="62">Quod spiculo fodit pectora nuda suo;</l>
                    <l xml:id="d001l468" n="63">Et licet ipse diu pugnarim, vertere terga</l>
                    <l xml:id="d001l469" n="64">Cogis et ante pedes prostituisse tuos.</l>
                    <l xml:id="d001l470" n="65">Perdere sola potes me, reddere sola beatum:</l>
                    <l xml:id="d001l471" n="66">Elige utrum malis, iam, mea Flora, precor!</l>
                    <l xml:id="d001l472" n="67">Conveniens annis Venus est placidissima nostris -</l>
                    <l xml:id="d001l473" n="68">Formosa es, fateor, sum neque turpis ego -</l>
                    <l xml:id="d001l474" n="69">Florentes ambos iuvenilis coppulat aetas,</l>
                    <l xml:id="d001l475" n="70">Sunt et quas noster solicitarit amor,</l>
                    <l xml:id="d001l476" n="71">Inque meos cupiant amplexus ire: sed una</l>
                    <l xml:id="d001l477" n="72">Me prohibes cunctis, Flora, quod una places.</l>
                    <l xml:id="d001l478" n="73">Ut facie pulchra es, sic debes mitior esse;</l>
                    <l xml:id="d001l479" n="74">Non bene forma simul rusticitasque sedent.</l>
                    <l xml:id="d001l480" n="75">Esto igitur claemens, vultus depone severos:</l>
                    <l xml:id="d001l481" n="76">Iam pia, iam precibus annue, victa, meis!</l>
                    <lb/>
                </div2>
                <div2 xml:id="001c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d001l482" n="tit.">10. ad Floram</p>
                    <l xml:id="d001l483" n="1">Principio vidisse satis pia lumina Florae</l>
                    <l xml:id="d001l484" n="2">Cervicem rhoseam satque videre fuit,</l>
                    <l xml:id="d001l485" n="3">Principio mihi castus amor, quem prorsus alebat</l>
                    <l xml:id="d001l486" n="4">Rustica simplicitas ingenuusque pudor.</l>
                    <l xml:id="d001l487" n="5">Improbus at stimulis me mox dirusque Cupido</l>
                    <l xml:id="d001l488" n="6">Incautum coepit solicitare suis,</l>
                    <l xml:id="d001l489" n="7">Qui mea furtiva paulatim pectora flamma</l>
                    <l xml:id="d001l490" n="8">Occupat, atque frui cetera posse docet.</l>
                    <l xml:id="d001l491" n="9">Ergo cupidinibus tantum rationis habenas,</l>
                    <l xml:id="d001l492" n="10">Arbitrio tantum libera iura dedi,</l>
                    <l xml:id="d001l493" n="11">Ut modo, factus inops penitus rationis et expers,</l>
                    <l xml:id="d001l494" n="12">Eximere, heu, nequeam subdita colla iugo,</l>
                    <l xml:id="d001l495" n="13">At sibi quotidie vires mea magna libido</l>
                    <l xml:id="d001l496" n="14">Vendicat, et partes praeripit usque novas.</l>
                    <l xml:id="d001l497" n="15">Aeger ut indulgens nimium sibi, robora morbo</l>
                    <l xml:id="d001l498" n="16">Adiicit, atque sua confovet arte malum,</l>
                    <l xml:id="d001l499" n="17">Sic ego materiam studui praebere furori</l>
                    <l xml:id="d001l500" n="18">Et capiti insidias imposuisse meo.</l>
                    <l xml:id="d001l501" n="19">Sed licet haec plane norim, nec, fallar amantum</l>
                    <l xml:id="d001l502" n="20">More, tamen nequeo consuluisse mihi:</l>
                    <l xml:id="d001l503" n="21">Ipse volens pereo, me nec medicina iuvare</l>
                    <l xml:id="d001l504" n="22">Ulla potest; renuo, si tamen ulla potest.</l>
                    <l xml:id="d001l505" n="23">Uror et intentus flammis alimenta ministro;</l>
                    <l xml:id="d001l506" n="24">Sponte premor, pressum me tamen esse piget.</l>
                    <l xml:id="d001l507" n="25">Quis modus est igitur tantum sedare furorem,</l>
                    <l xml:id="d001l508" n="26">Quis modus hanc miseram vincere posse vicem?</l>
                    <l xml:id="d001l509" n="27">Siccine fata iubent perimi? Nunquamne querelis</l>
                    <l xml:id="d001l510" n="28">Finis erit nostris? Num sine fine labor?</l>
                    <l xml:id="d001l511" n="29">O Tuscas inter nimium formosa pullas,</l>
                    <l xml:id="d001l512" n="30">Tu ne mihi semper causa doloris eris?</l>
                    <l xml:id="d001l513" n="31">An tibi propterea talem natura decorem,</l>
                    <l xml:id="d001l514" n="32">Et talem faciem, talia membra dedit,</l>
                    <l xml:id="d001l515" n="33">Ut mea continuo vexares pectora morbo</l>
                    <l xml:id="d001l516" n="34">Meque novis posses excruciare modis,</l>
                    <l xml:id="d001l517" n="35">Triste meum posses collum vincire cathenis,</l>
                    <l xml:id="d001l518" n="36">Ac libertatis iura tenere meae?</l>
                    <l xml:id="d001l519" n="37">Ergo age, cum data sit de me tibi summa potestas,</l>
                    <l xml:id="d001l520" n="38">Atque sub imperio sit mea vita tuo:</l>
                    <l xml:id="d001l521" n="39">Aut remove mihi, saeva, faces aut mitior esto,</l>
                    <l xml:id="d001l522" n="40">Et mihi captivo libera colla sine.</l>
                    <l xml:id="d001l523" n="41">Traiice letali vel iam mea pectora ferro,</l>
                    <l xml:id="d001l524" n="42">Iniice mortiferas, Flora superba, manus,</l>
                    <l xml:id="d001l525" n="43">Ne miser hoc diro semper consumar ab igne,</l>
                    <l xml:id="d001l526" n="44">Vivaque perpetuus neu voret ossa rogus,</l>
                    <l xml:id="d001l527" n="45">Postquam aliter tantos nequeo mollisse calores,</l>
                    <l xml:id="d001l528" n="46">Nec causam tantae pellere moestitiae.</l>
                    <l xml:id="d001l529" n="47">Nanque tuis manibus memet periisse iuvabit,</l>
                    <l xml:id="d001l530" n="48">Quae mihi non fuerit gloria visa levis.</l>
                    <l xml:id="d001l531" n="49">Et mea condideris cum frigida membra sepulchro,</l>
                    <l xml:id="d001l532" n="50">Haec tumulo impone verba notata meo:</l>
                    <l xml:id="d001l533" n="51">"Braccius hic situs est nimio consumptus amore,</l>
                    <l xml:id="d001l534" n="52">Intulit huic misero dura puella necem."</l>
                    <lb/>
                </div2>
                <div2 xml:id="001c011" type="carmen" met="E">
                    <head>
                        <abbr>11</abbr>
                    </head>
                    <p xml:id="d001l535" n="tit.">11. carmina Petrarcae in latinum versa</p>
                    <l xml:id="d001l536" n="1">Caesar, honoratae cervicis proditor illi</l>
                    <l xml:id="d001l537" n="2">Postubi Niliacus tristia dona dedit,</l>
                    <l xml:id="d001l538" n="3">Gaudia nota tegens, lachrymas expressit inertes</l>
                    <l xml:id="d001l539" n="4">Ex oculis, docet ut pagina prisca, foras.</l>
                    <l xml:id="d001l540" n="5">Hannibal, imperio postquam tot fluctibus acto.</l>
                    <l xml:id="d001l541" n="6">Sors foret ut vidit facta molesta suo,</l>
                    <l xml:id="d001l542" n="7">Moesta inter, simulans, lachrymosaque lumina, risit,</l>
                    <l xml:id="d001l543" n="8">Ut premeret luctum corde gemente magis.</l>
                    <l xml:id="d001l544" n="9">Sic animus cunctas vario sub tegmine curas</l>
                    <l xml:id="d001l545" n="10">Nunc tegit ore hilari, nunc tegit ore nigro.</l>
                    <l xml:id="d001l546" n="11">Invita quare siquando splene cachinnos</l>
                    <l xml:id="d001l547" n="12">Exprimo, quin etiam carmina siqua cano,</l>
                    <l xml:id="d001l548" n="13">Id facio, quoniam nobis via nulla supersit,</l>
                    <l xml:id="d001l549" n="14">Haec nisi, qua lachrymas tristitiamque tegam.</l>
                    <lb/>
                </div2>
                <div2 xml:id="001c012" type="carmen" met="E">
                    <head>
                        <abbr>12</abbr>
                    </head>
                    <p xml:id="d001l550" n="tit.">12. conqueritur secum</p>
                    <l xml:id="d001l551" n="1">Si video quae damna sequor, quae pestis adurat</l>
                    <l xml:id="d001l552" n="2">Me miserum, nostri quaeve sit esca mali,</l>
                    <l xml:id="d001l553" n="3">Quid facit a vero tantum procul inscius errem,</l>
                    <l xml:id="d001l554" n="4">Quid facit ut penitus sim rationis inops?</l>
                    <l xml:id="d001l555" n="5">Erratum si nosco meum vanumque laborem,</l>
                    <l xml:id="d001l556" n="6">Quid prohibet nequeam iuris ut esse mei?</l>
                    <l xml:id="d001l557" n="7">Si dedit humanos caelum mortalibus actus,</l>
                    <l xml:id="d001l558" n="8">Atque ego fessa iugo solvere colla velim,</l>
                    <l xml:id="d001l559" n="9">Invitum quid me cogit prohibetque volentem,</l>
                    <l xml:id="d001l560" n="10">Quid libertati vim parat usque meae?</l>
                    <l xml:id="d001l561" n="11">Nosco mali causas, morbum me vincere posse</l>
                    <l xml:id="d001l562" n="12">Hunc scio, si vellem: velle tamen nequeo.</l>
                    <l xml:id="d001l563" n="13">Ergo voluntati quae vis tam magna resistit</l>
                    <l xml:id="d001l564" n="14">Arbitrioque adhibet frena proterva meo?</l>
                    <lb/>
                </div2>
                <div2 xml:id="001c013" type="carmen" met="E">
                    <head>
                        <abbr>13</abbr>
                    </head>
                    <p xml:id="d001l565" n="tit.">13. Floram ad amorem hortatur</p>
                    <l xml:id="d001l566" n="1">Tantum insanus amor tuus in me crescit in horas</l>
                    <l xml:id="d001l567" n="2">Et sibi iam tantum possidet ille mei,</l>
                    <l xml:id="d001l568" n="3">Totus ut in te sim iam iam conversus amando,</l>
                    <l xml:id="d001l569" n="4">Atque ego quod fueram sim modo, Flora, quod es.</l>
                    <l xml:id="d001l570" n="5">Intra me videor tenuem resolutus in umbram,</l>
                    <l xml:id="d001l571" n="6">Sensibus et nullis ac sine mente vagus,</l>
                    <l xml:id="d001l572" n="7">Iure tuo ut vitam me corpore ducere credam,</l>
                    <l xml:id="d001l573" n="8">Iure mihi vivo mortua membra putem.</l>
                    <l xml:id="d001l574" n="9">Quandoquidem sine te vitae mihi nulla supersit</l>
                    <l xml:id="d001l575" n="10">Pars, sit et in rebus actio nulla meis,</l>
                    <l xml:id="d001l576" n="11">Quo tua me ducunt vestigia, devehor illuc,</l>
                    <l xml:id="d001l577" n="12">Quo facies, illuc imperiosa trahis.</l>
                    <l xml:id="d001l578" n="13">Nil ago seu meditor quin coram protinus adsis,</l>
                    <l xml:id="d001l579" n="14">Quin tua sint cordi lumina fixa meo.</l>
                    <l xml:id="d001l580" n="15">Te sic perpetua retinemus mente repostam</l>
                    <l xml:id="d001l581" n="16">Atque tenaci adeo me tibi fune ligas,</l>
                    <l xml:id="d001l582" n="17">Te malus ut livor nequeat turpisque vetustas,</l>
                    <l xml:id="d001l583" n="18">Improba, nec saeva mors abolere manu.</l>
                    <l xml:id="d001l584" n="19">Sed prius inverso labentur flumina cursu,</l>
                    <l xml:id="d001l585" n="20">Luna die, noctu sol agitabit equos,</l>
                    <l xml:id="d001l586" n="21">Ante procelloso gaudebunt sydera ponto,</l>
                    <l xml:id="d001l587" n="22">Oderit et fretum piscis, et antra ferae,</l>
                    <l xml:id="d001l588" n="23">Mitia convenientque feris et mollia duris,</l>
                    <l xml:id="d001l589" n="24">Bruma tepens, aestas frigida semper erit,</l>
                    <l xml:id="d001l590" n="25">Denique cuncta prius vertet natura creatrix</l>
                    <l xml:id="d001l591" n="26">Inducetque novum prodigiosa chaos,</l>
                    <l xml:id="d001l592" n="27">Sit potis ex animo quam fors extinguere vultus</l>
                    <l xml:id="d001l593" n="28">Ulla tuos, medio qui mihi corde sedent:</l>
                    <l xml:id="d001l594" n="29">Nestoreos etiam si me contingeret annos</l>
                    <l xml:id="d001l595" n="30">Vivere, non poterit ulla placere magis.</l>
                    <l xml:id="d001l596" n="31">Quare age, cum tecum nos immutabile fatum</l>
                    <l xml:id="d001l597" n="32">Iunxerit, ac sine te vivere posse vetet,</l>
                    <l xml:id="d001l598" n="33">Da mihi te facilem, fastus depone superbos</l>
                    <l xml:id="d001l599" n="34">Et placidas misero porrige, Flora, manus.</l>
                    <l xml:id="d001l600" n="35">Rumpe moras, animique audi pia verba rogantis,</l>
                    <l xml:id="d001l601" n="36">Flecte meis precibus mitia corda libens:</l>
                    <l xml:id="d001l602" n="37">Nulla potest nostro ferri medicina dolori,</l>
                    <l xml:id="d001l603" n="38">Tu nisi quam dederis mota meis lachrymis.</l>
                    <l xml:id="d001l604" n="39">Ne differre velis, fugientia suscipe dona,</l>
                    <l xml:id="d001l605" n="40">Muneribus prudens utere facta bonis,</l>
                    <l xml:id="d001l606" n="41">Dumque licet, lubricos agnoscas utilis annos,</l>
                    <l xml:id="d001l607" n="42">Ne tuus infoelix, stulta, senescat ager;</l>
                    <l xml:id="d001l608" n="43">Nanque dies pereunt tenerae, velut umbra, iuventae,</l>
                    <l xml:id="d001l609" n="44">Obrepit celeri prompta senecta pede.</l>
                    <l xml:id="d001l610" n="45">Ipsa dies formam turpes commutat in annos:</l>
                    <l xml:id="d001l611" n="46">Quae modo formosa est, mox ea turpis erit.</l>
                    <l xml:id="d001l612" n="47">Aethere non rapidus spirat velocius Auster,</l>
                    <l xml:id="d001l613" n="48">Ocius haud caelo fulmina missa cadunt,</l>
                    <l xml:id="d001l614" n="49">Quam subito fugiunt redeuntia tempora nunquam,</l>
                    <l xml:id="d001l615" n="50">Quam celer assidua vertitur hora rota;</l>
                    <l xml:id="d001l616" n="51">Saepe etiam dirae praerumpunt stamina Parcae,</l>
                    <l xml:id="d001l617" n="52">Ante diem saepe mors inopina venit.</l>
                    <l xml:id="d001l618" n="53">Ut flos mane virens suaves emittit odores</l>
                    <l xml:id="d001l619" n="54">Gratus et est oculis, est et odore bonus;</l>
                    <l xml:id="d001l620" n="55">Verum, cum, radiis arescit vespere solis,</l>
                    <l xml:id="d001l621" n="56">Gratus non oculis est, nec odore bonus:</l>
                    <l xml:id="d001l622" n="57">Sic tu, floridulo quae tam nunc ore nitescis,</l>
                    <l xml:id="d001l623" n="58">Grata procis extas, es Venerique bona;</l>
                    <l xml:id="d001l624" n="59">At, cum te viridem mutarit grandior aetas,</l>
                    <l xml:id="d001l625" n="60">Grata procis ullis non eris aut Veneri.</l>
                    <lb/>
                </div2>
                <div2 xml:id="001c014" type="carmen" met="E">
                    <head>
                        <abbr>14</abbr>
                    </head>
                    <p xml:id="d001l626" n="tit.">14. se ipsum increpat</p>
                    <l xml:id="d001l627" n="1">Ergone crudelem sequeris, vesane, puellam,</l>
                    <l xml:id="d001l628" n="2">Quae fugit et fidum spernit inepta procum?</l>
                    <l xml:id="d001l629" n="3">Quid miser ingratam frustra sectaris amicam?</l>
                    <l xml:id="d001l630" n="4">Praecipitem cur te sponte dedisse iuvat?</l>
                    <l xml:id="d001l631" n="5">Nonne vides ut iam, tenues consumpseris arctus,</l>
                    <l xml:id="d001l632" n="6">Et macies toto corpore serpat iners?</l>
                    <l xml:id="d001l633" n="7">Quo ruis, ah demens, quo te furor impius egit?</l>
                    <l xml:id="d001l634" n="8">Sic ne iuvat gravibus te cruciare malis?</l>
                    <l xml:id="d001l635" n="9">Sic ne volens, insane, peris causamque doloris</l>
                    <l xml:id="d001l636" n="10">Tam gravis assiduo, stulte, labore foves?</l>
                    <l xml:id="d001l637" n="11">Cur fragilem tantis lembum revocare procellis</l>
                    <l xml:id="d001l638" n="12">Spernis et adverso te placet ire mari?</l>
                    <l xml:id="d001l639" n="13">Sume animum tandem, prudensque obsiste periclis:</l>
                    <l xml:id="d001l640" n="14">Hanc misero tristem, subtrahe corde luem.</l>
                    <l xml:id="d001l641" n="15">Hanc sine: sunt multae, possis quas laetus amare,</l>
                    <l xml:id="d001l642" n="16">Cum quibus unus amor, ardor et unus erit,</l>
                    <l xml:id="d001l643" n="17">Quae dare vel cupient ultro tibi brachia collo</l>
                    <l xml:id="d001l644" n="18">Et stabilis tecum semper amoris erunt.</l>
                    <l xml:id="d001l645" n="19">Ast alium nunquam posthac iactabitur illa</l>
                    <l xml:id="d001l646" n="20">Incautum tantis implicuisse malis,</l>
                    <l xml:id="d001l647" n="21">Sed moerebit iners, talem quod lusit amantem,</l>
                    <l xml:id="d001l648" n="22">Atque iterum frustra te revocare volet.</l>
                    <l xml:id="d001l649" n="23">At demens, heu heu, cur frustra haec omnia iacto,</l>
                    <l xml:id="d001l650" n="24">Cur levibus ventis irrita verba cano?</l>
                    <l xml:id="d001l651" n="25">Hei mihi, non illi facies est talis, ut ignem,</l>
                    <l xml:id="d001l652" n="26">Quo me corripuit, perdomuisse queam.</l>
                    <l xml:id="d001l653" n="27">Haec nisi, nulla potest nobis formosa videri,</l>
                    <l xml:id="d001l654" n="28">Pulchrior et siqua est, non tamen illa placet:</l>
                    <l xml:id="d001l655" n="29">Candida Flora meos tantum delectat ocellos,</l>
                    <l xml:id="d001l656" n="30">Impedit haec vitae liberioris iter.</l>
                    <l xml:id="d001l657" n="31">Stulte, quid est mirum? Pudor est, qui praestat in illa,</l>
                    <l xml:id="d001l658" n="32">Et facies, gravitas, virgineumque decus.</l>
                    <l xml:id="d001l659" n="33">Haec decet incessu, rhoseo spectabilis ore est,</l>
                    <l xml:id="d001l660" n="34">Telaque luminibus insidiosa iacit.</l>
                    <l xml:id="d001l661" n="35">Syderibus similes oculos instarque micantis</l>
                    <l xml:id="d001l662" n="36">Solis habet, visum quis hebetare queat,</l>
                    <l xml:id="d001l663" n="37">Quis nebulas omnis possit tenebrasque fugare</l>
                    <l xml:id="d001l664" n="38">Inque diem noctes vertere, quando libet;</l>
                    <l xml:id="d001l665" n="39">Estque potens illis quoscunque haec perdere, rursus</l>
                    <l xml:id="d001l666" n="40">Defunctis vitam reddere corporibus.</l>
                    <l xml:id="d001l667" n="41">At, cum virgineum suffuderit ora ruborem,</l>
                    <l xml:id="d001l668" n="42">Dicere tunc ausim pulchrius esse nihil;</l>
                    <l xml:id="d001l669" n="43">Candida cumque comit crispo sua tempora crine,</l>
                    <l xml:id="d001l670" n="44">Per sua cum spargit lactea colla comas,</l>
                    <l xml:id="d001l671" n="45">Tunc lapides mollire queat, tunc saeva furorem</l>
                    <l xml:id="d001l672" n="46">Ponere tune iubeat pectora quaeque suum.</l>
                    <l xml:id="d001l673" n="47">Quam formosa illi facies, frons alta nitensque,</l>
                    <l xml:id="d001l674" n="48">Quam nec parva quidem ruga molesta secat!</l>
                    <l xml:id="d001l675" n="49">Sicque Fluentinas inter formosa puellas</l>
                    <l xml:id="d001l676" n="50">Emicat, ut stellas sol nitet ante alias.</l>
                    <l xml:id="d001l677" n="51">Serra pares miro discernit et ordine dentes,</l>
                    <l xml:id="d001l678" n="52">Qui candore nives aequiparare queant.</l>
                    <l xml:id="d001l679" n="53">Quid referam spetiem mentique gulaeque decorem,</l>
                    <l xml:id="d001l680" n="54">Pectora quid referam, marmoreasque manus?</l>
                    <l xml:id="d001l681" n="55">Pulchra quidem tota est Thyrioque nitentior ostro;</l>
                    <l xml:id="d001l682" n="56">Quodque latet multo pulchrius esse decet.</l>
                    <l xml:id="d001l683" n="57">Aspicit hanc nullus, stimulos quin prorsus amoris</l>
                    <l xml:id="d001l684" n="58">Sentiat urgentes, invideatque viro.</l>
                    <l xml:id="d001l685" n="59">Certatim laudant omnes faciemque comasque,</l>
                    <l xml:id="d001l686" n="60">Miranturque humeros, brachia, colla, manus;</l>
                    <l xml:id="d001l687" n="61">Verbaque laudantur salibus condita facetis,</l>
                    <l xml:id="d001l688" n="62">Dulcia facundis vocibus eloquia,</l>
                    <l xml:id="d001l689" n="63">Ut, quicunque illam cernitque auditque loquentem,</l>
                    <l xml:id="d001l690" n="64">Hanc Charitum matrem dicere iure queat,</l>
                    <l xml:id="d001l691" n="65">Corneliam possit Grachorum dicere matrem,</l>
                    <l xml:id="d001l692" n="66">Cuius ab ore velut Attica mella f1uunt.</l>
                    <l xml:id="d001l693" n="67">Praeterea digitis citharam sic pulsat eburnis,</l>
                    <l xml:id="d001l694" n="68">Ut rapidis possit sistere flumen aquis,</l>
                    <l xml:id="d001l695" n="69">Possit ut infernis Manes accersere tristes</l>
                    <l xml:id="d001l696" n="70">Sedibus, atque canis ora trisulca feri.</l>
                    <l xml:id="d001l697" n="71">Sic canit ut Syren, possitque ut saxa movere,</l>
                    <l xml:id="d001l698" n="72">Et mulcere feras, vincere Pieridas.</l>
                    <l xml:id="d001l699" n="73">Haec dea, vel saltem nympha est superumque propago,</l>
                    <l xml:id="d001l700" n="74">Coniugio tantum digna puella Iovis.</l>
                    <l xml:id="d001l701" n="75">I nunc, atque adeo praestantem, stulte, puellam</l>
                    <l xml:id="d001l702" n="76">Desere; conceptas, i modo, pone faces.</l>
                    <lb/>
                </div2>
                <div2 xml:id="001c015" type="carmen" met="E">
                    <head>
                        <abbr>15</abbr>
                    </head>
                    <p xml:id="d001l703" n="tit.">15. ad Amorem conqueritur</p>
                    <l xml:id="d001l704" n="1">Quid me tam longo miserum consumere bello</l>
                    <l xml:id="d001l705" n="2">Te iuvat, o capitis hostis acerbe mei?</l>
                    <l xml:id="d001l706" n="3">Assiduis quare torques mea pectora flammis,</l>
                    <l xml:id="d001l707" n="4">Nec requiem capiant languida membra sinis?</l>
                    <l xml:id="d001l708" n="5">Tu ne novas adeo semper, deus improbe, tendes</l>
                    <l xml:id="d001l709" n="6">Insidias misero pernitiemque mihi,</l>
                    <l xml:id="d001l710" n="7">Ut requiem tanto nullam velis esse labori,</l>
                    <l xml:id="d001l711" n="8">Sed terere assidua pectora nostra rota?</l>
                    <l xml:id="d001l712" n="9">Nonne diu, nimiumque diu, crudelia corde</l>
                    <l xml:id="d001l713" n="10">Vulnera gestavi, saeve Cupido, tua?</l>
                    <l xml:id="d001l714" n="11">Vix mea bis septem messes conspexerat aetas</l>
                    <l xml:id="d001l715" n="12">Et lanugo meis non erat ulla genis,</l>
                    <l xml:id="d001l716" n="13">Cum tua me tenerum traxisti in castra rudemque</l>
                    <l xml:id="d001l717" n="14">Teque sequi cogis militiamque tuam.</l>
                    <l xml:id="d001l718" n="15">Et modo ter nonum vitae traducimus annum,</l>
                    <l xml:id="d001l719" n="16">Terque novem soles lumina nostra vident,</l>
                    <l xml:id="d001l720" n="17">Ex illo duram cogis me ducere vitam,</l>
                    <l xml:id="d001l721" n="18">Et mea, crudelis, devorat ossa calor.</l>
                    <l xml:id="d001l722" n="19">Iamque adeo infoelix ego sum consumptus amando,</l>
                    <l xml:id="d001l723" n="20">Hoc onus ut cupiam ponere morte grave;</l>
                    <l xml:id="d001l724" n="21">Nanque mori satius, plenam quam ducere vitam</l>
                    <l xml:id="d001l725" n="22">Mortibus, et leti mille subire vias;</l>
                    <l xml:id="d001l726" n="23">Atque minus laedit subito pulsarier ictu</l>
                    <l xml:id="d001l727" n="24">Assiduo vulnus quam trepidare metu.</l>
                    <l xml:id="d001l728" n="25">Te tamen ulla mei pietas movet, improbe, nusquam:</l>
                    <l xml:id="d001l729" n="26">Perfide, quid mecum tam fera bella geris?</l>
                    <l xml:id="d001l730" n="27">Non adamante, puer, circundata pectora duro</l>
                    <l xml:id="d001l731" n="28">Sunt mihi, nec circum stat mea corda silex.</l>
                    <l xml:id="d001l732" n="29">Emoniae non sunt artes, nec Phasidos herbae,</l>
                    <l xml:id="d001l733" n="30">Philtra minus, nec sunt Marsa venena mihi,</l>
                    <l xml:id="d001l734" n="31">Ipse quibus valeam duram flexisse puellam,</l>
                    <l xml:id="d001l735" n="32">Vel facere ut victas porrigat illa manus.</l>
                    <l xml:id="d001l736" n="33">O ego quam, malim bustum nunc marmoris esse</l>
                    <l xml:id="d001l737" n="34">Atque etiam nullis sensibus esse miser,</l>
                    <l xml:id="d001l738" n="35">Stare vel in mediis undis immobile saxum</l>
                    <l xml:id="d001l739" n="36">Aequoris et liquidas frangere linter aquas,</l>
                    <l xml:id="d001l740" n="37">Quam mea perpetuis ageretur cymba procellis</l>
                    <l xml:id="d001l741" n="38">Et iactaretur fluctibus assiduis!</l>
                    <l xml:id="d001l742" n="39">Desine, saeve puer, neu me crudelius ure,</l>
                    <l xml:id="d001l743" n="40">Ulteriusque tua neu preme corda face.</l>
                    <l xml:id="d001l744" n="41">Sum satis expertus quam sint tua fortia facta,</l>
                    <l xml:id="d001l745" n="42">Quantaque vis animo, robora quanta tuo.</l>
                    <l xml:id="d001l746" n="43">Novimus heroas cunctos hominesque deosque</l>
                    <l xml:id="d001l747" n="44">Viribus imbelles succubuisse tuis.</l>
                    <l xml:id="d001l748" n="45">Me quoque vicisti: fateor nil fortius armis</l>
                    <l xml:id="d001l749" n="46">Esse tuis, ac te vincere posse nihil.</l>
                    <l xml:id="d001l750" n="47">Non ego saevitiamque tuam durosque labores</l>
                    <l xml:id="d001l751" n="48">Amplius infoelix, non ego ferre queo.</l>
                    <l xml:id="d001l752" n="49">O igitur, dexter, tantos extingue calores</l>
                    <l xml:id="d001l753" n="50">Et medicam nobis ocius affer opem!</l>
                    <l xml:id="d001l754" n="51">Per pharetras arcusque tuos validasque sagictas,</l>
                    <l xml:id="d001l755" n="52">Perque tuum numen imperiumque rogo:</l>
                    <l xml:id="d001l756" n="53">Effice, si precibus, lachrymis si flecteris ullis,</l>
                    <l xml:id="d001l757" n="54">Ut sit pulchra minus vel pia Flora magis.</l>
                    <l xml:id="d001l758" n="55">Longius at si te miserum delectat amantem</l>
                    <l xml:id="d001l759" n="56">Urere, meque novis solicitare modis,</l>
                    <l xml:id="d001l760" n="57">Et si perpetuo me vis cruciare labore,</l>
                    <l xml:id="d001l761" n="58">Nec spatium tantis vis superesse malis,</l>
                    <l xml:id="d001l762" n="59">Quid cessas igitur finem properare cadenti,</l>
                    <l xml:id="d001l763" n="60">Quin celeri potius perdere morte velis,</l>
                    <l xml:id="d001l764" n="61">Quam variis nostrae producere tempora vitae</l>
                    <l xml:id="d001l765" n="62">Suppliciis, omni deteriora nece?</l>
                    <l xml:id="d001l766" n="63">Ergo iube in cineres vertant se membra rogales,</l>
                    <l xml:id="d001l767" n="64">Et cita mors arctus occupet una meos;</l>
                    <l xml:id="d001l768" n="65">Et, vacuas postquam fuero dilapsus in umbras,</l>
                    <l xml:id="d001l769" n="66">Pallida fac talis contegat ossa lapis:</l>
                    <l xml:id="d001l770" n="67">"Braccius hac humili positus requiescit in urna</l>
                    <l xml:id="d001l771" n="68">Quo cum bella diu fortia gessit amor.</l>
                    <l xml:id="d001l772" n="69">Victus ab hoc tandem est, qui vincit cetera; telis</l>
                    <l xml:id="d001l773" n="70">Illius infoelix obrutus occubuit".</l>
                    <lb/>
                </div2>
                <div2 xml:id="001c016" type="carmen" met="E">
                    <head>
                        <abbr>16</abbr>
                    </head>
                    <p xml:id="d001l774" n="tit.">16. invehitur in somnum</p>
                    <l xml:id="d001l775" n="1">Nonne satis nostrum lux nutrit iniqua dolorem,</l>
                    <l xml:id="d001l776" n="2">Nonne dies extant ad mala nostra satis,</l>
                    <l xml:id="d001l777" n="3">Quod mihi, nox, etiam capses ac vincula tendis,</l>
                    <l xml:id="d001l778" n="4">Vincula quod mihi, nox, insidiasque paras?</l>
                    <l xml:id="d001l779" n="5">Somne, quid heu fallax totiens alimenta furori</l>
                    <l xml:id="d001l780" n="6">Materiamque igni suggeris ipse meo?</l>
                    <l xml:id="d001l781" n="7">Saepe etenim per te videor lasciva puellae</l>
                    <l xml:id="d001l782" n="8">Basia candidulis figere nocte genis,</l>
                    <l xml:id="d001l783" n="9">Per te saepe meis visa est iacuisse lacertis,</l>
                    <l xml:id="d001l784" n="10">Saepe etiam lateri iuncta fuisse meo,</l>
                    <l xml:id="d001l785" n="11">Est quoque visa imo suspiria ducere corde</l>
                    <l xml:id="d001l786" n="12">Dicere: 'Me miseram, Braccius urit amans',</l>
                    <l xml:id="d001l787" n="13">Et mihi blanditias optataque dicere verba,</l>
                    <l xml:id="d001l788" n="14">Delitias et me visa vocare suas;</l>
                    <l xml:id="d001l789" n="15">Oscula quin etiam molli confundere lingua</l>
                    <l xml:id="d001l790" n="16">Lubrica, sola meae causa, futura necis.</l>
                    <l xml:id="d001l791" n="17">Plura referre pudet, quae sint licet omnia vana,</l>
                    <l xml:id="d001l792" n="18">Pectora nostra tamen certa sagicta ferit.</l>
                    <l xml:id="d001l793" n="19">Quid mecum, insidiose, tibi? Quid gaudia falsis</l>
                    <l xml:id="d001l794" n="20">Ludis imaginibus, pernitiose, mea?</l>
                    <l xml:id="d001l795" n="21">Quid prohibes sana memet dormire quiete?</l>
                    <l xml:id="d001l796" n="22">Cur animum noctu cogis adesse vagum?</l>
                    <l xml:id="d001l797" n="23">Hei mihi quod, lassis dulcem praebere quietem</l>
                    <l xml:id="d001l798" n="24">Quique levare solet corpora fessa, sopor,</l>
                    <l xml:id="d001l799" n="25">Ille novas nostro vires superaddit amori,</l>
                    <l xml:id="d001l800" n="26">Atque mihi causa est cur mage tristis amem,</l>
                    <l xml:id="d001l801" n="27">Quandoquidem nulla possum requiescere nocte</l>
                    <l xml:id="d001l802" n="28">Quin aliquid nostris nexibus addat amor:</l>
                    <l xml:id="d001l803" n="29">Sed, postquam sensus deludunt somnia nostros,</l>
                    <l xml:id="d001l804" n="30">Utilius nobis evigilasse foret.</l>
                    <l xml:id="d001l805" n="31">Nil te, Somne, magis miseros frustratur amantes,</l>
                    <l xml:id="d001l806" n="32">Somne, pharetrati lusus et arma dei:</l>
                    <l xml:id="d001l807" n="33">Ipse, die siquis praeduros solvere nodos</l>
                    <l xml:id="d001l808" n="34">Tentat amans certa se ratione tuens,</l>
                    <l xml:id="d001l809" n="35">Corda novis rursus vincis tu nocte cathenis</l>
                    <l xml:id="d001l810" n="36">Et faculis mira subiicis arte faces;</l>
                    <l xml:id="d001l811" n="37">Insuper iratam dominam vultuque minacem</l>
                    <l xml:id="d001l812" n="38">Concilias, arctus dum sopor altus habet.</l>
                    <l xml:id="d001l813" n="39">Vidi ego qui, factus longo post tempore victor,</l>
                    <l xml:id="d001l814" n="40">Dira Cupidineae fregerat arma manus,</l>
                    <l xml:id="d001l815" n="41">Vani duntaxat lusum sub imagine somni,</l>
                    <l xml:id="d001l816" n="42">Rursus, amor, castris aera merere tuis.</l>
                    <l xml:id="d001l817" n="43">Ergo tuae si stat menti sententia talis,</l>
                    <l xml:id="d001l818" n="44">Flora sit ut per te saepe videnda mihi,</l>
                    <l xml:id="d001l819" n="45">Coniunctis Manibus, precibus si tangeris ullis,</l>
                    <l xml:id="d001l820" n="46">Caelicolas inter Somne relate deos:</l>
                    <l xml:id="d001l821" n="47">Iratam solum dominam vultuque minacem</l>
                    <l xml:id="d001l822" n="48">Mi referas duram difficilemque, precor,</l>
                    <l xml:id="d001l823" n="49">Extremi tandem mihi ne sis causa furoris,</l>
                    <l xml:id="d001l824" n="50">Neve mori tandem cogar amore miser.</l>
                    <lb/>
                </div2>
                <div2 xml:id="001c017" type="carmen" met="E">
                    <head>
                        <abbr>17</abbr>
                    </head>
                    <p xml:id="d001l825" n="tit.">17. ad Floram gratulatio consecuti desiderii</p>
                    <l xml:id="d001l826" n="1">Tandem optata meis fulsit lux candida votis,</l>
                    <l xml:id="d001l827" n="2">Venit post miseros una beata dies:</l>
                    <l xml:id="d001l828" n="3">Flora meas tandem est longas miserata querelas,</l>
                    <l xml:id="d001l829" n="4">Audiit assiduas facta benigna preces.</l>
                    <l xml:id="d001l830" n="5">Advenit iucunda quies memorabilis omni</l>
                    <l xml:id="d001l831" n="6">Tempore, carminibus saepe notanda meis.</l>
                    <l xml:id="d001l832" n="7">O mihi lux merito niveis numeranda lapillis,</l>
                    <l xml:id="d001l833" n="8">Delitias inter semper habenda meas!</l>
                    <l xml:id="d001l834" n="9">O mihi lux superum nutu concessa benigno,</l>
                    <l xml:id="d001l835" n="10">O faustos inter lux redigenda dies,</l>
                    <l xml:id="d001l836" n="11">Qua mihi vel dabitur nunquam foelicior ulla</l>
                    <l xml:id="d001l837" n="12">Eveniet posthac candida nulla magis,</l>
                    <l xml:id="d001l838" n="13">Sole magis splendens, radiis cum fulget obortis,</l>
                    <l xml:id="d001l839" n="14">Sydere lucidior, candidiorque nive!</l>
                    <l xml:id="d001l840" n="15">O lux, cui similis mihi si contingat amanti</l>
                    <l xml:id="d001l841" n="16">Altera, me superis feceris esse parem -</l>
                    <l xml:id="d001l842" n="17">Nam mea tum latis non mutem gaudia regnis,</l>
                    <l xml:id="d001l843" n="18">Nulla mea certe gloria maior erit -,</l>
                    <l xml:id="d001l844" n="19">Foelix ille quidem, placidam est qui nactus amicam,</l>
                    <l xml:id="d001l845" n="20">Foelix, cui dominae ianua blanda patet!</l>
                    <l xml:id="d001l846" n="21">Non mihi si dono Florentia tota daretur</l>
                    <l xml:id="d001l847" n="22">Ac fierem princeps solus in urbe mea,</l>
                    <l xml:id="d001l848" n="23">Promissam domina tentarem spernere noctem,</l>
                    <l xml:id="d001l849" n="24">Dulcia desererem dona parata mihi.</l>
                    <l xml:id="d001l850" n="25">O ego quae vidi, feci, tetigique, tulique,</l>
                    <l xml:id="d001l851" n="26">Haec animo nunquam sunt abitura meo:</l>
                    <l xml:id="d001l852" n="27">Singula quae posset vel mens comprehendere nulla,</l>
                    <l xml:id="d001l853" n="28">Pagina vel doctis nulla referre notis,</l>
                    <l xml:id="d001l854" n="29">Quae tantum meminisse iuvat, ut nulla voluptas</l>
                    <l xml:id="d001l855" n="30">Extiterit maior, sitque futura mihi.</l>
                    <l xml:id="d001l856" n="31">Attalicos alii nummos, ac divitis aurum</l>
                    <l xml:id="d001l857" n="32">Possideant Croesi, lataque regna petant,</l>
                    <l xml:id="d001l858" n="33">Ipse ego, dum teneras potero tetigisse papillas,</l>
                    <l xml:id="d001l859" n="34">Dum Veneris facili sumere poma manu,</l>
                    <l xml:id="d001l860" n="35">Suppositos et dum potero pressisse lacertos,</l>
                    <l xml:id="d001l861" n="36">Et dum furtivum carpere basiolum,</l>
                    <l xml:id="d001l862" n="37">Cetera despiciam, nec me res ulla movebit:</l>
                    <l xml:id="d001l863" n="38">Haec ego divitias imperiumque puto.</l>
                    <l xml:id="d001l864" n="39">Talia vos nobis concedite gaudia, divi,</l>
                    <l xml:id="d001l865" n="40">Saepe, et opes aliis imperiumque date.</l>
                    <l xml:id="d001l866" n="41">At tibi pro meritis quae munera digna rependam,</l>
                    <l xml:id="d001l867" n="42">Flora, tuis, gratus quae tibi dona feram?</l>
                    <l xml:id="d001l868" n="43">Nam tibi si quicquid tellure includitur auri,</l>
                    <l xml:id="d001l869" n="44">Fert Tartesiaci quicquid harena Tagi</l>
                    <l xml:id="d001l870" n="45">Donarem - tantum tibi nos debere fatemur -</l>
                    <l xml:id="d001l871" n="46">Officio facerem non satis ipse meo:</l>
                    <l xml:id="d001l872" n="47">Sed me perpetuis devinctum nexibus, omne</l>
                    <l xml:id="d001l873" n="48">In tempus voveo, cara puella, tibi;</l>
                    <l xml:id="d001l874" n="49">Iusseris et si me nudos Garamantas et Indos</l>
                    <l xml:id="d001l875" n="50">Ire vel ad Tanaim Sauromatasque feros,</l>
                    <l xml:id="d001l876" n="51">Multa viae non me terrebunt tedia longae,</l>
                    <l xml:id="d001l877" n="52">Tardabitque meum nec labor ullus iter.</l>
                    <lb/>
                </div2>
                <div2 xml:id="001c018" type="carmen" met="E">
                    <head>
                        <abbr>18</abbr>
                    </head>
                    <p xml:id="d001l878" n="tit.">18. Amoris servitium</p>
                    <l xml:id="d001l879" n="1">Esse quid hoc dicam, nisi sit vesana cupido,</l>
                    <l xml:id="d001l880" n="2">Sit nisi praecipitans indomitusque furor?</l>
                    <l xml:id="d001l881" n="3">En amo, re tandem potior laetorque cupita:</l>
                    <l xml:id="d001l882" n="4">Venit in amplexus cara puella meos;</l>
                    <l xml:id="d001l883" n="5">Quin aditus ad se raro negat illa roganti,</l>
                    <l xml:id="d001l884" n="6">Atque est ad nutus officiosa meos.</l>
                    <l xml:id="d001l885" n="7">Me colit ac reliquis unum praeponit amantem,</l>
                    <l xml:id="d001l886" n="8">Nulla viget maior pectore cura suo;</l>
                    <l xml:id="d001l887" n="9">Me vocat illa suum regem dominumque salutat,</l>
                    <l xml:id="d001l888" n="10">Et sibi me iurat carius esse nihil.</l>
                    <l xml:id="d001l889" n="11">Saepe deos illi me servent fida precatur,</l>
                    <l xml:id="d001l890" n="12">Quaeque suis votis numina solicitans.</l>
                    <l xml:id="d001l891" n="13">Blanditiis mecum certat vincique reluctat,</l>
                    <l xml:id="d001l892" n="14">Optat amore suo me retinere diu;</l>
                    <l xml:id="d001l893" n="15">Nec mea rivalis conturbat gaudia quisquam:</l>
                    <l xml:id="d001l894" n="16">Flora procos temnit, altera Penelope.</l>
                    <l xml:id="d001l895" n="17">Et tamen insani sunt omnia plena timoris,</l>
                    <l xml:id="d001l896" n="18">Solicita nunquam suspitione vaco.</l>
                    <l xml:id="d001l897" n="19">Dum fruor, interea me mille pericla futuri</l>
                    <l xml:id="d001l898" n="20">Visa mei torquent invidiosa boni;</l>
                    <l xml:id="d001l899" n="21">Et quod possideo vereor cito perdere posse,</l>
                    <l xml:id="d001l900" n="22">Cum res nulla diu firmior esse queat.</l>
                    <l xml:id="d001l901" n="23">Haec bona tot forsan subitus mihi casus amanti</l>
                    <l xml:id="d001l902" n="24">Eripiet - mecum saepe loquor tacitus -,</l>
                    <l xml:id="d001l903" n="25">Forsitan et livor nocuus mihi retia tendit,</l>
                    <l xml:id="d001l904" n="26">Sors quoque me miserum, sors inimica manet.</l>
                    <l xml:id="d001l905" n="27">Nunc queror: heu, quanvis mea sit modo Flora, timendum est</l>
                    <l xml:id="d001l906" n="28">Ne cras illa quidem facta sit alterius;</l>
                    <l xml:id="d001l907" n="29">Nunc timeo ne me fastidiat, inque priorem</l>
                    <l xml:id="d001l908" n="30">Duritiam redeat, rustica ut ante fuit;</l>
                    <l xml:id="d001l909" n="31">Prodita me vexant nimium modo iura pudoris</l>
                    <l xml:id="d001l910" n="32">Et laedi vereor artibus ipse meis.</l>
                    <l xml:id="d001l911" n="33">Tristior at solito nobis siquando videtur,</l>
                    <l xml:id="d001l912" n="34">Sentio tunc diro vulnere corda premi;</l>
                    <l xml:id="d001l913" n="35">Sique domi festis se continet illa diebus,</l>
                    <l xml:id="d001l914" n="36">Hei mihi, curarum milia quanta nocent -</l>
                    <l xml:id="d001l915" n="37">Dicimus: aegrotat, sive est irata, vel ardor</l>
                    <l xml:id="d001l916" n="38">Hanc aliquis coepit solicitare novus -;</l>
                    <l xml:id="d001l917" n="39">Lumine si praeter solitum me forte minaci</l>
                    <l xml:id="d001l918" n="40">Aspicit, omne mihi tunc perit ingenium,</l>
                    <l xml:id="d001l919" n="41">Frigidus et circum trepidat praecordia sanguis,</l>
                    <l xml:id="d001l920" n="42">Supplicium maius tunc milii morte subit;</l>
                    <l xml:id="d001l921" n="43">Durior at nostris siquando nutibus obstat,</l>
                    <l xml:id="d001l922" n="44">Qui vivant, reliquis sum miser ipse magis;</l>
                    <l xml:id="d001l923" n="45">Interdum niveo si pallor inhaeserit ore,</l>
                    <l xml:id="d001l924" n="46">Aggreditur quantus pectora nostra dolor;</l>
                    <l xml:id="d001l925" n="47">Si socia adfuerit non cognita, lena timemus</l>
                    <l xml:id="d001l926" n="48">Ne sit ab impuro fallere missa proco.</l>
                    <l xml:id="d001l927" n="49">Dispeream, si ferre queo det ut oscula mater,</l>
                    <l xml:id="d001l928" n="50">Si solito hanc frater laetior inspiciat;</l>
                    <l xml:id="d001l929" n="51">Invideo, secum quod dormiat illa sorori,</l>
                    <l xml:id="d001l930" n="52">Tangere quod dominae pectora nuda licet.</l>
                    <l xml:id="d001l931" n="53">Omnia me laedunt, timeo secura, fateri</l>
                    <l xml:id="d001l932" n="54">Cuncta pudet ne sim fabula nota nimis:</l>
                    <l xml:id="d001l933" n="55">Tam grave servitium miseros comitatur amantes,</l>
                    <l xml:id="d001l934" n="56">Implicat et dire tam grave colla iugum!</l>
                    <l xml:id="d001l935" n="57">A me siquis amor quid sit nunc forte requirat,</l>
                    <l xml:id="d001l936" n="58">Is mea verba, precor, pondus habere putet:</l>
                    <l xml:id="d001l937" n="59">Est amor immitis speties male sana furoris;</l>
                    <l xml:id="d001l938" n="60">Solus amor nescit rebus habere modum.</l>
                    <lb/>
                </div2>
                <div2 xml:id="001c019" type="carmen" met="E">
                    <head>
                        <abbr>19</abbr>
                    </head>
                    <p xml:id="d001l939" n="tit.">19. Flora loquitur</p>
                    <l xml:id="d001l940" n="1">Me miseram, quales torserunt corda dolores,</l>
                    <l xml:id="d001l941" n="2">Aegrotum cum te fama proterva refert:</l>
                    <l xml:id="d001l942" n="3">Ilicet heu, vittae frontisque honore soluto,</l>
                    <l xml:id="d001l943" n="4">Discrucior mentis ac rationis inops.</l>
                    <l xml:id="d001l944" n="5">Haud aliter subitus consternat pectora langor</l>
                    <l xml:id="d001l945" n="6">Vitalisque suum, deserit aura locum,</l>
                    <l xml:id="d001l946" n="7">Quam cito contabuit moribundo in pectore sanguis</l>
                    <l xml:id="d001l947" n="8">Frigidus, exanimis sumque relicta solo.</l>
                    <l xml:id="d001l948" n="9">Ast, ubi vix tandem mihimet sum reddita, obortae</l>
                    <l xml:id="d001l949" n="10">Ore natant lachrymae subsequiturque rigor.</l>
                    <l xml:id="d001l950" n="11">Heu, timui ne te graviora incendia febris</l>
                    <l xml:id="d001l951" n="12">Corriperent, morbi neu tibi causa forent.</l>
                    <l xml:id="d001l952" n="13">Si te febris habet similis me febris habebit:</l>
                    <l xml:id="d001l953" n="14">Aegrotem, si tu protinus aeger eris.</l>
                    <l xml:id="d001l954" n="15">Nanque eadem fortuna mihi est, vitaeque futurus</l>
                    <l xml:id="d001l955" n="16">Terminus, inque tua sors mea certa sedet.</l>
                    <l xml:id="d001l956" n="17">Te quicunque manet casus, me fata subire</l>
                    <l xml:id="d001l957" n="18">Hunc statuere, pares disposuere vices.</l>
                    <l xml:id="d001l958" n="19">Dii prohibete nefas igitur: nanque una duobus</l>
                    <l xml:id="d001l959" n="20">Mors foret, utrisque par foret exitium.</l>
                    <l xml:id="d001l960" n="21">Hunc servate, precor: procul, o procul, atra, recede,</l>
                    <l xml:id="d001l961" n="22">Atropos, atque tuas contine saeva manus.</l>
                    <l xml:id="d001l962" n="23">Num te dira pudet febris temerariaque et audax</l>
                    <l xml:id="d001l963" n="24">Egregium iuvenem sic voluisse premi?</l>
                    <l xml:id="d001l964" n="25">Vos, quibus est vatum tutela et cura novorum,</l>
                    <l xml:id="d001l965" n="26">Phoebe volens adsis, Bassareuque fave;</l>
                    <l xml:id="d001l966" n="27">Et quae Parnaso gaudetis fonte, sorores,</l>
                    <l xml:id="d001l967" n="28">Vocalis citharae tuque repertor, ades:</l>
                    <l xml:id="d001l968" n="29">Pellite torrentes aestus, violentaque febris</l>
                    <l xml:id="d001l969" n="30">Spicula propitia frangite, quaeso, manu.</l>
                    <l xml:id="d001l970" n="31">Vester alumnus erit, cuius facundia grandis</l>
                    <l xml:id="d001l971" n="32">Largius amne fluet ex Helicone sacro;</l>
                    <l xml:id="d001l972" n="33">Regia bella canet, Mavortia nobilis arma,</l>
                    <l xml:id="d001l973" n="34">Ac teneros elegos Pindaricosque modos.</l>
                    <l xml:id="d001l974" n="35">Alma Venus, succurre tuo, mitissima, vati,</l>
                    <l xml:id="d001l975" n="36">Neu sine delitias sic laborare tuas;</l>
                    <l xml:id="d001l976" n="37">Dulciter hic blandos quoniam sic ludit amores,</l>
                    <l xml:id="d001l977" n="38">Molliat ut precibus pectora dura suis.</l>
                    <l xml:id="d001l978" n="39">Ipsa ego, qua fuerat minus exorabilis ante</l>
                    <l xml:id="d001l979" n="40">Nulla, tamen flector carmine victa suo.</l>
                    <l xml:id="d001l980" n="41">Incolumem nobis igitur si reddes amantem,</l>
                    <l xml:id="d001l981" n="42">Pro meritis aram talibus instituam,</l>
                    <l xml:id="d001l982" n="43">Effundamque preces ae vota solemnia solvam,</l>
                    <l xml:id="d001l983" n="44">Et te perpetua relligione colam.</l>
                    <lb/>
                </div2>
                <div2 xml:id="001c020" type="carmen" met="E">
                    <head>
                        <abbr>20</abbr>
                    </head>
                    <p xml:id="d001l984" n="tit.">20. responsum</p>
                    <l xml:id="d001l985" n="1">Dum male me vexat febris, dum magnus adurit</l>
                    <l xml:id="d001l986" n="2">Aestus et in vitam vim parat ille meam,</l>
                    <l xml:id="d001l987" n="3">Dumque mihi superest spes nulla aut parva salutis,</l>
                    <l xml:id="d001l988" n="4">Iam miser ut leto proximus ipse forem,</l>
                    <l xml:id="d001l989" n="5">Ecce, Venus subito, gemmis auroque decora,</l>
                    <l xml:id="d001l990" n="6">Fassa suum numen, constitit ante torum.</l>
                    <l xml:id="d001l991" n="7">Qualis in obscura lucet fax candida nocte,</l>
                    <l xml:id="d001l992" n="8">Seu renidet Titan nubibus in mediis,</l>
                    <l xml:id="d001l993" n="9">Alma Venus talis fulsit splendore corusco,</l>
                    <l xml:id="d001l994" n="10">Hosque mihi rhoseo protulit ore modos:</l>
                    <l xml:id="d001l995" n="11">"Sum dea, ne dubita, venio quae nuper Olympo</l>
                    <l xml:id="d001l996" n="12">Sydereo, spuma quae feror orta maris.</l>
                    <l xml:id="d001l997" n="13">Me lachrymae tetigere tuae, fletusque puellae</l>
                    <l xml:id="d001l998" n="14">Aedibus e superis huc rapuere pii:</l>
                    <l xml:id="d001l999" n="15">Illa quidem pulchra facie spectanda vel una</l>
                    <l xml:id="d001l1000" n="16">Aethereos possit solicitare deos.</l>
                    <l xml:id="d001l1001" n="17">Oscula sunt illi vernos redolentia flores,</l>
                    <l xml:id="d001l1002" n="18">Hyblaeos sapiunt dulcia verba favos;</l>
                    <l xml:id="d001l1003" n="19">Est cui purpureo suffusus corpore candor,</l>
                    <l xml:id="d001l1004" n="20">Pestanis credas lilia mixta rhosis.</l>
                    <l xml:id="d001l1005" n="21">Illa Iovis possit fulmen mollire parentis,</l>
                    <l xml:id="d001l1006" n="22">Herculea clavam surripuisse manu;</l>
                    <l xml:id="d001l1007" n="23">Ob quam dura suam rabiem deponere Colchis</l>
                    <l xml:id="d001l1008" n="24">Mitis et hanc propter Cerberus esse queat;</l>
                    <l xml:id="d001l1009" n="25">Ipse furens Athamas crudeles flecteret arcus,</l>
                    <l xml:id="d001l1010" n="26">Atque iram Procne protinus exueret.</l>
                    <l xml:id="d001l1011" n="27">Haec igitur terris cum sit mea maxima cura,</l>
                    <l xml:id="d001l1012" n="28">Illius assiduas sum miserata preces.</l>
                    <l xml:id="d001l1013" n="29">Fortunate nimis tali dilecte puella,</l>
                    <l xml:id="d001l1014" n="30">Est quae inter Tuscas gloria prima nurus:</l>
                    <l xml:id="d001l1015" n="31">Hanc mihi tu propter curae es non ipse minori,</l>
                    <l xml:id="d001l1016" n="32">Nec te dissimili prosequimur studio-</l>
                    <l xml:id="d001l1017" n="33">Veni igitur latura tibi, Iove nempe volente,</l>
                    <l xml:id="d001l1018" n="34">Auxilium, medicas impositura manus."</l>
                    <l xml:id="d001l1019" n="35">Dixerat, et placido pressit mea lumina somno,</l>
                    <l xml:id="d001l1020" n="36">Ac simul invisit sydera celsa poli.</l>
                    <l xml:id="d001l1021" n="37">Dormieram paulum, subito mea pectora sensi</l>
                    <l xml:id="d001l1022" n="38">Robore inassueto convaluisse mihi.</l>
                    <l xml:id="d001l1023" n="39">Plurimus haud aliter lympha restinguitur ignis</l>
                    <l xml:id="d001l1024" n="40">Apposita, rapidum nec magis urget opus,</l>
                    <l xml:id="d001l1025" n="41">Consumptum febris quam mox extincta reliquit:</l>
                    <l xml:id="d001l1026" n="42">Pristinus ingreditur pectora tota vigor.</l>
                    <l xml:id="d001l1027" n="43">Ereptus vitae sic sum discrimine votis,</l>
                    <l xml:id="d001l1028" n="44">Flora, tuis; certa est sic mihi parta salus.</l>
                    <l xml:id="d001l1029" n="45">Per te vivo equidem, per te revocatus ab Orcho</l>
                    <l xml:id="d001l1030" n="46">Aetherea rursus, lux mea, luce fruor.</l>
                    <l xml:id="d001l1031" n="47">Obvenient nobis vitae quae tempora posthac,</l>
                    <l xml:id="d001l1032" n="48">Haec ego iure uni debeo cuncta tibi.</l>
                    <l xml:id="d001l1033" n="49">Si mihi Titonis dent fata ut metiar annos,</l>
                    <l xml:id="d001l1034" n="50">Assiduo tecum foedere iunctus ero;</l>
                    <l xml:id="d001l1035" n="51">Perpetuam patiar tibi me vincire cathenam,</l>
                    <l xml:id="d001l1036" n="52">A qua me poterit solvere nulla dies:</l>
                    <l xml:id="d001l1037" n="53">Tantum in amore tuo foelicem ducere vitam</l>
                    <l xml:id="d001l1038" n="54">Opto, voluptatis sola alimenta meae.</l>
                    <l xml:id="d001l1039" n="55">Verus amans nullum finem proponit amori:</l>
                    <l xml:id="d001l1040" n="56">Quicquid agit semper officiosus amat.</l>
                    <l xml:id="d001l1041" n="57">Non ego divitias, non regia munera iacto,</l>
                    <l xml:id="d001l1042" n="58">Iura libertatis do tibi cuncta meae.</l>
                    <l xml:id="d001l1043" n="59">Si sit opus mortem nostra cum morte redemptam</l>
                    <l xml:id="d001l1044" n="60">Esse tuam, possem non ego velle mori?</l>
                    <l xml:id="d001l1045" n="61">Nam modo principium vitae causamque dedisti,</l>
                    <l xml:id="d001l1046" n="62">Debetur finis ultimus ergo tibi.</l>
                    <l xml:id="d001l1047" n="63">Nulla tuis meritis possem condigna referre</l>
                    <l xml:id="d001l1048" n="64">Praemia, si regum, si mihi dentur opes:</l>
                    <l xml:id="d001l1049" n="65">Siqua tamen virtus animi, si corporis ullae</l>
                    <l xml:id="d001l1050" n="66">Sunt vires, iuris sunt ea facta tui.</l>
                    <l xml:id="d001l1051" n="67">Non minus Aesonides Maedaeae debuit olim,</l>
                    <l xml:id="d001l1052" n="68">Aurea qua victor vellera surripuit;</l>
                    <l xml:id="d001l1053" n="69">Nec minus Aegides Ariadnae debuit olim,</l>
                    <l xml:id="d001l1054" n="70">Carcere Daedalio qua duce rexit iter.</l>
                    <l xml:id="d001l1055" n="71">O me foelicem, merui servire puellae</l>
                    <l xml:id="d001l1056" n="72">Qui tibi, qua nunquam pulchrior ulla fuit,</l>
                    <l xml:id="d001l1057" n="73">Nec magis ardenter carum dilexit amantem;</l>
                    <l xml:id="d001l1058" n="74">Non aliquam maior solicitavit amor.</l>
                    <l xml:id="d001l1059" n="75">Terra prius solitos proventus falsa negabit</l>
                    <l xml:id="d001l1060" n="76">Et prius e caelo sydera lapsa cadent,</l>
                    <l xml:id="d001l1061" n="77">Nox erit alba, dies tenebris obscura, natabit</l>
                    <l xml:id="d001l1062" n="78">Frigidus in sicco litore pisciculus,</l>
                    <l xml:id="d001l1063" n="79">Quam te destituam, quam prava oblivio tantum</l>
                    <l xml:id="d001l1064" n="80">Officium tollat, quam meus absit amor.</l>
                    <l xml:id="d001l1065" n="81">At tibi nulla licet, Venus aurea, praemia possim</l>
                    <l xml:id="d001l1066" n="82">Exhibuisse, tamen tu mihi semper honos,</l>
                    <l xml:id="d001l1067" n="83">Atque tuum semper numen venerabor amicum</l>
                    <l xml:id="d001l1068" n="84">Imponamque aris plurima thura tuis.</l>
                    <lb/>
                </div2>
                <div2 xml:id="001c021" type="carmen" met="E">
                    <head>
                        <abbr>21</abbr>
                    </head>
                    <p xml:id="d001l1069" n="tit.">21. Flora loquitur</p>
                    <l xml:id="d001l1070" n="1">Ad te cogit amor querulas emittere voces,</l>
                    <l xml:id="d001l1071" n="2">Qui facis, heu, vitae tedia ferre nimis:</l>
                    <l xml:id="d001l1072" n="3">Rumor ait Mariam te perdite amare puellam,</l>
                    <l xml:id="d001l1073" n="4">Ac te propterea non meminisse mei.</l>
                    <l xml:id="d001l1074" n="5">Crudelis nimium, duroque e robore nate,</l>
                    <l xml:id="d001l1075" n="6">Me teneram ac pulchram spernere tu ne potes?</l>
                    <l xml:id="d001l1076" n="7">Haec mihi non de te promisi, perfide, quondam,</l>
                    <l xml:id="d001l1077" n="8">Dum face furtiva pectora nostra premis,</l>
                    <l xml:id="d001l1078" n="9">Ac dum me incautam fallacibus, improbe, captas</l>
                    <l xml:id="d001l1079" n="10">Blanditiis, lachrymis solicitasque tuis.</l>
                    <l xml:id="d001l1080" n="11">Nunquid inexpertam fas est deludere amantem,</l>
                    <l xml:id="d001l1081" n="12">Quam cogis sacri frangere iura tori?</l>
                    <l xml:id="d001l1082" n="13">Gloria quanta tibi fuerit tribuisse puellae</l>
                    <l xml:id="d001l1083" n="14">Exitii causam materiamque, gravis</l>
                    <l xml:id="d001l1084" n="15">Est cui forma, genus, cui digna favoribus aetas,</l>
                    <l xml:id="d001l1085" n="16">Quae viget ingenio, casta Minerva, tuo!</l>
                    <l xml:id="d001l1086" n="17">Lux, mea lux, nostri tandem miserere laboris:</l>
                    <l xml:id="d001l1087" n="18">Quod scelus est, si me deseruisse voles.</l>
                    <l xml:id="d001l1088" n="19">Ah, veteris meminisse velis primordia flammae,</l>
                    <l xml:id="d001l1089" n="20">Quae tam concordi nos tenuere iugo.</l>
                    <l xml:id="d001l1090" n="21">Siqua mihi de te meritorum praemia restant,</l>
                    <l xml:id="d001l1091" n="22">Si tibi me pura simplicitate dedi,</l>
                    <l xml:id="d001l1092" n="23">Et colui semperque colam, dum vita manebit,</l>
                    <l xml:id="d001l1093" n="24">Si sequor imperium fida puella tuum,</l>
                    <l xml:id="d001l1094" n="25">Brachia, si pateris, supplex ad sydera tendo:</l>
                    <l xml:id="d001l1095" n="26">Ne me destituas, dulcis amice, precor.</l>
                    <l xml:id="d001l1096" n="27">Ad te confugio, vitae pars maxima nostrae:</l>
                    <l xml:id="d001l1097" n="28">Unus habes vitae iura necisque meae.</l>
                    <l xml:id="d001l1098" n="29">Stat tibi si dure sententia condita menti,</l>
                    <l xml:id="d001l1099" n="30">Ut mea tam diro corda dolore premas,</l>
                    <l xml:id="d001l1100" n="31">Tolle moras saltem iam iam, finemque labori</l>
                    <l xml:id="d001l1101" n="32">Tandem pone meo, durior Hippolyto;</l>
                    <l xml:id="d001l1102" n="33">Inque caput nostrum letali cuspide saevi,</l>
                    <l xml:id="d001l1103" n="34">Quo miseram valeam sic superare vicem.</l>
                    <l xml:id="d001l1104" n="35">Aspice quam niveos macies iam possidet arctus,</l>
                    <l xml:id="d001l1105" n="36">Et sedeat quantus pallor in ore meo.</l>
                    <l xml:id="d001l1106" n="37">Nil miserae superest, nisi claudat lumina somnus</l>
                    <l xml:id="d001l1107" n="38">Perpetuus, servet frigida membra lapis.</l>
                    <l xml:id="d001l1108" n="39">Omnia sic unus consumet funera luctus,</l>
                    <l xml:id="d001l1109" n="40">Sicque mihi vitae finis acerbus erit!</l>
                    <lb/>
                </div2>
                <div2 xml:id="001c022" type="carmen" met="E">
                    <head>
                        <abbr>22</abbr>
                    </head>
                    <p xml:id="d001l1110" n="tit.">22. responsum</p>
                    <l xml:id="d001l1111" n="1">Sancta ad vos clamo rutilantis Numina caeli,</l>
                    <l xml:id="d001l1112" n="2">Syderaque et tellus testor et oceanum:</l>
                    <l xml:id="d001l1113" n="3">En, iustas audite preces, audite querelas,</l>
                    <l xml:id="d001l1114" n="4">Spargere quas miserum dura puella facit.</l>
                    <l xml:id="d001l1115" n="5">Barbiton esto procul citharaeque lyraeque sonorae,</l>
                    <l xml:id="d001l1116" n="6">Haud equidem vos haec carmina moesta decent;</l>
                    <l xml:id="d001l1117" n="7">At magis hic opus est lugubrique nigroque cothurno,</l>
                    <l xml:id="d001l1118" n="8">Mixtaque cum lachrymis tristia verba decent.</l>
                    <l xml:id="d001l1119" n="9">Siqua fides vero est, nullus me vivit amantum</l>
                    <l xml:id="d001l1120" n="10">Tristior, aut patitur vulnera saeva magis,</l>
                    <l xml:id="d001l1121" n="11">Trux ubi me tantum verbis crudelibus urget,</l>
                    <l xml:id="d001l1122" n="12">Insimulat falsis Floraque criminibus.</l>
                    <l xml:id="d001l1123" n="13">Impia letiferis cur me tot perdere telis</l>
                    <l xml:id="d001l1124" n="14">Te iuvat, inque caput prosiluisse meum?</l>
                    <l xml:id="d001l1125" n="15">Ah, nimium infoelix, quo me sors improba vexit,</l>
                    <l xml:id="d001l1126" n="16">Excruciant quantis noxia fata modis!</l>
                    <l xml:id="d001l1127" n="17">Num tibi sic notus, sic exploratus habetur</l>
                    <l xml:id="d001l1128" n="18">Noster amor, num sic sum tibi carus ego,</l>
                    <l xml:id="d001l1129" n="19">Ut suspecta fides mea sit, suspectus et ardor,</l>
                    <l xml:id="d001l1130" n="20">Alterius captum me quod amore putes?</l>
                    <l xml:id="d001l1131" n="21">Scilicet hoc misero tribuis solamen amanti,</l>
                    <l xml:id="d001l1132" n="22">Haec fuerat morbi num medicina mei?</l>
                    <l xml:id="d001l1133" n="23">Ante, mihi nullae stimularant pectora curae,</l>
                    <l xml:id="d001l1134" n="24">Retia vel noram nulla Cupidinea:</l>
                    <l xml:id="d001l1135" n="25">Rudis eram, neque adhuc Veneris versatus in armis</l>
                    <l xml:id="d001l1136" n="26">Submiseram nulli corda premenda iugo,</l>
                    <l xml:id="d001l1137" n="27">Cum me pestiferis rapiunt tua lumina flammis,</l>
                    <l xml:id="d001l1138" n="28">Et mea mortifero cuspide corda feris.</l>
                    <l xml:id="d001l1139" n="29">Hinc, heu, tantorum manavit causa malorum,</l>
                    <l xml:id="d001l1140" n="30">Prodiit excidii principiumque mei,</l>
                    <l xml:id="d001l1141" n="31">Atque ita non solito imprudens correptus amore</l>
                    <l xml:id="d001l1142" n="32">Subcubui, longo tempore vulnus alens:</l>
                    <l xml:id="d001l1143" n="33">Nec pietas tamen ulla modo durissima tangit</l>
                    <l xml:id="d001l1144" n="34">Pectora, sed validas congeris usque faces.</l>
                    <l xml:id="d001l1145" n="35">Grande quidem scelus est cepisse et ludere capto,</l>
                    <l xml:id="d001l1146" n="36">Atque preces duro spernere corde pias.</l>
                    <l xml:id="d001l1147" n="37">En, ego te primis sine crimine perditus annis</l>
                    <l xml:id="d001l1148" n="38">Dilexi, floret dum iuvenile decus,</l>
                    <l xml:id="d001l1149" n="39">Laeta dies ex quo nobis, heu, praestita per te</l>
                    <l xml:id="d001l1150" n="40">Rara fuit, vita est sed cumulata malis.</l>
                    <l xml:id="d001l1151" n="41">Et modo, quo tantum foveas non aequa dolorem,</l>
                    <l xml:id="d001l1152" n="42">Insimulas nostram destituisque fidem;</l>
                    <l xml:id="d001l1153" n="43">Spernis amatorem, quo non est firmior alter,</l>
                    <l xml:id="d001l1154" n="44">Ac miserum cogis, iniuriosa, mori;</l>
                    <l xml:id="d001l1155" n="45">Accumulas nostri causam viresque laboris,</l>
                    <l xml:id="d001l1156" n="46">Pasceris et lachrymis non satiata meis.</l>
                    <l xml:id="d001l1157" n="47">Languescit veluti cura flos subcisus aratro</l>
                    <l xml:id="d001l1158" n="48">Purpureus, quem vis parva secuta necat,</l>
                    <l xml:id="d001l1159" n="49">Vis ita parva caput poterit confringere nostrum:</l>
                    <l xml:id="d001l1160" n="50">Debilitas adeo corpora fessa terit.</l>
                    <l xml:id="d001l1161" n="51">Torqueor, et vires animum corpusque relinquunt,</l>
                    <l xml:id="d001l1162" n="52">Sunt mihi singultus tristitiaeque comes,</l>
                    <l xml:id="d001l1163" n="53">Et spes omnis abest, moestum solatur amantem</l>
                    <l xml:id="d001l1164" n="54">Nil, nisi mors arctus solvat amica meos.</l>
                    <l xml:id="d001l1165" n="55">Militiam cupio tam saevam ponere tandem:</l>
                    <l xml:id="d001l1166" n="56">Me quicunque velox exitus excipiat,</l>
                    <l xml:id="d001l1167" n="57">Dum modo sit finis luctus, modo vincula rumpam,</l>
                    <l xml:id="d001l1168" n="58">Ac fugiam poenae tristia damna meae!</l>
                    <lb/>
                </div2>
                <div2 xml:id="001c023" type="carmen" met="E">
                    <head>
                        <abbr>23</abbr>
                    </head>
                    <p xml:id="d001l1169" n="tit.">23. deplorat absentiam ab amica</p>
                    <l xml:id="d001l1170" n="1">Non tulit exilium gravius qui vellera Colchis</l>
                    <l xml:id="d001l1171" n="2">Aurea fretus ope Phasidos eripuit,</l>
                    <l xml:id="d001l1172" n="3">Nec magis indoluit patrias cum linqueret oras</l>
                    <l xml:id="d001l1173" n="4">Cadmus et ignotam quaereret exul humum,</l>
                    <l xml:id="d001l1174" n="5">Plura nec Archadia profugus suspiria traxit</l>
                    <l xml:id="d001l1175" n="6">Evander, dubiam matre docente viam,</l>
                    <l xml:id="d001l1176" n="7">Quam me nunc miserum crudelia fata secutum</l>
                    <l xml:id="d001l1177" n="8">Cura premit vehemens, excruciatque dolor,</l>
                    <l xml:id="d001l1178" n="9">Infoelix quoniam moerens invitus et aeger</l>
                    <l xml:id="d001l1179" n="10">Tam procul a domina cogor abesse mea,</l>
                    <l xml:id="d001l1180" n="11">Cuius in aspectu posita est mea summa voluptas</l>
                    <l xml:id="d001l1181" n="12">Ac residet vitae portio magna meae.</l>
                    <l xml:id="d001l1182" n="13">Illa suis rhoseis laetissima praebet ocellis</l>
                    <l xml:id="d001l1183" n="14">Gaudia, me cuius ora serena beant;</l>
                    <l xml:id="d001l1184" n="15">Haec facie insanas expellit pectore curas</l>
                    <l xml:id="d001l1185" n="16">Atque animum luctu sevocat illa gravi;</l>
                    <l xml:id="d001l1186" n="17">Haec mihi solamenque mali requiesque laborum,</l>
                    <l xml:id="d001l1187" n="18">Praesidium vitae portus et aura meae.</l>
                    <l xml:id="d001l1188" n="19">O mea cunctarum lux formosissima rerum,</l>
                    <l xml:id="d001l1189" n="20">O mihi delitiae perpetuumque decus!</l>
                    <l xml:id="d001l1190" n="21">Quando erit, ut niveos vultus flavosque capillos</l>
                    <l xml:id="d001l1191" n="22">Visam, qui circum lactea colla f1uunt,</l>
                    <l xml:id="d001l1192" n="23">Ac tantum possim teneros complectier arctus,</l>
                    <l xml:id="d001l1193" n="24">Figere purpureis oscula rapta genis?</l>
                    <l xml:id="d001l1194" n="25">Non aliter gelidaeque nives tenuesque pruinae</l>
                    <l xml:id="d001l1195" n="26">Paulatim in stillas solis ad ora madent,</l>
                    <l xml:id="d001l1196" n="27">Absentem quam nunc dominam me cura videndi</l>
                    <l xml:id="d001l1197" n="28">Anxia consumit nocte dieque simul.</l>
                    <l xml:id="d001l1198" n="29">Aut igitur, redeam, dexter, da, Iuppiter, oro,</l>
                    <l xml:id="d001l1199" n="30">Da cito me Floram cernere posse meam,</l>
                    <l xml:id="d001l1200" n="31">Aut properet mors atra manus imponere saevas</l>
                    <l xml:id="d001l1201" n="32">Extremumque mihi claudat amica diem.</l>
                    <lb/>
                </div2>
                <div2 xml:id="001c024" type="carmen" met="E">
                    <head>
                        <abbr>24</abbr>
                    </head>
                    <p xml:id="d001l1202" n="tit.">24. de amoris solicitudine</p>
                    <l xml:id="d001l1203" n="1">Unica me, Bracci, semper nimiumque molesta</l>
                    <l xml:id="d001l1204" n="2">Solicitat miserum cura, diserte comes:</l>
                    <l xml:id="d001l1205" n="3">Muneribus neu quis nostram precibusque puellam</l>
                    <l xml:id="d001l1206" n="4">Se putet in votum ducere posse suum.</l>
                    <l xml:id="d001l1207" n="5">Flora quidem simplex tota est ac retia nulla</l>
                    <l xml:id="d001l1208" n="6">Novit et incauto se movet illa pede,</l>
                    <l xml:id="d001l1209" n="7">Callidus at meus est nimium rivalis et audax,</l>
                    <l xml:id="d001l1210" n="8">Milleque praebet amor fraudibus usque modos.</l>
                    <l xml:id="d001l1211" n="9">Nanque docet quo saepe modo, qua fraude, quot armis,</l>
                    <l xml:id="d001l1212" n="10">Quisque suam dominam fallere, possit amans;</l>
                    <l xml:id="d001l1213" n="11">Difficilem reddit facilem quencumque laborem</l>
                    <l xml:id="d001l1214" n="12">Occultumque ullum non sinit esse dolum.</l>
                    <l xml:id="d001l1215" n="13">Ignaras hinc saepe vides peccare puellas,</l>
                    <l xml:id="d001l1216" n="14">Quas variis audax decipit ille modis;</l>
                    <l xml:id="d001l1217" n="15">Hinc dulci coniunx imponere saepe marito</l>
                    <l xml:id="d001l1218" n="16">Cogitur et fidum frangere connubium;</l>
                    <l xml:id="d001l1219" n="17">Hinc timor insomnes igitur me ducere noctes</l>
                    <l xml:id="d001l1220" n="18">Suspectosque dies semper habere facit.</l>
                    <l xml:id="d001l1221" n="19">Idaeus me nunc pastor, me nunc et Abydi</l>
                    <l xml:id="d001l1222" n="20">Fidus amans Hero solicitat iuvenis,</l>
                    <l xml:id="d001l1223" n="21">Et modo rivalem timeo Martemque Iovemque,</l>
                    <l xml:id="d001l1224" n="22">Attalicae me nunc divitiaeque movent.</l>
                    <l xml:id="d001l1225" n="23">Ac video siquem nostram spectare puellam,</l>
                    <l xml:id="d001l1226" n="24">Illius hunc factum credimus esse procum;</l>
                    <l xml:id="d001l1227" n="25">Quin vereor ne sit communis nostra voluptas</l>
                    <l xml:id="d001l1228" n="26">Pluribus, ad dominam neu pateatque via,</l>
                    <l xml:id="d001l1229" n="27">Dulcia neu furtim rapiant mea poma latrones,</l>
                    <l xml:id="d001l1230" n="28">Neu carpant violas purpureasque rhosas.</l>
                    <l xml:id="d001l1231" n="29">Et, quanvis nostra haec, Bracci, pomaria semper</l>
                    <l xml:id="d001l1232" n="30">Aggeribus coner reddere septa novis,</l>
                    <l xml:id="d001l1233" n="31">Non tamen a variis furum tuta esse putarim</l>
                    <l xml:id="d001l1234" n="32">Insidiis, quorum copia magna viget.</l>
                    <l xml:id="d001l1235" n="33">Ergo meis nequeo securus amoribus uti:</l>
                    <l xml:id="d001l1236" n="34">Nulla dies misera suspitione vacat.</l>
                    <l xml:id="d001l1237" n="35">Sic me curarum stimulis urgentibus actum</l>
                    <l xml:id="d001l1238" n="36">Excruciat longus solicitusque timor,</l>
                    <l xml:id="d001l1239" n="37">Nec mihi praebet amor quicquam dulcedinis urens,</l>
                    <l xml:id="d001l1240" n="38">Quod non, felle citus misceat ille suo;</l>
                    <l xml:id="d001l1241" n="39">Sic mihi nulla datur stabilis seu longa voluptas,</l>
                    <l xml:id="d001l1242" n="40">Quin celer hanc turbet diripiatque timor.</l>
                    <l xml:id="d001l1243" n="41">Adde quod et laedunt mox quae iuvasse videntur,</l>
                    <l xml:id="d001l1244" n="42">Siqua iuvant, paulo post tamen illa nocent;</l>
                    <l xml:id="d001l1245" n="43">Haec sed habent finem: lachrymas, suspiria, luctus,</l>
                    <l xml:id="d001l1246" n="44">Pernitiem, caedes, iurgia, bella, minas.</l>
                    <l xml:id="d001l1247" n="45">Talibus, heu, miseri pariter cruciamur amantes</l>
                    <l xml:id="d001l1248" n="46">Suppliciis; heu, sic vexat iniquus amor.</l>
                    <l xml:id="d001l1249" n="47">Praemia tantorum sunt haec fructusque laborum,</l>
                    <l xml:id="d001l1250" n="48">Nec requies tantis sumitur ulla malis.</l>
                    <l xml:id="d001l1251" n="49">O igitur foelix, cui non est cognita, Bracci,</l>
                    <l xml:id="d001l1252" n="50">Dira Cupidinea missa sagicta manu!</l>
                    <lb/>
                </div2>
                <div2 xml:id="001c025" type="carmen" met="E">
                    <head>
                        <abbr>25</abbr>
                    </head>
                    <p xml:id="d001l1253" n="tit.">25. queritur se privatum amica</p>
                    <l xml:id="d001l1254" n="1">Sydereis miserum quis me spoliavit ocellis,</l>
                    <l xml:id="d001l1255" n="2">Quis mihi iucundam surripuit dominam?</l>
                    <l xml:id="d001l1256" n="3">Dulcis ab aspectu quis me seiunxit amicae,</l>
                    <l xml:id="d001l1257" n="4">Tam grave quis potuit substinuisse nefas?</l>
                    <l xml:id="d001l1258" n="5">Laeta quis in tristes vertit mea gaudia luctus,</l>
                    <l xml:id="d001l1259" n="6">Quaeve meam in Syrtes impulit unda ratem?</l>
                    <l xml:id="d001l1260" n="7">Dulcia quis nobis infecit pocula felle,</l>
                    <l xml:id="d001l1261" n="8">Miscuit et tantis quis bona nostra malis?</l>
                    <l xml:id="d001l1262" n="9">O me infoelicem, quidnam nisi flebile amantem</l>
                    <l xml:id="d001l1263" n="10">Nunc decet et lachrymae perpetuusque dolor?</l>
                    <l xml:id="d001l1264" n="11">Cur ego nunc vitae spatium mihi longius optem,</l>
                    <l xml:id="d001l1265" n="12">Quin cupiam extremum claudere morte diem,</l>
                    <l xml:id="d001l1266" n="13">Cum mihi nunc desit propter quod vivere tantum</l>
                    <l xml:id="d001l1267" n="14">Optabam, multos et superesse dies,</l>
                    <l xml:id="d001l1268" n="15">Lux mea sola, meae spes maxima et unica vitae,</l>
                    <l xml:id="d001l1269" n="16">Solamenque mali praesidiumque boni?</l>
                    <l xml:id="d001l1270" n="17">Postubi fata simul foelicem ducere vitam</l>
                    <l xml:id="d001l1271" n="18">Nos prohibent, nostris invida fata bonis,</l>
                    <l xml:id="d001l1272" n="19">Vive memor nostri saltem, pulcherrima Flora,</l>
                    <l xml:id="d001l1273" n="20">Haereat et cordi Braccius usque tuus,</l>
                    <l xml:id="d001l1274" n="21">Qui te constanti est semper veneratus amore</l>
                    <l xml:id="d001l1275" n="22">Et coluit firma perpetuaque fide,</l>
                    <l xml:id="d001l1276" n="23">Diliget et semper, fuerit dum vita superstes,</l>
                    <l xml:id="d001l1277" n="24">Atque etiam fuerint cum sua membra cinis -</l>
                    <l xml:id="d001l1278" n="25">Si modo vivaces curae defuncta secuntur</l>
                    <l xml:id="d001l1279" n="26">Corpora, defunctis suntque viris comites.</l>
                    <l xml:id="d001l1280" n="27">Nec, quia, Flora, procul distem, minuentur amores,</l>
                    <l xml:id="d001l1281" n="28">Nec minor ignis erit frigidiorque calor,</l>
                    <l xml:id="d001l1282" n="29">Tempus edax quem non poterit delere, nec ulla</l>
                    <l xml:id="d001l1283" n="30">Carmina, qui nulla sorte perire queat.</l>
                    <l xml:id="d001l1284" n="31">Iamque vale, et miseri maneat tibi pectore lixum</l>
                    <l xml:id="d001l1285" n="32">Nomen Alexandri, candida Flora, tui.</l>
                    <lb/>
                </div2>
                <div2 xml:id="001c026" type="carmen" met="E">
                    <head>
                        <abbr>26</abbr>
                    </head>
                    <p xml:id="d001l1286" n="tit.">26. similis querela</p>
                    <l xml:id="d001l1287" n="1">Huc, infoelici quicunque teneris amore,</l>
                    <l xml:id="d001l1288" n="2">Huc ades, et miseros excipe, quaeso, sonos,</l>
                    <l xml:id="d001l1289" n="3">Huc, cui surripuit sors importuna puellam,</l>
                    <l xml:id="d001l1290" n="4">Fer gemitus tecum tristitiamque simul!</l>
                    <l xml:id="d001l1291" n="5">Evocat ad lachrymas huc vos mea Musa peremnes,</l>
                    <l xml:id="d001l1292" n="6">Quas me crudelis fundere cogit amor:</l>
                    <l xml:id="d001l1293" n="7">Hic, ubi conspicuus magnus bellator in armis</l>
                    <l xml:id="d001l1294" n="8">Me miserum fregit ceu solet hostis atrox,</l>
                    <l xml:id="d001l1295" n="9">Victor ut impositis vinclis spoliisque potitus</l>
                    <l xml:id="d001l1296" n="10">Exitio premeret me magis ille gravi.</l>
                    <l xml:id="d001l1297" n="11">Proh dolor, heu, cara memet seiunxit amica,</l>
                    <l xml:id="d001l1298" n="12">Heu, dominam rapuit perfidus ille mihi!</l>
                    <l xml:id="d001l1299" n="13">Propter quam fuerat non me foelicior alter,</l>
                    <l xml:id="d001l1300" n="14">Nec fuerat nostro laetior ullus amor:</l>
                    <l xml:id="d001l1301" n="15">Hanc modo sed nequeam cum cernere, ut ante solebam,</l>
                    <l xml:id="d001l1302" n="16">Heu, nostro non est tristior ullus amor.</l>
                    <l xml:id="d001l1303" n="17">Sed, postquam amisi solatia, gaudia, risus,</l>
                    <l xml:id="d001l1304" n="18">Atque voluptates, delitiasque simul,</l>
                    <l xml:id="d001l1305" n="19">Nil, nisi mors, nostrum potis est sanare dolorem,</l>
                    <l xml:id="d001l1306" n="20">Quae me iam tantis eximat una malis.</l>
                    <l xml:id="d001l1307" n="21">Sed, prius emoriar, versis ad sydera palmis,</l>
                    <l xml:id="d001l1308" n="22">Hoc rogo vos supplex numina sancta deum:</l>
                    <l xml:id="d001l1309" n="23">Ut possim dulcem praestate videre puellam,</l>
                    <l xml:id="d001l1310" n="24">Et possim tantum dicere: "Flora, vale"!</l>
                    <lb/>
                </div2>
                <div2 xml:id="001c027" type="carmen" met="E">
                    <head>
                        <abbr>27</abbr>
                    </head>
                    <p xml:id="d001l1311" n="tit.">27. querela</p>
                    <l xml:id="d001l1312" n="1">Siquis amans unquam crudelia sensit amoris</l>
                    <l xml:id="d001l1313" n="2">Vulnera vel saevas sensit habere manus,</l>
                    <l xml:id="d001l1314" n="3">Ille ego sum, iaculis ictum gravioribus ipse</l>
                    <l xml:id="d001l1315" n="4">Quem miseris fodit dissecuitque modis.</l>
                    <l xml:id="d001l1316" n="5">Hic etiam assiduis adeo mea colla cathenis</l>
                    <l xml:id="d001l1317" n="6">Continuit vinctum ferreus ille puer,</l>
                    <l xml:id="d001l1318" n="7">Ut iam nulla meum requies lenire dolorem</l>
                    <l xml:id="d001l1319" n="8">Auxiliumque mihi res dare nulla queat,</l>
                    <l xml:id="d001l1320" n="9">Cum mihi nunc fuerit lepidissima rapta puella,</l>
                    <l xml:id="d001l1321" n="10">Quae fuerat vitae portio magna meae,</l>
                    <l xml:id="d001l1322" n="11">Quae dum captivum memet vinctumque tenebat,</l>
                    <l xml:id="d001l1323" n="12">Tunc ego liberior omnibus unus eram;</l>
                    <l xml:id="d001l1324" n="13">Hocque iugum nobis semper iucundius ipsa</l>
                    <l xml:id="d001l1325" n="14">Quam modo libertas, servitiumque fuit.</l>
                    <l xml:id="d001l1326" n="15">Hei mihi, qui poteram deflectere lumina nusquam</l>
                    <l xml:id="d001l1327" n="16">Illius a facie sole micante magis,</l>
                    <l xml:id="d001l1328" n="17">Nunc miser, heu, cogor cara procul esse puella,</l>
                    <l xml:id="d001l1329" n="18">Nec possum dominam cernere ut ante meam,</l>
                    <l xml:id="d001l1330" n="19">Amissam quam nunc fatis urgentibus amens</l>
                    <l xml:id="d001l1331" n="20">Fletibus et luctu prosequor assiduis,</l>
                    <l xml:id="d001l1332" n="21">Pro qua tot lachrymas fudi, miserabile dictu,</l>
                    <l xml:id="d001l1333" n="22">Flumina quot prorsus constituisse queant.</l>
                    <l xml:id="d001l1334" n="23">Integra nam poterat me delectare voluptas</l>
                    <l xml:id="d001l1335" n="24">Nulla, meae praeter ora serena deae,</l>
                    <l xml:id="d001l1336" n="25">Purpureos praeter vultus oculosque nitentis,</l>
                    <l xml:id="d001l1337" n="26">Et praeter Florae dulcia verba meae.</l>
                    <l xml:id="d001l1338" n="27">Sic ego, sic pereo: sed nostra puella soluta est</l>
                    <l xml:id="d001l1339" n="28">Sic ego nunc uror: illius alsit amor.</l>
                    <l xml:id="d001l1340" n="29">Lex iniusta nimis, crudelia vincla tyramni</l>
                    <l xml:id="d001l1341" n="30">Me quoque conveniens rumpere nonne fuit?</l>
                    <l xml:id="d001l1342" n="31">Nunc video ut nostram pietas non tangat amicam,</l>
                    <l xml:id="d001l1343" n="32">Sitque oblita modo protinus illa mei,</l>
                    <l xml:id="d001l1344" n="33">Quaeritet utque alios iuvenes quoque perdere fallax</l>
                    <l xml:id="d001l1345" n="34">Utque dolos aliis insidiasque paret.</l>
                    <l xml:id="d001l1346" n="35">Ut studium, curas, operam totumque laborem,</l>
                    <l xml:id="d001l1347" n="36">Tempus et officium substulit una dies!</l>
                    <l xml:id="d001l1348" n="37">Cernimus ut sanctum foedus vindicta puellas</l>
                    <l xml:id="d001l1349" n="38">Rumpere formosas poenaque nulla manet.</l>
                    <l xml:id="d001l1350" n="39">Omnia sint in amore ingrata atque irrita, fidos</l>
                    <l xml:id="d001l1351" n="40">Tam male facta procos quam bene facta iuvent:</l>
                    <l xml:id="d001l1352" n="41">Nunc scio possit amor quantum, quot semper amantes</l>
                    <l xml:id="d001l1353" n="42">Solicitet miseros discrucietque modis,</l>
                    <l xml:id="d001l1354" n="43">Multaque pro minimo dulci gustentur amara,</l>
                    <l xml:id="d001l1355" n="44">Finita ut requies, ut sine fine labor,</l>
                    <l xml:id="d001l1356" n="45">Immensusque dolor, brevis et fugitiva voluptas,</l>
                    <l xml:id="d001l1357" n="46">Ut glacies ardens, frigidus utque calor.</l>
                    <l xml:id="d001l1358" n="47">Novimus, heu, tandem lachrymis quam pluribus ut sit</l>
                    <l xml:id="d001l1359" n="48">Rebus in humanis peius amore nihil.</l>
                    <l xml:id="d001l1360" n="49">A quo me potero siquando excludere morbo,</l>
                    <l xml:id="d001l1361" n="50">O ego quam foelix quamque beatus ero!</l>
                    <lb/>
                </div2>
                <div2 xml:id="001c028" type="carmen" met="E">
                    <head>
                        <abbr>28</abbr>
                    </head>
                    <p xml:id="d001l1362" n="tit.">28. similis querimonia</p>
                    <l xml:id="d001l1363" n="1">O mihi saeva dies, nigro signanda lapillo,</l>
                    <l xml:id="d001l1364" n="2">Tristis origo mei principiumque mali,</l>
                    <l xml:id="d001l1365" n="3">Lux infausta nimis, tenebris obscurior atris,</l>
                    <l xml:id="d001l1366" n="4">Lux magis, heu, cunctis pernitiosa mihi,</l>
                    <l xml:id="d001l1367" n="5">Tu me foelicem quondam, nunc tristia cogis,</l>
                    <l xml:id="d001l1368" n="6">Improba lux, querulis aedere verba notis.</l>
                    <l xml:id="d001l1369" n="7">Quae mihi, quae postquam tantorum causa malorum</l>
                    <l xml:id="d001l1370" n="8">Maxima debueras initiumque fore,</l>
                    <l xml:id="d001l1371" n="9">Hora meae saltem vitae supprema fuisses,</l>
                    <l xml:id="d001l1372" n="10">Ultima luminibus hora videnda meis -</l>
                    <l xml:id="d001l1373" n="11">Dulcis enim mors est miseris et vivere triste:</l>
                    <l xml:id="d001l1374" n="12">Illa graves finit, haec alit usque vices -;</l>
                    <l xml:id="d001l1375" n="13">Nam modo me diris non frangeret unda procellis,</l>
                    <l xml:id="d001l1376" n="14">Nec iactaretur nostra carina mari.</l>
                    <l xml:id="d001l1377" n="15">Quid mage pestiferum contingere possit amanti</l>
                    <l xml:id="d001l1378" n="16">Quam dominam solito non retinere sinu?</l>
                    <l xml:id="d001l1379" n="17">Me miserum mallem Floram sprevisse rogantem</l>
                    <l xml:id="d001l1380" n="18">Quam precibus victam succubuisse meis,</l>
                    <l xml:id="d001l1381" n="19">Immitem nobis mallem duramque fuisse</l>
                    <l xml:id="d001l1382" n="20">Quam lachrymis nostris se exhibuisse piam.</l>
                    <l xml:id="d001l1383" n="21">Tantus enim me nunc luctus, suspiria, curae</l>
                    <l xml:id="d001l1384" n="22">Haud premerent, capiti pernitiosa meo,</l>
                    <l xml:id="d001l1385" n="23">Non adeo graviter domina caruisse dolerem,</l>
                    <l xml:id="d001l1386" n="24">Nec tam languerent pectora fessa diu.</l>
                    <l xml:id="d001l1387" n="25">Laeteas potasse magis conduceret undas,</l>
                    <l xml:id="d001l1388" n="26">Esseque Leucadiae non grave pondus aquae,</l>
                    <l xml:id="d001l1389" n="27">Ora serena meae quam mente tenere puellae,</l>
                    <l xml:id="d001l1390" n="28">Ureret et quam me semper acerbus amor.</l>
                    <l xml:id="d001l1391" n="29">Tantorum ut fierem vel sic oblitus amorum,</l>
                    <l xml:id="d001l1392" n="30">Urenti vel sic liber ut igne forem!</l>
                    <l xml:id="d001l1393" n="31">O quotiens illam fallacia somnia nobis</l>
                    <l xml:id="d001l1394" n="32">Restituunt, quotiens basia nota damus;</l>
                    <l xml:id="d001l1395" n="33">O Veneris quotiens solitis luctamur in armis,</l>
                    <l xml:id="d001l1396" n="34">Iungimus et quotiens pectora nuda suis!</l>
                    <l xml:id="d001l1397" n="35">Sed, postquam ostendunt tantum mihi somnia Floram,</l>
                    <l xml:id="d001l1398" n="36">Somnia fulgenti lucidiora die,</l>
                    <l xml:id="d001l1399" n="37">Est et amara dies postquam, causamque doloris</l>
                    <l xml:id="d001l1400" n="38">Praebet et in luctu me facit esse diu,</l>
                    <l xml:id="d001l1401" n="39">O ego quam vellem totis dormire diebus,</l>
                    <l xml:id="d001l1402" n="40">Clauderet et longus lumina moesta sopor!</l>
                    <lb/>
                </div2>
                <div2 xml:id="001c029" type="carmen" met="E">
                    <head>
                        <abbr>29</abbr>
                    </head>
                    <p xml:id="d001l1403" n="tit.">29. excusat amoris sui intemperantiam</p>
                    <l xml:id="d001l1404" n="1">Corporis insanos longa valitudine morbos</l>
                    <l xml:id="d001l1405" n="2">Ulla levare hominum vix medicina potest,</l>
                    <l xml:id="d001l1406" n="3">Nanque solet quodcunque magis vexatque premitque</l>
                    <l xml:id="d001l1407" n="4">Corpus, id infectum reddere posse magis,</l>
                    <l xml:id="d001l1408" n="5">Atque ope tunc medica multo maiore necesse est</l>
                    <l xml:id="d001l1409" n="6">Longius et multo est omnis, amice, labor.</l>
                    <l xml:id="d001l1410" n="7">Durius at tanto est animi languentis acerbam</l>
                    <l xml:id="d001l1411" n="8">Atque aegrotantis pellere posse luem,</l>
                    <l xml:id="d001l1412" n="9">Corporibus quanto est praestantior ille caducis</l>
                    <l xml:id="d001l1413" n="10">Et refugit quanto noxia quaeque magis.</l>
                    <l xml:id="d001l1414" n="11">Sed non est animo pestis mortalior ulla</l>
                    <l xml:id="d001l1415" n="12">Nec peior quam sit pernitiosus amor:</l>
                    <l xml:id="d001l1416" n="13">Dirum nanque infert atque immedicabile vulnus</l>
                    <l xml:id="d001l1417" n="14">Et ferit invicta pectora nostra manu.</l>
                    <l xml:id="d001l1418" n="15">Illius auratis etiam sacra numina telis,</l>
                    <l xml:id="d001l1419" n="16">Victa deum huic uno colla dedere iugo.</l>
                    <l xml:id="d001l1420" n="17">Ille Iovem solio summum detrusit ab alto</l>
                    <l xml:id="d001l1421" n="18">Compulit et terras visere saepe suas.</l>
                    <l xml:id="d001l1422" n="19">Vertit et in formam bovis et candentis oloris,</l>
                    <l xml:id="d001l1423" n="20">Falleret Europen fecit Agenorida,</l>
                    <l xml:id="d001l1424" n="21">Atque per impluvium grando cum decidit auri</l>
                    <l xml:id="d001l1425" n="22">In gremium Danaes, hoc quoque suasit amor.</l>
                    <l xml:id="d001l1426" n="23">Flumen ad Amphrysum Phoebum pavisse iuvencos</l>
                    <l xml:id="d001l1427" n="24">Admeti niveos impulit ille deum;</l>
                    <l xml:id="d001l1428" n="25">Et quem nullus amor dominum tetigisset Averni,</l>
                    <l xml:id="d001l1429" n="26">Hunc Cereris natam vi rapuisse facit.</l>
                    <l xml:id="d001l1430" n="27">Quid Bacchum referam, Venerem Martemque tremendum,</l>
                    <l xml:id="d001l1431" n="28">Quid genitum Maia caelicolasque alios?</l>
                    <l xml:id="d001l1432" n="29">Quid memorem heroum tot milia sive virorum,</l>
                    <l xml:id="d001l1433" n="30">Perdidit ut miseris impius ille modis?</l>
                    <l xml:id="d001l1434" n="31">Nanque tot haud bellis hominum periere malignis,</l>
                    <l xml:id="d001l1435" n="32">Tot neque sustinuit Thessala terra neces,</l>
                    <l xml:id="d001l1436" n="33">Sanguine Pharsaliam nec foedavere Quiritum</l>
                    <l xml:id="d001l1437" n="34">Corpora civili tot quoque caesa malo,</l>
                    <l xml:id="d001l1438" n="35">Perfida nec vidit tot strages Africa diras,</l>
                    <l xml:id="d001l1439" n="36">Quot dedit humano saevus amor generi.</l>
                    <l xml:id="d001l1440" n="37">Es mihi, Troia, nimis locuples, moestissima, testis,</l>
                    <l xml:id="d001l1441" n="38">Infoelix nihil es quae nisi pulvis iners:</l>
                    <l xml:id="d001l1442" n="39">Tu quondam Phrygiae dominatrix maxima toti,</l>
                    <l xml:id="d001l1443" n="40">Nunc Helenam propter, ob Paridemque iaces;</l>
                    <l xml:id="d001l1444" n="41">Ac Simois Xanthusque mihi sunt flumina testes,</l>
                    <l xml:id="d001l1445" n="42">Nam vos sanguineas saepe tulistis aquas.</l>
                    <l xml:id="d001l1446" n="43">Improbus ille patriam cum sanguine saepe nefandas</l>
                    <l xml:id="d001l1447" n="44">Impulit, heu, natas commaculare manus.</l>
                    <l xml:id="d001l1448" n="45">Ausa nefas dirum Scylla est, patriamque patremque</l>
                    <l xml:id="d001l1449" n="46">Prodidit, ut Minoi concubuisse queat;</l>
                    <l xml:id="d001l1450" n="47">Quod tu, Nise, doles natamque per aera, poscis,</l>
                    <l xml:id="d001l1451" n="48">Ut sceleris tanti praemia digna ferat.</l>
                    <l xml:id="d001l1452" n="49">Impulit hic matres caros et perdere natos:</l>
                    <l xml:id="d001l1453" n="50">Testis es o Procne, Phasias esque mihi.</l>
                    <l xml:id="d001l1454" n="51">Impulit hic etiam fraterno sanguine fratres</l>
                    <l xml:id="d001l1455" n="52">Spargere crudeles et scelerare manus.</l>
                    <l xml:id="d001l1456" n="53">Hunc igitur miserum cum me delectet amantem</l>
                    <l xml:id="d001l1457" n="54">Nexibus implicitum detinuisse suis,</l>
                    <l xml:id="d001l1458" n="55">Non ego sum fortis tantum validusque gravisque,</l>
                    <l xml:id="d001l1459" n="56">Solus ut haec possim vincere bella virum:</l>
                    <l xml:id="d001l1460" n="57">Et me vexat amor, viresque exercet iniquas</l>
                    <l xml:id="d001l1461" n="58">In nostrum semper ferreus ille caput.</l>
                    <l xml:id="d001l1462" n="59">Quod, si forte miser totiens erumpere voces</l>
                    <l xml:id="d001l1463" n="60">In querulas videor sive dolere nimis,</l>
                    <l xml:id="d001l1464" n="61">Nec possum tantos extinguere pectoris aestus,</l>
                    <l xml:id="d001l1465" n="62">A quibus infoelix tam premor ipse diu:</l>
                    <l xml:id="d001l1466" n="63">Lector parce, precor, tanti miserere laboris,</l>
                    <l xml:id="d001l1467" n="64">Ac sine me tristes aedere saepe sonos,</l>
                    <l xml:id="d001l1468" n="65">Est quoniam nostri melior medicina doloris</l>
                    <l xml:id="d001l1469" n="66">Nulla, nec afflictum cor magis ulla levat.</l>
                    <lb/>
                </div2>
                <div2 xml:id="001c030" type="carmen" met="E">
                    <head>
                        <abbr>30</abbr>
                    </head>
                    <p xml:id="d001l1470" n="tit.">30. ad Floram obiurgatio</p>
                    <l xml:id="d001l1471" n="1">Siccine me tandem lusisti, perfida, amantem</l>
                    <l xml:id="d001l1472" n="2">Illecebris miserum blanditiisque tuis?</l>
                    <l xml:id="d001l1473" n="3">Sic ne iuvat captum fallacibus, improba, verbis</l>
                    <l xml:id="d001l1474" n="4">Implicitumque dolis detinuisse tuis?</l>
                    <l xml:id="d001l1475" n="5">Novimus, heu, sero fueris quam fallere docta</l>
                    <l xml:id="d001l1476" n="6">Et tibi quam non sit perfida nulla fides,</l>
                    <l xml:id="d001l1477" n="7">Quam tibi sit casti reverentia nulla pudoris,</l>
                    <l xml:id="d001l1478" n="8">Nec moveant dextrae conscia iura datae.</l>
                    <l xml:id="d001l1479" n="9">Siccine me tandem lusisti, perfida, amantem</l>
                    <l xml:id="d001l1480" n="10">Illecebris miserum blanditiisque tuis?</l>
                    <l xml:id="d001l1481" n="11">Heu, memini quotiens iurasti, perfida, nunquam</l>
                    <l xml:id="d001l1482" n="12">Posse datam nobis te violare fidem,</l>
                    <l xml:id="d001l1483" n="13">Dixisti quotiens protendens brachia collo</l>
                    <l xml:id="d001l1484" n="14">Praeter me nullum posse placere tibi;</l>
                    <l xml:id="d001l1485" n="15">Sed rapidi secum venti tua verba tulere</l>
                    <l xml:id="d001l1486" n="16">Irrita, non uno vindice digna deo.</l>
                    <l xml:id="d001l1487" n="17">Siccine me tandem lusisti, perfida, amantem</l>
                    <l xml:id="d001l1488" n="18">Illecebris miserum blanditiisque tuis?</l>
                    <l xml:id="d001l1489" n="19">Quid facis ah demens? Tota iam spargitur urbe</l>
                    <l xml:id="d001l1490" n="20">Dedecus in magnum fabula nota tuum.</l>
                    <l xml:id="d001l1491" n="21">Quae semel a turpi maculatur crimine fama,</l>
                    <l xml:id="d001l1492" n="22">Candorem nunquam vendicat illa suum;</l>
                    <l xml:id="d001l1493" n="23">Quae mulier rari metas limenque pudoris</l>
                    <l xml:id="d001l1494" n="24">Praeterit, errantes haec habet usque pedes.</l>
                    <l xml:id="d001l1495" n="25">Siccine me tandem lusisti, perfida, amantem</l>
                    <l xml:id="d001l1496" n="26">Illecebris miserum blanditiisque tuis?</l>
                    <l xml:id="d001l1497" n="27">Hei mihi, quid potuit contingere tristius ullum,</l>
                    <l xml:id="d001l1498" n="28">Quam te furtivo secubuisse toro?</l>
                    <l xml:id="d001l1499" n="29">Conqueror ergo fidem laesam laesumque pudorem,</l>
                    <l xml:id="d001l1500" n="30">Tristius et nequeo tam grave ferre nefas.</l>
                    <l xml:id="d001l1501" n="31">Est ubi nunc studium, quo me coluisse tot annos</l>
                    <l xml:id="d001l1502" n="32">Finxisti, mendax, quove recessit amor?</l>
                    <l xml:id="d001l1503" n="33">Siccine me tandem lusisti perfida, amantem</l>
                    <l xml:id="d001l1504" n="34">Illecebris miserum blanditiisque tuis?</l>
                    <l xml:id="d001l1505" n="35">Corda ne sunt adeo duro tibi condita poste,</l>
                    <l xml:id="d001l1506" n="36">Ut modo nullus amor tangat iniqua mei?</l>
                    <l xml:id="d001l1507" n="37">Ille ego sum, qui te propter contemnere vitam</l>
                    <l xml:id="d001l1508" n="38">Non timui, pro te qui mala tanta tuli,</l>
                    <l xml:id="d001l1509" n="39">Exposuique caput magnis variisque periclis,</l>
                    <l xml:id="d001l1510" n="40">Quo tibi fidus amans non magis alter erit.</l>
                    <l xml:id="d001l1511" n="41">Siccine me tandem lusisti, perfida, amantem</l>
                    <l xml:id="d001l1512" n="42">Illecebris miserum blanditiisque tuis?</l>
                    <l xml:id="d001l1513" n="43">Ipse ego, te postquam coepi male cautus amare,</l>
                    <l xml:id="d001l1514" n="44">Altera mi potuit non placuisse magis;</l>
                    <l xml:id="d001l1515" n="45">Tam cunctis qui te dilexi viribus amens,</l>
                    <l xml:id="d001l1516" n="46">Quam dilecta magis nulla puella fuit;</l>
                    <l xml:id="d001l1517" n="47">Te propter rapidis qui languida pectora flammis</l>
                    <l xml:id="d001l1518" n="48">Gestavi infoelix, perfida Flora, diu.</l>
                    <l xml:id="d001l1519" n="49">Siccine me tandem lusisti, perfida, amantem</l>
                    <l xml:id="d001l1520" n="50">Illecebris miserum blanditiisque tuis?</l>
                    <l xml:id="d001l1521" n="51">At tu, qui nostro frueris modo laetus amore</l>
                    <l xml:id="d001l1522" n="52">Uteris et nostris, insidiose, bonis,</l>
                    <l xml:id="d001l1523" n="53">Haec precor in lachrymas vertantur gaudia tristes;</l>
                    <l xml:id="d001l1524" n="54">Te malus excruciet exagitetque furor.</l>
                    <l xml:id="d001l1525" n="55">Ac te nulla iuvet, sit quanvis summa, voluptas,</l>
                    <l xml:id="d001l1526" n="56">Et requiem nullis rebus habere queas,</l>
                    <l xml:id="d001l1527" n="57">Nec te delectet nisi quod sit flebile et atrum</l>
                    <l xml:id="d001l1528" n="58">Et nisi quod gemitum tristitiamque ferat.</l>
                    <l xml:id="d001l1529" n="59">Concubitus adeo vexet te dira cupido,</l>
                    <l xml:id="d001l1530" n="60">Te iuvet ut tantum concubuisse feris;</l>
                    <l xml:id="d001l1531" n="61">Ac tua perpetuo crucientur corda dolore,</l>
                    <l xml:id="d001l1532" n="62">Praecipitem donec te male sanus agas.</l>
                    <l xml:id="d001l1533" n="63">Sed tu, Flora, tuae iam tandem consule famae,</l>
                    <l xml:id="d001l1534" n="64">Inque bonam redeas, iam verecunda, viam,</l>
                    <l xml:id="d001l1535" n="65">Et meminisse velis sancitae foedere legis,</l>
                    <l xml:id="d001l1536" n="66">Servandamque fidem iam meminisse velis!</l>
                    <l xml:id="d001l1537" n="67">Turpia quod si te minime periuria terrent,</l>
                    <l xml:id="d001l1538" n="68">Nec curare deos improba facta putas:</l>
                    <l xml:id="d001l1539" n="69">Veh tibi, nanque dabis meritas pro crimine poenas</l>
                    <l xml:id="d001l1540" n="70">Tam grandi, meritum suppliciumque feres!</l>
                    <lb/>
                </div2>
                <div2 xml:id="001c031" type="carmen" met="E">
                    <head>
                        <abbr>31</abbr>
                    </head>
                    <p xml:id="d001l1541" n="tit.">31. se ipsum increpat et consolatur</p>
                    <l xml:id="d001l1542" n="1">Iam tandem a lachrymis revoca tua lumina, Bracci,</l>
                    <l xml:id="d001l1543" n="2">Tristibus, et luctus excute corde graves,</l>
                    <l xml:id="d001l1544" n="3">Pone modum tanto, demens, finemque dolori,</l>
                    <l xml:id="d001l1545" n="4">Hoc neque mortiferum pectore vulnus ale,</l>
                    <l xml:id="d001l1546" n="5">Nec patere ut vehemens adeo te cura fatiget</l>
                    <l xml:id="d001l1547" n="6">Haec, miserum langor neu premat iste diu,</l>
                    <l xml:id="d001l1548" n="7">Deseruit quoniam tua te lasciva puella</l>
                    <l xml:id="d001l1549" n="8">Immeritum, atque illi quod placet alter amor.</l>
                    <l xml:id="d001l1550" n="9">Haud haec transfodit solum tua corda sagicta,</l>
                    <l xml:id="d001l1551" n="10">Hoc neque inauditum est insolitumque nefas:</l>
                    <l xml:id="d001l1552" n="11">Passus idem est ferme quisquis mulieris amorum</l>
                    <l xml:id="d001l1553" n="12">Subdidit imprudens inscia colla iugo.</l>
                    <l xml:id="d001l1554" n="13">Nam mutabilius, Bracci, quam foemina nil est,</l>
                    <l xml:id="d001l1555" n="14">Cuius amor nescit firmior esse diu.</l>
                    <l xml:id="d001l1556" n="15">Sol neque frigoribus densas glaciesque nivesque</l>
                    <l xml:id="d001l1557" n="16">Aureus in liquidas tam cito solvit aquas,</l>
                    <l xml:id="d001l1558" n="17">Tam cito nec rapido flores siccantur ab aestu,</l>
                    <l xml:id="d001l1559" n="18">Nec mare tam subito saeva procella ciet,</l>
                    <l xml:id="d001l1560" n="19">Quam cito foeminei torpescunt pectoris aestus,</l>
                    <l xml:id="d001l1561" n="20">Inque leves cineres tam cito fiamma perit.</l>
                    <l xml:id="d001l1562" n="21">Hyblaeas ut apes varius delectat in arvis</l>
                    <l xml:id="d001l1563" n="22">Flos, hominum varius ut iuvat ora sapor,</l>
                    <l xml:id="d001l1564" n="23">Foemina diverso sic delectatur amore,</l>
                    <l xml:id="d001l1565" n="24">Sic varias iuvenum quaeritat illa dapes.</l>
                    <l xml:id="d001l1566" n="25">Haec levior foliis et verna incertior aura est,</l>
                    <l xml:id="d001l1567" n="26">Cuius verba fide dissimulata carent.</l>
                    <l xml:id="d001l1568" n="27">Nulli fidus amor, sancti neque cura pudoris</l>
                    <l xml:id="d001l1569" n="28">Est ulli, casto non cubat ulla toro;</l>
                    <l xml:id="d001l1570" n="29">Corpore casta licet, tamen ulla haud mente pudica est:</l>
                    <l xml:id="d001l1571" n="30">Siqua tamen renuit, post renuisse dolet.</l>
                    <l xml:id="d001l1572" n="31">Dulcibus illecebris miseros deludit amantes</l>
                    <l xml:id="d001l1573" n="32">Atque novis fallax decipit illa modis;</l>
                    <l xml:id="d001l1574" n="33">Mille habet urendique vias artesque magistras</l>
                    <l xml:id="d001l1575" n="34">Atque est ad laqueos ingeniosa nimis:</l>
                    <l xml:id="d001l1576" n="35">Stultus at est verbis, quorum illi copia, blandis</l>
                    <l xml:id="d001l1577" n="36">Crediderit siquis, sunt quia plena dolis;</l>
                    <l xml:id="d001l1578" n="37">Non iurata movent ullam sacra numina divum,</l>
                    <l xml:id="d001l1579" n="38">Perfidiae poenas non timet ulla suae.</l>
                    <l xml:id="d001l1580" n="39">Ergo sit inconstans, Bracci, cum foemina, mendax,</l>
                    <l xml:id="d001l1581" n="40">Instabilis, fallax, perfida, vana, levis,</l>
                    <l xml:id="d001l1582" n="41">Cur lachrymis, demens, luctus ita pascis inanes</l>
                    <l xml:id="d001l1583" n="42">Turpibus? Ah, fortem te decet esse virum.</l>
                    <l xml:id="d001l1584" n="43">Sume animum tandem, lascivam sperne puellam,</l>
                    <l xml:id="d001l1585" n="44">Hanc sine, cui pietas nec pudor ullus inest,</l>
                    <l xml:id="d001l1586" n="45">Ac fuge fallaci deinceps plus fidere amori,</l>
                    <l xml:id="d001l1587" n="46">Nec patere esse tibi mollia corda: vir es.</l>
                    <lb/>
                </div2>
            </div1>
            <div1 xml:id="d002" type="section" decls="#md" met="various">
                <head>
                    <title>2</title>
                    <abbr>2</abbr>
                    <bibl source="digital">Barbara Zlobec</bibl>
                </head>
                <div2 xml:id="002c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d002l1" n="tit.">1. Petro Soderino</p>
                    <l xml:id="d002l2" n="1">Forte die, quo sacra colunt solemnia Thomae</l>
                    <l xml:id="d002l3" n="2">Christicolae, Medicum dum pede calco viam,</l>
                    <l xml:id="d002l4" n="3">Insignis forma nec adhuc mihi cognita virgo</l>
                    <l xml:id="d002l5" n="4">Est cupidis oculis obvia facta meis.</l>
                    <l xml:id="d002l6" n="5">Haec erat incessu, rhosea cervice decora,</l>
                    <l xml:id="d002l7" n="6">Gratus erat celsae cui quoque frontis honor;</l>
                    <l xml:id="d002l8" n="7">Addebantur ad haec collecta modestia vultus,</l>
                    <l xml:id="d002l9" n="8">Atque decens gravitas, virgineusque pudor.</l>
                    <l xml:id="d002l10" n="9">Hanc ut fama tuo docuit, Soderine, iugatam</l>
                    <l xml:id="d002l11" n="10">Esse toro, subito talia voce dedi:</l>
                    <l xml:id="d002l12" n="11">O iuvenum saecli fortunatissime nostri,</l>
                    <l xml:id="d002l13" n="12">Coniugio tali facte beate quidem!</l>
                    <l xml:id="d002l14" n="13">Argentina tibi fatorum sorte locata est,</l>
                    <l xml:id="d002l15" n="14">Sponsa diu thalamo debita iure tuo:</l>
                    <l xml:id="d002l16" n="15">Grata quidem speties ac tali digna marito;</l>
                    <l xml:id="d002l17" n="16">Tu quoque, tu tali coniuge dignus eras.</l>
                    <l xml:id="d002l18" n="17">Coniuge tu merita possessus, et illa merenti</l>
                    <l xml:id="d002l19" n="18">Est possessa viro: par in utroque iugum.</l>
                    <l xml:id="d002l20" n="19">Convenit illa tibi, sed tu quoque convenis illi:</l>
                    <l xml:id="d002l21" n="20">Foelices ambos quam bene iunxit hymen!</l>
                    <l xml:id="d002l22" n="21">Nam tibi laudato iuveni rarissima coniunx</l>
                    <l xml:id="d002l23" n="22">Contigit, estque datus vir quoque rarus ei.</l>
                    <l xml:id="d002l24" n="23">Quis generis praefulget honor, quis gloria patrum</l>
                    <l xml:id="d002l25" n="24">Par, quibus est aetas et iuvenile decus?</l>
                    <l xml:id="d002l26" n="25">Ut vos ergo dies, fatorum conditus albo</l>
                    <l xml:id="d002l27" n="26">Omine, sancita iunxit amicitia,</l>
                    <l xml:id="d002l28" n="27">Visceribus totis sic vos amplexa tenete</l>
                    <l xml:id="d002l29" n="28">Pectora: concordes una cathena liget.</l>
                    <l xml:id="d002l30" n="29">Implicat et truncos hederae ceu ramus inermes,</l>
                    <l xml:id="d002l31" n="30">Vos ita vincite mutua corda simul;</l>
                    <l xml:id="d002l32" n="31">Alternis castum versate sub ossibus ignem,</l>
                    <l xml:id="d002l33" n="32">Parque sit ambobus ardor et unus amor;</l>
                    <l xml:id="d002l34" n="33">Coniugis optatae niveos tu leniter arctus,</l>
                    <l xml:id="d002l35" n="34">Illa viri placidos contegat usque sinus.</l>
                    <l xml:id="d002l36" n="35">Ire tibi gelidas et si foret usus ad Arctos</l>
                    <l xml:id="d002l37" n="36">Ultra Sauromatas Oceanique salum,</l>
                    <l xml:id="d002l38" n="37">Illius aut Phrygius vitiet nec adulter amorem,</l>
                    <l xml:id="d002l39" n="38">Penelopesve proci, sagave lena dolis;</l>
                    <l xml:id="d002l40" n="39">Intactum tamen illa torum tibi servet amanti</l>
                    <l xml:id="d002l41" n="40">Et cupiat reditum casta puella tuum.</l>
                    <l xml:id="d002l42" n="41">Argentum quod habet Babylon, quae pondera Lydus</l>
                    <l xml:id="d002l43" n="42">Aurea possedit Croesus, et Indus opes,</l>
                    <l xml:id="d002l44" n="43">Dulcia non frangant sacri connubia fulcri:</l>
                    <l xml:id="d002l45" n="44">Sit suus at semper iure pudicus amor,</l>
                    <l xml:id="d002l46" n="45">Sitque fides illi stabilis, praeterque iugalem</l>
                    <l xml:id="d002l47" n="46">Pectoribus flagret nulla favilla suis.</l>
                    <l xml:id="d002l48" n="47">Haec tibi formosam pariat pulcherrima prolem</l>
                    <l xml:id="d002l49" n="48">Persimilem matri persimilemque patri,</l>
                    <l xml:id="d002l50" n="49">Et longos tecum foeliciter exigat annos,</l>
                    <l xml:id="d002l51" n="50">Vester et assidua pace fruatur amor.</l>
                    <lb/>
                </div2>
                <div2 xml:id="002c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d002l52" n="tit.">2. epistola in personam Argentinae Malespinae | ad Petrum Soderinum eius coniugem</p>
                    <l xml:id="d002l53" n="1">Si petis unde mihi subeant in carmina vires</l>
                    <l xml:id="d002l54" n="2">Litteraque alterno sit mea iuncta pede:</l>
                    <l xml:id="d002l55" n="3">Aoniae versus mihi non finxere sorores</l>
                    <l xml:id="d002l56" n="4">Nec numeris nostris auctor Apollo fuit,</l>
                    <l xml:id="d002l57" n="5">Sed dolor haec urgens docuit me scribere tantum,</l>
                    <l xml:id="d002l58" n="6">Materiam nobis ingeniumque dedit,</l>
                    <l xml:id="d002l59" n="7">Volvere multiplices miseram qui pectore curas</l>
                    <l xml:id="d002l60" n="8">Discessum propter me facit usque tuum,</l>
                    <l xml:id="d002l61" n="9">Qui mihi luminibus lachrymas fletusque peremnes</l>
                    <l xml:id="d002l62" n="10">Nutrit et assiduo corda dolore premit.</l>
                    <l xml:id="d002l63" n="11">Sed primum quid moesta querar, quae numina culpem</l>
                    <l xml:id="d002l64" n="12">Praecipue dictis nescio leva meis?</l>
                    <l xml:id="d002l65" n="13">Sydera ne incusem crudelia, fata ne dicam</l>
                    <l xml:id="d002l66" n="14">Invida laetitiae tam cito facta meae,</l>
                    <l xml:id="d002l67" n="15">An vos, qui diro fodistis viscera ferro</l>
                    <l xml:id="d002l68" n="16">Insubrium clari magnanimique ducis,</l>
                    <l xml:id="d002l69" n="17">Argentina, meis sectabor inulta querelis</l>
                    <l xml:id="d002l70" n="18">Ut causam nostri principiumque mali?</l>
                    <l xml:id="d002l71" n="19">Nam dulcem cum patre virum discedere nostrum</l>
                    <l xml:id="d002l72" n="20">Cogitis et patria tam procul ire sua,</l>
                    <l xml:id="d002l73" n="21">Quod tantum patrare nefas temerariaque ausi</l>
                    <l xml:id="d002l74" n="22">Estis sanguinea tingere tela manu.</l>
                    <l xml:id="d002l75" n="23">Lux mea, certa salus, spes o fidissima, nostri,</l>
                    <l xml:id="d002l76" n="24">Vitae sola quies praesidiumque meae,</l>
                    <l xml:id="d002l77" n="25">Insperata tuo quaenam me causa removit</l>
                    <l xml:id="d002l78" n="26">Aspectu, subitis implicuitque malis?</l>
                    <l xml:id="d002l79" n="27">Quis tantum adversus casus tantumque sinister</l>
                    <l xml:id="d002l80" n="28">Colloquio fecit me caruisse tuo,</l>
                    <l xml:id="d002l81" n="29">Ut loca, ceu profugus, peteres aliena, fugaci</l>
                    <l xml:id="d002l82" n="30">Exul ad externos ut vehereris equo,</l>
                    <l xml:id="d002l83" n="31">Sisque adeo furtim velox accinctus eundo,</l>
                    <l xml:id="d002l84" n="32">Fas ut vix fuerit dicere: "Petre vale"?</l>
                    <l xml:id="d002l85" n="33">Sed, veluti puro cum Titan aethere fulget</l>
                    <l xml:id="d002l86" n="34">Et pulsis toto nubibus orbe micat,</l>
                    <l xml:id="d002l87" n="35">Cum subito Scythiis Aquilo consurgit ab oris</l>
                    <l xml:id="d002l88" n="36">Omneque per caelum nubila densa trahit,</l>
                    <l xml:id="d002l89" n="37">Ilicet in nubes sol conditur aureus atras</l>
                    <l xml:id="d002l90" n="38">Contrahit et radios eripiturque solo:</l>
                    <l xml:id="d002l91" n="39">Sic es tu nostris, coniunx, sublatus ocellis;</l>
                    <l xml:id="d002l92" n="40">Te celeres nimbi praeripuere mihi.</l>
                    <l xml:id="d002l93" n="41">Infoelix nimium cuinam deserta relinquor?</l>
                    <l xml:id="d002l94" n="42">Quis mihi solamen, quis mihi tutor erit?</l>
                    <l xml:id="d002l95" n="43">En ego, quae patriam liqui carosque parentes</l>
                    <l xml:id="d002l96" n="44">Et potui notis omnibus esse procul,</l>
                    <l xml:id="d002l97" n="45">Ut tecum vitam cunctos ageremus in annos,</l>
                    <l xml:id="d002l98" n="46">Utque uno semper te comitata forem,</l>
                    <l xml:id="d002l99" n="47">Saucia nunc validos agito sub corde dolores,</l>
                    <l xml:id="d002l100" n="48">Discrucior suavi me procul esse viro;</l>
                    <l xml:id="d002l101" n="49">Quocum, nec simulo, cunctis ego rebus egena,</l>
                    <l xml:id="d002l102" n="50">Dum modo sis praesens, vivere malo diu,</l>
                    <l xml:id="d002l103" n="51">Absenti quam nupta viro terraeque marisque</l>
                    <l xml:id="d002l104" n="52">Imperio, gemmis, divitiisque frui.</l>
                    <l xml:id="d002l105" n="53">Illa quidem vel casta parum vel ferrea tota est,</l>
                    <l xml:id="d002l106" n="54">Coniuge disiuncto vivere siqua potest.</l>
                    <l xml:id="d002l107" n="55">Non vestes auro, nuptae, nitidisque lapillis</l>
                    <l xml:id="d002l108" n="56">Intextas petite marmoreosque Lares;</l>
                    <l xml:id="d002l109" n="57">Non optate domi vobis ancilla ministret</l>
                    <l xml:id="d002l110" n="58">Plurima, servorum magnave turba colat:</l>
                    <l xml:id="d002l111" n="59">Adsint ut cari dulcesque optate mariti,</l>
                    <l xml:id="d002l112" n="60">Ut foveat praesens pectora vestra calor.</l>
                    <l xml:id="d002l113" n="61">Heu propria, coniunx, vita mihi carior ipsa,</l>
                    <l xml:id="d002l114" n="62">Quo magis a sponsa nullus amatus erit,</l>
                    <l xml:id="d002l115" n="63">Si tibi tam cordi fuerat, si cura parentem</l>
                    <l xml:id="d002l116" n="64">Devia legatum per loca cuncta sequi,</l>
                    <l xml:id="d002l117" n="65">Me quoque debueras tecum duxisse relictam:</l>
                    <l xml:id="d002l118" n="66">Fecissem levius hoc ego prorsus iter;</l>
                    <l xml:id="d002l119" n="67">Te sociam decuit tibi me coniungere: saltem</l>
                    <l xml:id="d002l120" n="68">Lubrica rexissem lora cadentis equi.</l>
                    <l xml:id="d002l121" n="69">Siquis et adversum raperet te casus, adessem,</l>
                    <l xml:id="d002l122" n="70">Ac mea dextra tibi prompta tulisset opem.</l>
                    <l xml:id="d002l123" n="71">Eventus comitem quin te complexa fuissem</l>
                    <l xml:id="d002l124" n="72">In cunctos equidem, noxia nulla timens,</l>
                    <l xml:id="d002l125" n="73">Ac tecum praesens discrimina quaeque subissem,</l>
                    <l xml:id="d002l126" n="74">Turpiter et pro te si moritura forem.</l>
                    <l xml:id="d002l127" n="75">Non miserae fieres tanti modo causa doloris,</l>
                    <l xml:id="d002l128" n="76">Nec mea languerent tristia corda modo,</l>
                    <l xml:id="d002l129" n="77">Non mihi liquisses orbum, Soderine, cubile,</l>
                    <l xml:id="d002l130" n="78">Flebilis absenti nec mihi causa fores,</l>
                    <l xml:id="d002l131" n="79">Nec mea nocturnae rupisses gaudia rixae,</l>
                    <l xml:id="d002l132" n="80">Frigida nec faceres vertere membra toro.</l>
                    <l xml:id="d002l133" n="81">Certe ego non possum strato requiescere lecto,</l>
                    <l xml:id="d002l134" n="82">Claudit et infirmus lumina moesta sopor,</l>
                    <l xml:id="d002l135" n="83">Suscipiunt stabilem nec pectora nostra quietem;</l>
                    <l xml:id="d002l136" n="84">In somnisque mihi plurima saepe nocent.</l>
                    <l xml:id="d002l137" n="85">Nulla die miseram delectant gesta puellam,</l>
                    <l xml:id="d002l138" n="86">Sublevat et gemitus actio nulla meos;</l>
                    <l xml:id="d002l139" n="87">Assiduus nitidos conturbat fletus ocellos,</l>
                    <l xml:id="d002l140" n="88">Nec sparso cessant imbre madere genae.</l>
                    <l xml:id="d002l141" n="89">Plena domi luctus apparent cuncta paternae</l>
                    <l xml:id="d002l142" n="90">Tristitiamque foris omnia visa ferunt.</l>
                    <l xml:id="d002l143" n="91">Praesentes video praesens agnoscoque nullos,</l>
                    <l xml:id="d002l144" n="92">Absentis tantum cernimus ora viri.</l>
                    <l xml:id="d002l145" n="93">Nil nisi te cupio. Sine te mihi nulla voluptas</l>
                    <l xml:id="d002l146" n="94">Esse potest: coniunx, tu mihi, sole, places.</l>
                    <l xml:id="d002l147" n="95">Tu decus omne meum, nobis tu solus honori es,</l>
                    <l xml:id="d002l148" n="96">Esse mihi sine te gloria nulla potest.</l>
                    <l xml:id="d002l149" n="97">Quare age, festina, nec longior ulla moretur</l>
                    <l xml:id="d002l150" n="98">Segnities: properans iam, Soderine, redi!</l>
                    <l xml:id="d002l151" n="99">Huc tandem concede, precor, miseramque revise</l>
                    <l xml:id="d002l152" n="100">Uxorem: lachrymis pascitur illa suis.</l>
                    <l xml:id="d002l153" n="101">A te iam castum repetit sua iura cubile,</l>
                    <l xml:id="d002l154" n="102">Iam merito queritur te procul esse nimis.</l>
                    <l xml:id="d002l155" n="103">Ipse meos, coniunx, iunxisti primus amores,</l>
                    <l xml:id="d002l156" n="104">Sic precor ut noster sit tibi primus amor:</l>
                    <l xml:id="d002l157" n="105">Te moveant luctus tenerae fletusque puellae,</l>
                    <l xml:id="d002l158" n="106">Te gemitus moveant coniugiique preces.</l>
                    <l xml:id="d002l159" n="107">Quod si plus aequo tardaveris, usque doloris</l>
                    <l xml:id="d002l160" n="108">Est adeo vehemens causa potensque mel,</l>
                    <l xml:id="d002l161" n="109">Ut, fueris postquam Laribus patriaeque reversus</l>
                    <l xml:id="d002l162" n="110">Atque oculis in me verteris ipse tuos,</l>
                    <l xml:id="d002l163" n="111">Mutatam verear cogaris dicere ne me,</l>
                    <l xml:id="d002l164" n="112">Et ne me quam sim forte putes aliam.</l>
                    <l xml:id="d002l165" n="113">Paulatim niveos iam pallor serpit in arctus,</l>
                    <l xml:id="d002l166" n="114">Candida purpureus deserit ora color,</l>
                    <l xml:id="d002l167" n="115">Paulatim macie turpi crispantur obesa</l>
                    <l xml:id="d002l168" n="116">Pectora, paulatim flos iuvenilis abit.</l>
                    <l xml:id="d002l169" n="117">Vera loquar, coniunx: non me tibi lumine taeda</l>
                    <l xml:id="d002l170" n="118">Dextro coniunxit alitibusque bonis.</l>
                    <l xml:id="d002l171" n="119">Quod feci doleo, iam iam me paenitet ultro</l>
                    <l xml:id="d002l172" n="120">Quod mea fallaci est zona recincta manu.</l>
                    <l xml:id="d002l173" n="121">Nam mihi dixisti nunquam me linquere posse,</l>
                    <l xml:id="d002l174" n="122">Non tibi si Cosmi, Petre, darentur opes,</l>
                    <l xml:id="d002l175" n="123">Et modo tam minima pro re mihi foedera rumpis,</l>
                    <l xml:id="d002l176" n="124">Oblitus fidei tam cito iure datae.</l>
                    <l xml:id="d002l177" n="125">Dic mihi: mutavit quae te sors impia? Quidnam</l>
                    <l xml:id="d002l178" n="126">Propositum vertit tam cito, fare, tuum?</l>
                    <l xml:id="d002l179" n="127">Tanta ne durities residet tibi pectore saevo,</l>
                    <l xml:id="d002l180" n="128">Ut longe a pulchra coniuge abesse velis?</l>
                    <l xml:id="d002l181" n="129">Sic et inexpertam voluisti fallere amantem</l>
                    <l xml:id="d002l182" n="130">Et sponsam viduo deseruisse toro?</l>
                    <l xml:id="d002l183" n="131">Siccine discedens connubia nostra refellis?</l>
                    <l xml:id="d002l184" n="132">Pertesum thalami tam cito sic ne fuit?</l>
                    <l xml:id="d002l185" n="133">Nulla ne res potuit durae pervertere mentis</l>
                    <l xml:id="d002l186" n="134">Consilium, lachrymae nec tetigere piae?</l>
                    <l xml:id="d002l187" n="135">An tibi nulla fuit cordi claementia? Moestae</l>
                    <l xml:id="d002l188" n="136">Nec tenuit pietas coniugis ulla tuae?</l>
                    <l xml:id="d002l189" n="137">Non haec pollicitus nobis, ingrate, fuisti,</l>
                    <l xml:id="d002l190" n="138">Hoc neque iussisti me trepidare malum,</l>
                    <l xml:id="d002l191" n="139">Sed fore dixisti thalamum inviolabile nobis</l>
                    <l xml:id="d002l192" n="140">Passurum et nullo tempore dissidium;</l>
                    <l xml:id="d002l193" n="141">Irrita sed venti secum tua verba ferebant,</l>
                    <l xml:id="d002l194" n="142">Dum mihi mendaci talia voce dabas.</l>
                    <l xml:id="d002l195" n="143">Num te crudeles adeo genuere parentes?</l>
                    <l xml:id="d002l196" n="144">Forsitan immitis te tulit unda maris,</l>
                    <l xml:id="d002l197" n="145">Quod me tam subito nihil abs te tale merentem</l>
                    <l xml:id="d002l198" n="146">Congressa primi deseris ipse tori?</l>
                    <l xml:id="d002l199" n="147">Iusta queror: Iovis una soror te pronuba Iuno,</l>
                    <l xml:id="d002l200" n="148">Te quoque, sancte, precor te, genialis Hymen,</l>
                    <l xml:id="d002l201" n="149">Iura maritalis quorum sub nomine lecti,</l>
                    <l xml:id="d002l202" n="150">Coniugii leges sub ditione vigent,</l>
                    <l xml:id="d002l203" n="151">En, iustas audite preces miseramque puellam</l>
                    <l xml:id="d002l204" n="152">Aspicite, atque virum conciliate mihi.</l>
                    <l xml:id="d002l205" n="153">Alma Venus praesens nostro succurre labori,</l>
                    <l xml:id="d002l206" n="154">Dextera praesidium porrige facta mihi.</l>
                    <l xml:id="d002l207" n="155">Tu, qui letiferis animalia cuncta sagictis</l>
                    <l xml:id="d002l208" n="156">Militiae cogis aera merere tuae,</l>
                    <l xml:id="d002l209" n="157">Fundis et in superos atque ima in Tartara vires,</l>
                    <l xml:id="d002l210" n="158">Cogis et imperio cuncta subesse tuo:</l>
                    <l xml:id="d002l211" n="159">Qualibus incensam iaculis facibusque puellam</l>
                    <l xml:id="d002l212" n="160">Uris, et igniculis qualibus ipsa calet,</l>
                    <l xml:id="d002l213" n="161">Talibus in sponsum torrentes incute flammas</l>
                    <l xml:id="d002l214" n="162">Ardentesque suis cordibus adde faces,</l>
                    <l xml:id="d002l215" n="163">Inque suum validas pectus deprome sagictas;</l>
                    <l xml:id="d002l216" n="164">Da sit amor similis, par sit utrisque calor,</l>
                    <l xml:id="d002l217" n="165">Ut redeat miserae saltem succensus amore,</l>
                    <l xml:id="d002l218" n="166">Daque morae impatiens sit, precor, ille brevis,</l>
                    <l xml:id="d002l219" n="167">Utque pedem sospes ad nos veloxque reflectat,</l>
                    <l xml:id="d002l220" n="168">Ne peream tandem victa dolore gravi.</l>
                    <l xml:id="d002l221" n="169">Nam mihi nulla datur requies et nulla voluptas:</l>
                    <l xml:id="d002l222" n="170">Infoelix tantum moereo sola domi.</l>
                    <l xml:id="d002l223" n="171">Incutiunt nobis etiam secura timorem,</l>
                    <l xml:id="d002l224" n="172">Laedere quae nequeunt, haec nocuisse puto;</l>
                    <l xml:id="d002l225" n="173">Cuncta quidem vereor, cui mille pericula sese</l>
                    <l xml:id="d002l226" n="174">Ostendunt, ac sum plena timoris ego.</l>
                    <l xml:id="d002l227" n="175">Nunc timeo ne sis peregrino captus amore,</l>
                    <l xml:id="d002l228" n="176">Solicitam nunc me reddit avara Thais,</l>
                    <l xml:id="d002l229" n="177">Et modo ne tristi languescant pectora morbo;</l>
                    <l xml:id="d002l230" n="178">Afficiunt variis me quoque multa modis.</l>
                    <l xml:id="d002l231" n="179">Sed facile haec poteris solus tu demere, coniunx</l>
                    <l xml:id="d002l232" n="180">Expectate, mihi si rediisse voles:</l>
                    <l xml:id="d002l233" n="181">Quod facias precibus summis lachrymisque profusis</l>
                    <l xml:id="d002l234" n="182">Abs te contendo suppliciterque peto.</l>
                    <l xml:id="d002l235" n="183">Dii, quibus est imbres tempestatesque potestas</l>
                    <l xml:id="d002l236" n="184">Sedare et brumam difficilemque hiemem,</l>
                    <l xml:id="d002l237" n="185">Pellite cuncta, precor, dubio vaga nubila caelo,</l>
                    <l xml:id="d002l238" n="186">Loraque frigoribus temperiemque date;</l>
                    <l xml:id="d002l239" n="187">Ac removete nives, glacies, pluviasque malignas,</l>
                    <l xml:id="d002l240" n="188">Atque iter omne meo sternite molle viro;</l>
                    <l xml:id="d002l241" n="189">Et zephyris aperite vias caelumque serenum</l>
                    <l xml:id="d002l242" n="190">Praestate, atque simul spiret ut aura levis,</l>
                    <l xml:id="d002l243" n="191">Ut tandem incolumis redeat Soderinus amanti</l>
                    <l xml:id="d002l244" n="192">Uxori, tantus cesset ut inde labor,</l>
                    <l xml:id="d002l245" n="193">Hunc ut post varias curas longosque labores</l>
                    <l xml:id="d002l246" n="194">Aspiciam, et caro coniuge laeta fruar.</l>
                    <l xml:id="d002l247" n="195">Haec ego moesta tibi moestissima carmina mitto:</l>
                    <l xml:id="d002l248" n="196">Da veniam, siqua liberiora leges,</l>
                    <l xml:id="d002l249" n="197">Iram pone, precor, laedent te siqua, marite;</l>
                    <l xml:id="d002l250" n="198">Hinc dolor, hine aequus scribere iussit amor.</l>
                    <lb/>
                </div2>
                <div2 xml:id="002c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d002l251" n="tit.">3. ad Ginevram Benciam puellam formosissimam</p>
                    <l xml:id="d002l252" n="1">Ille sali numerare licet pertentet harenas</l>
                    <l xml:id="d002l253" n="2">Immensumque nimis aggrediatur opus,</l>
                    <l xml:id="d002l254" n="3">Qui morum et formae studeat tibi dicere laudes,</l>
                    <l xml:id="d002l255" n="4">Te quibus haud unquam clarior ulla fuit:</l>
                    <l xml:id="d002l256" n="5">Sic tamen et veneror simul atque admiror utrunque,</l>
                    <l xml:id="d002l257" n="6">Afficiorque adeo propter utrunque tibi,</l>
                    <l xml:id="d002l258" n="7">Ut memorare meis ausim te versibus, ore</l>
                    <l xml:id="d002l259" n="8">Quos precor ut placido, cara puella, legas,</l>
                    <l xml:id="d002l260" n="9">Bencia carminibus celebrari digna Tibulli,</l>
                    <l xml:id="d002l261" n="10">Dignaque divino carmine Callimachi,</l>
                    <l xml:id="d002l262" n="11">Quam canat et Gallus, culti quam Musa Properti,</l>
                    <l xml:id="d002l263" n="12">Digna sacris vatum protinus ingeniis.</l>
                    <l xml:id="d002l264" n="13">Parcite vos reliquae Tusca regione puellae:</l>
                    <l xml:id="d002l265" n="14">Haec superat cunctas moribus et facie;</l>
                    <l xml:id="d002l266" n="15">Illa Fluentinis est unica gloria nymphis,</l>
                    <l xml:id="d002l267" n="16">Splendor et ornatus perpetuumque decus.</l>
                    <l xml:id="d002l268" n="17">Qui cupitis, vates, aeterna in saecula nomen,</l>
                    <l xml:id="d002l269" n="18">Semper et a cupida posteritate legi,</l>
                    <l xml:id="d002l270" n="19">Aurea carminibus dicatur Bencia vestris,</l>
                    <l xml:id="d002l271" n="20">Bencia, quae vestrum nobile reddet opus.</l>
                    <lb/>
                </div2>
                <div2 xml:id="002c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d002l272" n="tit.">4. ad clarissimum equitem Venetum Bernardum Bembum</p>
                    <l xml:id="d002l273" n="1">Bembe, tuum merito quis carpere possit amorem,</l>
                    <l xml:id="d002l274" n="2">Quisve faces valeat carpere iure tuas?</l>
                    <l xml:id="d002l275" n="3">Bembe, tuum magnis quis non extollat amorem</l>
                    <l xml:id="d002l276" n="4">Laudibus, altisonis non celebretque modis?</l>
                    <l xml:id="d002l277" n="5">Nanque foves casto flammas in corde pudicas,</l>
                    <l xml:id="d002l278" n="6">Turpeque nil, sapiens, illicitumque cupis,</l>
                    <l xml:id="d002l279" n="7">Nec formosa tibi, nisi quae sit casta, videri</l>
                    <l xml:id="d002l280" n="8">Ulla potest, nisi sit clara pudicitia.</l>
                    <l xml:id="d002l281" n="9">Castus amor tuus est: castas colis inde puellas,</l>
                    <l xml:id="d002l282" n="10">Nec tibi pulchra placet, sit nisi casta simul.</l>
                    <l xml:id="d002l283" n="11">Nil igitur mirum, castas si Bencia tantum</l>
                    <l xml:id="d002l284" n="12">Iniecit flammas pectus in omne tuum:</l>
                    <l xml:id="d002l285" n="13">Nanque pudicitiam siquis respexerit huius,</l>
                    <l xml:id="d002l286" n="14">Haud neget hanc priscam vincere Penelopen;</l>
                    <l xml:id="d002l287" n="15">Illius at faciem siquis meditetur honestam,</l>
                    <l xml:id="d002l288" n="16">Non eat inficias vincere Tyndarida.</l>
                    <l xml:id="d002l289" n="17">Sit ne tamen formosa magis quam casta iuventus</l>
                    <l xml:id="d002l290" n="18">In dubio est omnis, lisque agitatur adhuc:</l>
                    <l xml:id="d002l291" n="19">Pulchrior hac tota non cernitur urbe puella</l>
                    <l xml:id="d002l292" n="20">Altera, nec maior ulla pudicitia.</l>
                    <l xml:id="d002l293" n="21">Ergo tuum merito quis carpere possit amorem,</l>
                    <l xml:id="d002l294" n="22">Quisve faces valeat carpere iure tuas?</l>
                    <l xml:id="d002l295" n="23">Bembe, tuum meritis qui non extollit amorem</l>
                    <l xml:id="d002l296" n="24">Laudibus, huic circum stat sua corda silex;</l>
                    <l xml:id="d002l297" n="25">Impius est nimium, tristemque in pectore nutrit</l>
                    <l xml:id="d002l298" n="26">Invidiam, ac totus ferreus ille vir est.</l>
                    <lb/>
                </div2>
                <div2 xml:id="002c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d002l299" n="tit.">5. ad eundem</p>
                    <l xml:id="d002l300" n="1">Mittimus has violas, digitis quas legit eburnis</l>
                    <l xml:id="d002l301" n="2">Et dignata suo est Bencia nympha sinu.</l>
                    <l xml:id="d002l302" n="3">Sit datus unde tamen nobis si forte requiras</l>
                    <l xml:id="d002l303" n="4">Hic flos, in nostras incideritque manus:</l>
                    <l xml:id="d002l304" n="5">Bencia, dum peterem celeberrima templa verendae</l>
                    <l xml:id="d002l305" n="6">Virginis, est oculis obvia facta meis;</l>
                    <l xml:id="d002l306" n="7">Ut me conspexit, veteris quem foedere iunctum</l>
                    <l xml:id="d002l307" n="8">Novit amicitiae protinus esse tibi,</l>
                    <l xml:id="d002l308" n="9">Permisit violas manibus cecidisse solutis,</l>
                    <l xml:id="d002l309" n="10">Rata fore ut legerem, Bembe, daremque tibi.</l>
                    <l xml:id="d002l310" n="11">Accipe dona igitur nutu tibi missa puellae,</l>
                    <l xml:id="d002l311" n="12">Delitias inter semper habenda tuas.</l>
                    <lb/>
                </div2>
                <div2 xml:id="002c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d002l312" n="tit.">6. ad eundem</p>
                    <l xml:id="d002l313" n="1">Bembe, decus Veneti clarum, Bernarde, Senatus,</l>
                    <l xml:id="d002l314" n="2">Delitiae patriae, splendor honosque tuae,</l>
                    <l xml:id="d002l315" n="3">Gratia frontis inest oris cui tanta sereni</l>
                    <l xml:id="d002l316" n="4">Cui nitor est morum tantus amabilium,</l>
                    <l xml:id="d002l317" n="5">Ingenium tantum, virtus quoque tanta gerendis</l>
                    <l xml:id="d002l318" n="6">Rebus et eloquii pondera tanta gravis,</l>
                    <l xml:id="d002l319" n="7">Omnis ut observet te Florentina iuventus,</l>
                    <l xml:id="d002l320" n="8">Sis patribus carus, sis in honore viris -</l>
                    <l xml:id="d002l321" n="9">Ac tua sublimis tota resplendet in urbe</l>
                    <l xml:id="d002l322" n="10">Fama, velut radians Lucifer ante diem -</l>
                    <l xml:id="d002l323" n="11">Dii tibi dent patriae foelicis carbasa portu</l>
                    <l xml:id="d002l324" n="12">Colligere, ac patrios dent tetigisse Lares,</l>
                    <l xml:id="d002l325" n="13">Ac tibi dent longae foelicia tempora vitae,</l>
                    <l xml:id="d002l326" n="14">Et tibi dent annos vivere Nestoreos,</l>
                    <l xml:id="d002l327" n="15">Coniugis optatos amplexus, oscula nati,</l>
                    <l xml:id="d002l328" n="16">Et dextris dextras iungere posse manus.</l>
                    <l xml:id="d002l329" n="17">Bencia te lachrymis Bembum comitetur euntem,</l>
                    <l xml:id="d002l330" n="18">Arguat inque suas numina surda preces,</l>
                    <l xml:id="d002l331" n="19">Atque moras cupiat longas, iter ardua tardent</l>
                    <l xml:id="d002l332" n="20">Cuncta tuum superis supplicet illa deis,</l>
                    <l xml:id="d002l333" n="21">Discessum adversis ventis gravibusque procellis</l>
                    <l xml:id="d002l334" n="22">Optet ut impediant astra benigna tuum.</l>
                    <lb/>
                </div2>
                <div2 xml:id="002c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d002l335" n="tit.">7. ad eundem descriptio horti Laurentii Medicis</p>
                    <l xml:id="d002l336" n="1">Ne me forte putes oblitum, Bembe, laboris</l>
                    <l xml:id="d002l337" n="2">Propositi nuper cum Meliore mihi,</l>
                    <l xml:id="d002l338" n="3">Decrevi Medicum quaecunque legantur in horto</l>
                    <l xml:id="d002l339" n="4">Scribere, quod Melior non queat ille tuus.</l>
                    <l xml:id="d002l340" n="5">Prodeat in campum nunc et se carmine iactet:</l>
                    <l xml:id="d002l341" n="6">Nanque mihi validas sentiet esse manus,</l>
                    <l xml:id="d002l342" n="7">Cumque viro forti, cum bellatore tremendo,</l>
                    <l xml:id="d002l343" n="8">Milite cum strenuo proelia saeva geret,</l>
                    <l xml:id="d002l344" n="9">Victorique dabit victus vel terga potenti,</l>
                    <l xml:id="d002l345" n="10">Me vocitans clarum magnanimumque ducem,</l>
                    <l xml:id="d002l346" n="11">Vel captiva meos augebit praeda triumphos,</l>
                    <l xml:id="d002l347" n="12">Afferet et titulos Crescia palma novos.</l>
                    <l xml:id="d002l348" n="13">Nunc hortus qui sit Medicum placido accipe vultu -</l>
                    <l xml:id="d002l349" n="14">Perlege nunc iussu carmina facta tuo!</l>
                    <l xml:id="d002l350" n="15">Villa suburbanis foelix quem continet arvis,</l>
                    <l xml:id="d002l351" n="16">Caregio notum cui bene nomen inest.</l>
                    <l xml:id="d002l352" n="17">Non fuit hortorum celebris tam gloria quondam</l>
                    <l xml:id="d002l353" n="18">Hesperidum, iactet fabula plura licet,</l>
                    <l xml:id="d002l354" n="19">Regis et Alcinoi fortisque Semiramis horti</l>
                    <l xml:id="d002l355" n="20">Pensilis, aut Cyrum quem coluisse ferunt,</l>
                    <l xml:id="d002l356" n="21">Quam nunc est horti Laurentis gloria nostri,</l>
                    <l xml:id="d002l357" n="22">Inclyta fama, decus, nomina, cultus, honor.</l>
                    <l xml:id="d002l358" n="23">Hic olea est pallens Bellonae sacra Minervae,</l>
                    <l xml:id="d002l359" n="24">Et Veneri myrtus, aesculus atque Iovi;</l>
                    <l xml:id="d002l360" n="25">Hic tua frons est, qua sese Tirynthius heros</l>
                    <l xml:id="d002l361" n="26">Cinxit honoratum, popule celsa, caput.</l>
                    <l xml:id="d002l362" n="27">Est etiam platanus vastis ita consita ramis,</l>
                    <l xml:id="d002l363" n="28">Illius ut late protegat umbra solum.</l>
                    <l xml:id="d002l364" n="29">Hic viridis semper laurus, gratissima Phoebo,</l>
                    <l xml:id="d002l365" n="30">Qua meriti vates tempora docta tegunt.</l>
                    <l xml:id="d002l366" n="31">Ante Mithridatis quam non dum Roma triumphum</l>
                    <l xml:id="d002l367" n="32">Viderat, hoc surgit hebanus ampla loco;</l>
                    <l xml:id="d002l368" n="33">Hic piper et machir, gariophilon, assaron, ochi,</l>
                    <l xml:id="d002l369" n="34">Mellifluens nardum, balsama, myrrha, loton;</l>
                    <l xml:id="d002l370" n="35">Intubus est etiam therebintus, casia, caedron,</l>
                    <l xml:id="d002l371" n="36">Hic et odoratus nobilis est calamus.</l>
                    <l xml:id="d002l372" n="37">Thus quoque fert sacrum superis hic terra Sabaeum,</l>
                    <l xml:id="d002l373" n="38">Fert cithisum, clarum, laudibus Antiochi.</l>
                    <l xml:id="d002l374" n="39">Est abies, pinus, buxus, viridisque cupressus,</l>
                    <l xml:id="d002l375" n="40">Nascitur hic quercus, robora, taeda, larix;</l>
                    <l xml:id="d002l376" n="41">Est suber, est cerrus, fagus, quin carpinus, ilex,</l>
                    <l xml:id="d002l377" n="42">Fraxinus, et quicquid silva nemusque ferunt.</l>
                    <l xml:id="d002l378" n="43">Sunt ulmi, salices, dumi, fragilesque genistae,</l>
                    <l xml:id="d002l379" n="44">Sambucusque levis, sanguineusque frutex,</l>
                    <l xml:id="d002l380" n="45">Cornus, lentiscus, terrae quoque proxima fraga,</l>
                    <l xml:id="d002l381" n="46">Praedulces siliquae, castaneaeque nuces.</l>
                    <l xml:id="d002l382" n="47">Sunt et quae Romae dederat tua poma Lucullus,</l>
                    <l xml:id="d002l383" n="48">Cerase, mora rubens, acida sorba iuglans.</l>
                    <l xml:id="d002l384" n="49">Hic et Avellanae sunt, Appia mala, pirumque</l>
                    <l xml:id="d002l385" n="50">Omnigenum, ficus, persica, chrysomila,</l>
                    <l xml:id="d002l386" n="51">Punica mala et cotona, cidoneumque volemum;</l>
                    <l xml:id="d002l387" n="52">Turbaque prunorum vix numeranda subit.</l>
                    <l xml:id="d002l388" n="53">Vicia, panicumque, fabae, farrago, lupinum,</l>
                    <l xml:id="d002l389" n="54">Pisa, cicer, milium, far, triticumque bonum,</l>
                    <l xml:id="d002l390" n="55">Ervum, fasellus, lens, sisima, oriza, siligo,</l>
                    <l xml:id="d002l391" n="56">Thiphe, similago sunt aliae segetes.</l>
                    <l xml:id="d002l392" n="57">Quin cucumis, melopepo, cucurbita longa, papaver,</l>
                    <l xml:id="d002l393" n="58">Allea, caepa rubens, porraque cum raphanis,</l>
                    <l xml:id="d002l394" n="59">Angurium, coriander, eruca, nepeta, et anesum,</l>
                    <l xml:id="d002l395" n="60">Marubium triste est, asparagusque simul,</l>
                    <l xml:id="d002l396" n="61">Serpillum, petroselinum, amaratus, onyx,</l>
                    <l xml:id="d002l397" n="62">Beta, cicoreum, brassica, menta, ruta.</l>
                    <l xml:id="d002l398" n="63">Quid dicam varias uvas dulcesque liquores,</l>
                    <l xml:id="d002l399" n="64">Qui mage sunt suaves nectare, melle, sapa?</l>
                    <l xml:id="d002l400" n="65">Quid violas referam, celseminos bene olentes,</l>
                    <l xml:id="d002l401" n="66">Quid niveas memorem purpureasque rhosas?</l>
                    <l xml:id="d002l402" n="67">Cur te, Bembe, moror? Sunt hoc plantata sub horto</l>
                    <l xml:id="d002l403" n="68">Quicquid habent Veneti, Tuscia quicquid habet.</l>
                    <l xml:id="d002l404" n="69">Pomorum speties hoc omnis frondet in horto,</l>
                    <l xml:id="d002l405" n="70">Hortus et hic olerum fert genus omne virens;</l>
                    <l xml:id="d002l406" n="71">Hic florum poteris cunctorum sumere odores,</l>
                    <l xml:id="d002l407" n="72">Hic, si tu quaeras, omne legumen erit.</l>
                    <l xml:id="d002l408" n="73">Haec nos pauca tibi de multis scripsimus: at, cum</l>
                    <l xml:id="d002l409" n="74">Plura voles, melius lumine cuncta leges,</l>
                    <l xml:id="d002l410" n="75">Lustrabisque oculis excelsa palatia regum</l>
                    <l xml:id="d002l411" n="76">Instar et egregia quaeque notanda tuis;</l>
                    <l xml:id="d002l412" n="77">Nam, si cuncta velim perstringere versibus, o quam</l>
                    <l xml:id="d002l413" n="78">Difficile atque audax aggrederemur opus!</l>
                    <lb/>
                </div2>
                <div2 xml:id="002c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d002l414" n="tit.">8. ad Baptistam Ferrariensem theologum insignem</p>
                    <l xml:id="d002l415" n="1">Arrige nostra libens aures mentemque tabella</l>
                    <l xml:id="d002l416" n="2">Nunc acue, et monitis sis modo prompta meis:</l>
                    <l xml:id="d002l417" n="3">Haec mandata vigil memori mihi perfice mente,</l>
                    <l xml:id="d002l418" n="4">Ut domino semper fida vocere tuo.</l>
                    <l xml:id="d002l419" n="5">Magnipotens urbs est Venetis contermina lymphis</l>
                    <l xml:id="d002l420" n="6">Divitiis pollens, fertilitate soli,</l>
                    <l xml:id="d002l421" n="7">Quam Phaetonteius nitidis interfluit undis,</l>
                    <l xml:id="d002l422" n="8">Moenia lata secans, populiferque Padus.</l>
                    <l xml:id="d002l423" n="9">Haec habet heroas plures, dominosque potentes,</l>
                    <l xml:id="d002l424" n="10">Fulget et Herculei sub ditione ducis.</l>
                    <l xml:id="d002l425" n="11">Qua sua templa fovet saxo constructa vetusto</l>
                    <l xml:id="d002l426" n="12">Praesidium fidei Paulus honorque sacrae,</l>
                    <l xml:id="d002l427" n="13">Haec heremita colit Carmelitusque sacerdos,</l>
                    <l xml:id="d002l428" n="14">Imponitque aris plurima thura suis:</l>
                    <l xml:id="d002l429" n="15">Incolit haec noster dulcis Baptista sodalis,</l>
                    <l xml:id="d002l430" n="16">Cultor amicitiae sedulus usque bonae,</l>
                    <l xml:id="d002l431" n="17">Qui novit quaecunque velint mysteria divum,</l>
                    <l xml:id="d002l432" n="18">Sint licet arcanis condita verba notis,</l>
                    <l xml:id="d002l433" n="19">Ingenium velox partes ita flectit in omnes,</l>
                    <l xml:id="d002l434" n="20">Ut nihil hunc lateat quod bene nosse velit.</l>
                    <l xml:id="d002l435" n="21">Nunc mea dicta memor vigilansque capesse tabella</l>
                    <l xml:id="d002l436" n="22">Verbaque servatis imbibe nostra locis:</l>
                    <l xml:id="d002l437" n="23">Sed ne fallat iter longum te, neu male perdas</l>
                    <l xml:id="d002l438" n="24">Inscia quam nunc es tu petitura viam,</l>
                    <l xml:id="d002l439" n="25">Accipe quo possis tutos perducere gressus</l>
                    <l xml:id="d002l440" n="26">Et peronatos ponere docta pedes.</l>
                    <l xml:id="d002l441" n="27">I celer, et Galli portam de nomine dictam,</l>
                    <l xml:id="d002l442" n="28">I pete: collis adest proximus, illa via est.</l>
                    <l xml:id="d002l443" n="29">Haud procul occurret mons Ughius, indeque Petra</l>
                    <l xml:id="d002l444" n="30">Passibus a mille nomen adepta suum.</l>
                    <l xml:id="d002l445" n="31">Cum progressa parum fueris, tunc Pactia sese</l>
                    <l xml:id="d002l446" n="32">Porticus, en, oculis offeret ampla tuis;</l>
                    <l xml:id="d002l447" n="33">Si foret inde sitis nimium tibi forte molesta,</l>
                    <l xml:id="d002l448" n="34">Aucupis hanc poterit caupo levare tibi.</l>
                    <l xml:id="d002l449" n="35">Hinc iter arripies per pinguia rura Mucelli:</l>
                    <l xml:id="d002l450" n="36">Fertilis hic ager est frugiferumque solum;</l>
                    <l xml:id="d002l451" n="37">Illic plura licet videas cincta oppida muris,</l>
                    <l xml:id="d002l452" n="38">Scarparia tamen sola adeunda tibi est.</l>
                    <l xml:id="d002l453" n="39">Hinc Homo pone sequens est mortuus; inde nivali</l>
                    <l xml:id="d002l454" n="40">Vertice sunt colles, qui iuga montis habent.</l>
                    <l xml:id="d002l455" n="41">Hinc Florentiolae videas post moenia notae,</l>
                    <l xml:id="d002l456" n="42">Hic lautas epulas ponere caupo solet.</l>
                    <l xml:id="d002l457" n="43">Ulterius celsam quam tu prospexeris arcem,</l>
                    <l xml:id="d002l458" n="44">Hanc pete: Caprennus dicitur ille locus.</l>
                    <l xml:id="d002l459" n="45">Post quem, cui lolium tribuit sua nomina, pagum</l>
                    <l xml:id="d002l460" n="46">Repperies; Plana est hunc quoque villa prope.</l>
                    <l xml:id="d002l461" n="47">Nec mora longa viae superest, cum videris urbis</l>
                    <l xml:id="d002l462" n="48">Egregiae muros, splendida tecta, domos.</l>
                    <l xml:id="d002l463" n="49">Illa viris meritos doctis largitur honores,</l>
                    <l xml:id="d002l464" n="50">Ingenium cuivis excolit illa rude.</l>
                    <l xml:id="d002l465" n="51">Quod modo restat iter vestigia mille docebunt,</l>
                    <l xml:id="d002l466" n="52">Seque tibi passim praevia cuncta dabunt,</l>
                    <l xml:id="d002l467" n="53">Herculeam postquam tandem perveneris urbem,</l>
                    <l xml:id="d002l468" n="54">Ingredere optatas clam taciturna fores,</l>
                    <l xml:id="d002l469" n="55">Et properans, sis fessa licet, latitansque propinquam</l>
                    <l xml:id="d002l470" n="56">Et foribus iunctam tu cito posce viam,</l>
                    <l xml:id="d002l471" n="57">Per quam cum fueris paulum profecta, sinistra,</l>
                    <l xml:id="d002l472" n="58">Flecte manu, Pauli limina sancta subi.</l>
                    <l xml:id="d002l473" n="59">Obvius at postquam dabitur Baptista roganti,</l>
                    <l xml:id="d002l474" n="60">Haec illi nostro nomine verba refer:</l>
                    <l xml:id="d002l475" n="61">Te iubet incolumem, salvum te Braccius esse,</l>
                    <l xml:id="d002l476" n="62">Atque diu memorem te rogat esse sui;</l>
                    <l xml:id="d002l477" n="63">Nec secus exoptat carum te visere amicum</l>
                    <l xml:id="d002l478" n="64">Et tecum dextram iungere posse manum,</l>
                    <l xml:id="d002l479" n="65">Quam Strophio genitus comitem cupiebat Orestem,</l>
                    <l xml:id="d002l480" n="66">Distaret longa cum procul ille via.</l>
                    <l xml:id="d002l481" n="67">Sed cito numinibus compos sua vota secundis</l>
                    <l xml:id="d002l482" n="68">Explebit, paulo post quia me sequitur:</l>
                    <l xml:id="d002l483" n="69">Nanque, Fluentini legati scribat ut acta</l>
                    <l xml:id="d002l484" n="70">Atque notaturus quaeque notanda, venit,</l>
                    <l xml:id="d002l485" n="71">Mittit ad illustrem quem nunc Florentia sedem</l>
                    <l xml:id="d002l486" n="72">Herculeam, radiis quae micat aucta novis.</l>
                    <l xml:id="d002l487" n="73">Haec ubi rettuleris, nusquam discedere tenta,</l>
                    <l xml:id="d002l488" n="74">Nec visendae urbis te premat ullus amor,</l>
                    <l xml:id="d002l489" n="75">Hic quia censores magni veteresque Catones</l>
                    <l xml:id="d002l490" n="76">Versantur, gravibus afficiuntque notis:</l>
                    <l xml:id="d002l491" n="77">Hic viridi celebres redimiti tempora lauro</l>
                    <l xml:id="d002l492" n="78">Sunt vates digni posteritate legi.</l>
                    <l xml:id="d002l493" n="79">Quos inter Titus est magnus praestansque poeta,</l>
                    <l xml:id="d002l494" n="80">Vatum delitiae Pieridumque decus;</l>
                    <l xml:id="d002l495" n="81">Et soboles Baptista Guerinia, rhetor honestus,</l>
                    <l xml:id="d002l496" n="82">Emicat ingenio, fulget et eloquio;</l>
                    <l xml:id="d002l497" n="83">Quin etiam Carbo longum memorandus in aevum</l>
                    <l xml:id="d002l498" n="84">Hos inter clara splendet et ipse face:</l>
                    <l xml:id="d002l499" n="85">Suavibus hi docti numeris seu ludere vates,</l>
                    <l xml:id="d002l500" n="86">Fortia seu grandi dicere bella pede.</l>
                    <l xml:id="d002l501" n="87">Occultas igitur latebras pudibunda require,</l>
                    <l xml:id="d002l502" n="88">Dum, venio, ut mecum tuta redire queas;</l>
                    <l xml:id="d002l503" n="89">Nam, si forte horum quisquam te cerneret, o quam</l>
                    <l xml:id="d002l504" n="90">Ridiculum cunctis efficereris opus,</l>
                    <l xml:id="d002l505" n="91">Ac fieres piperis notus vilisque cucullus,</l>
                    <l xml:id="d002l506" n="92">Ac tegeres thumni sordida frustra mali!</l>
                    <lb/>
                </div2>
                <div2 xml:id="002c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d002l507" n="tit.">9. topographia monasterii Monsqueti ad Philippum Sacramorum</p>
                    <l xml:id="d002l508" n="1">Quicunque ille fuit Monsquetae conditor aedis,</l>
                    <l xml:id="d002l509" n="2">Icareas pennas hunc habuisse puto:</l>
                    <l xml:id="d002l510" n="3">Quo magis at facies horum tibi nota locorum</l>
                    <l xml:id="d002l511" n="4">Esse queat, nostris accipe carminibus.</l>
                    <l xml:id="d002l512" n="5">Est locus Etrusco Monsquetus nomine dictus,</l>
                    <l xml:id="d002l513" n="6">Sunt ubi Pastori templa dicata Petro,</l>
                    <l xml:id="d002l514" n="7">Quem lapis a nostra tantum disterminat urbe</l>
                    <l xml:id="d002l515" n="8">Bis decimus, quo nil tristius orbis habet.</l>
                    <l xml:id="d002l516" n="9">Templaque sublimi cingunt ea vertice montes</l>
                    <l xml:id="d002l517" n="10">Hinc celsi, alitibus vix adeunda Iovis,</l>
                    <l xml:id="d002l518" n="11">Praecipites illinc rupes vallesque coronant,</l>
                    <l xml:id="d002l519" n="12">In quorum dorso grandia saxa rigent.</l>
                    <l xml:id="d002l520" n="13">Nec patet ingressus cuiquam, non exitus ulli</l>
                    <l xml:id="d002l521" n="14">Cernitur, at vepres omnia clausa tenent:</l>
                    <l xml:id="d002l522" n="15">Horridior toto qua non est altera vallis</l>
                    <l xml:id="d002l523" n="16">Orbe, nec immitis adiacet ulla magis.</l>
                    <l xml:id="d002l524" n="17">Omnia sunt illic deserta atque aspera: vastae</l>
                    <l xml:id="d002l525" n="18">Speluncae, et passim proxima quaeque silent,</l>
                    <l xml:id="d002l526" n="19">Robora praeterquam, cum dant agitata fragorem</l>
                    <l xml:id="d002l527" n="20">Clamoremque ferunt per nemus omne suum,</l>
                    <l xml:id="d002l528" n="21">Ac praterquam cum magnis ululatibus implent</l>
                    <l xml:id="d002l529" n="22">Omnia torvus aper Martius atque lupus.</l>
                    <l xml:id="d002l530" n="23">Sol radios illuc nunquam demittit, et ortum</l>
                    <l xml:id="d002l531" n="24">Occasumque suum non videt ille locus,</l>
                    <l xml:id="d002l532" n="25">Sed nebulae semper circumstant aethera densae,</l>
                    <l xml:id="d002l533" n="26">Quae iubar exoriens huc penetrare vetant.</l>
                    <l xml:id="d002l534" n="27">Non ager hic segetes maturat fertilis ullas,</l>
                    <l xml:id="d002l535" n="28">Hic neque pampinea cernitur uva coma;</l>
                    <l xml:id="d002l536" n="29">Non oleae rami sunt hac tellure virentis,</l>
                    <l xml:id="d002l537" n="30">Haec neque Apollinea fronde beatur humus;</l>
                    <l xml:id="d002l538" n="31">Arboribusque ullis nec dulcia poma leguntur,</l>
                    <l xml:id="d002l539" n="32">Floris et ornatus versicoloris abest;</l>
                    <l xml:id="d002l540" n="33">Non opus agricolae est glebas invertere pingues</l>
                    <l xml:id="d002l541" n="34">Vomere, non opus est solicitare boves:</l>
                    <l xml:id="d002l542" n="35">Infoecundus ager sterilisque est instar harenae,</l>
                    <l xml:id="d002l543" n="36">Nilque suo patitur crescere posse solo.</l>
                    <l xml:id="d002l544" n="37">Omnis praeterea locus hic procumbit in amnem,</l>
                    <l xml:id="d002l545" n="38">Cui latices qui sint nomine nosse potes:</l>
                    <l xml:id="d002l546" n="39">Dicitur Infernus, quoniam, Flegetontis, Averni</l>
                    <l xml:id="d002l547" n="40">Persimiles habeat sive Acherontis aquas;</l>
                    <l xml:id="d002l548" n="41">Et merito, cum sint hic omnia monstra locorum</l>
                    <l xml:id="d002l549" n="42">Qualia Plutonis regna triformis habent,</l>
                    <l xml:id="d002l550" n="43">Ut dubites malit proprias hic ponere sedes,</l>
                    <l xml:id="d002l551" n="44">Cum sint haec tenebris commodiora suis.</l>
                    <l xml:id="d002l552" n="45">Huc igitur fuerim cum te, Sacramore, profectus</l>
                    <l xml:id="d002l553" n="46">Hortante, et nullo me praeeunte duce,</l>
                    <l xml:id="d002l554" n="47">Non ab re posthac tantum te dicar amasse,</l>
                    <l xml:id="d002l555" n="48">Inferni ut pro te sim quoque potus aquas.</l>
                    <lb/>
                </div2>
                <div2 xml:id="002c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d002l556" n="tit.">10. in cattam</p>
                    <l xml:id="d002l557" n="1">Delitias inter domini, mea catta, priores,</l>
                    <l xml:id="d002l558" n="2">Quae fueras oculis carior una meis,</l>
                    <l xml:id="d002l559" n="3">Pannonias celebri poteras seu vincere forma,</l>
                    <l xml:id="d002l560" n="4">Vincere seu cursus dexteritate levis.</l>
                    <l xml:id="d002l561" n="5">Promptior ad nutus qua non erat ulla virorum</l>
                    <l xml:id="d002l562" n="6">Nec domini iussis ocior ulla sui,</l>
                    <l xml:id="d002l563" n="7">Non infesta magis pugnabat muribus hostis</l>
                    <l xml:id="d002l564" n="8">Ulla quidem, plures nec dabat ulla neci.</l>
                    <l xml:id="d002l565" n="9">Pellis erat maculis albis distincta nigrisque,</l>
                    <l xml:id="d002l566" n="10">Formosi qualem tegmina lincis habent;</l>
                    <l xml:id="d002l567" n="11">Nulla quidem dorsum viderunt saecula tale,</l>
                    <l xml:id="d002l568" n="12">Nec visa in terris pulchrior ulla fuit.</l>
                    <l xml:id="d002l569" n="13">Te miris unam tollebant laudibus omnes,</l>
                    <l xml:id="d002l570" n="14">Nil facie poterat gratius esse tua.</l>
                    <l xml:id="d002l571" n="15">Quis mihi te rapuit manibus sceleratus iniquis,</l>
                    <l xml:id="d002l572" n="16">Substulit et domino munera cara suo?</l>
                    <l xml:id="d002l573" n="17">Quisquis es o cattam nobis auferre misellam</l>
                    <l xml:id="d002l574" n="18">Ausus, et in nostros improbus esse iocos,</l>
                    <l xml:id="d002l575" n="19">Te, precor, Altitonans metuendo fulmine tangat</l>
                    <l xml:id="d002l576" n="20">Iuppiter, immerset Tartareosque lacus,</l>
                    <l xml:id="d002l577" n="21">Furacesque manus penitus sacer ignis adurat,</l>
                    <l xml:id="d002l578" n="22">Ut sceleris tanti praemia digna feras,</l>
                    <l xml:id="d002l579" n="23">Qualia Mulcibero genitus praedator amoeni</l>
                    <l xml:id="d002l580" n="24">Collis Aventini Cacus acerba tulit,</l>
                    <l xml:id="d002l581" n="25">Clavigeri tauros cauda cum traxit in antrum</l>
                    <l xml:id="d002l582" n="26">Non levis hospitibus ruricolisque timor.</l>
                    <l xml:id="d002l583" n="27">Unguibus haec saevis oculos tibi fodiat atros,</l>
                    <l xml:id="d002l584" n="28">Unguibus haec laniet pectus et ora tibi,</l>
                    <l xml:id="d002l585" n="29">Rebus et in cunctis semper tibi praebeat omnem</l>
                    <l xml:id="d002l586" n="30">Pernitiem, semper sitque molesta tibi,</l>
                    <l xml:id="d002l587" n="31">Incolumis nobis donec reddatur et ultro</l>
                    <l xml:id="d002l588" n="32">Ad notos properans cursitet illa Lares.</l>
                    <lb/>
                </div2>
                <div2 xml:id="002c011" type="carmen" met="E">
                    <head>
                        <abbr>11</abbr>
                    </head>
                    <p xml:id="d002l589" n="tit.">11. ad Christophorum Landinum</p>
                    <l xml:id="d002l590" n="1">Me tibi tantus amor, praestans Landine, dicavit,</l>
                    <l xml:id="d002l591" n="2">Nostra rudis quantum Musa referre nequit;</l>
                    <l xml:id="d002l592" n="3">Nam livore malo capitur magnaque laborat</l>
                    <l xml:id="d002l593" n="4">Invidia, ac totus ferreus ille quidem est,</l>
                    <l xml:id="d002l594" n="5">Qui te non solum non diligit, at neque mores</l>
                    <l xml:id="d002l595" n="6">Miratur placidos ingeniumque tuum.</l>
                    <l xml:id="d002l596" n="7">Magnus es orator, moris praecepta severi</l>
                    <l xml:id="d002l597" n="8">Iussaque naturae condita quaeque notas;</l>
                    <l xml:id="d002l598" n="9">Insignis rhetor, linguae praecepta Latinae</l>
                    <l xml:id="d002l599" n="10">Atque etiam Graiae dogmata vera tenes;</l>
                    <l xml:id="d002l600" n="11">Ac, seu bella virum, teneros seu ludis amores,</l>
                    <l xml:id="d002l601" n="12">Utraque mirandos fert tua Musa pedes.</l>
                    <l xml:id="d002l602" n="13">Hinc tibi iam virtus cunctos patefecit honores,</l>
                    <l xml:id="d002l603" n="14">Iam notum toto est nomen in orbe tuum.</l>
                    <l xml:id="d002l604" n="15">Hunc igitur praestate virum, sacra numina vatum,</l>
                    <l xml:id="d002l605" n="16">Possit longaevos aequiparare senes,</l>
                    <l xml:id="d002l606" n="17">Delitias quoniam vestras servabitis, et qui</l>
                    <l xml:id="d002l607" n="18">Maeonia rursus concinat arma lyra.</l>
                    <lb/>
                </div2>
                <div2 xml:id="002c012" type="carmen" met="E">
                    <head>
                        <abbr>12</abbr>
                    </head>
                    <p xml:id="d002l608" n="tit.">12. ad Marsilium Ficinum</p>
                    <l xml:id="d002l609" n="1">Ingenio meriti si praeberentur honores,</l>
                    <l xml:id="d002l610" n="2">Sique forent doctis praemia digna viris,</l>
                    <l xml:id="d002l611" n="3">Magne Ficine, diu tibi iam diadema fuisset</l>
                    <l xml:id="d002l612" n="4">Impositum, capiti debita signa tuo,</l>
                    <l xml:id="d002l613" n="5">Inque sacerdotes merito colerere priores,</l>
                    <l xml:id="d002l614" n="6">Teque ego nudarem praetereunte caput.</l>
                    <l xml:id="d002l615" n="7">Auctores monumenta suos si clara sequuntur</l>
                    <l xml:id="d002l616" n="8">Ingenii, et docta scripta notata manu,</l>
                    <l xml:id="d002l617" n="9">Nulla tuum nomen poterit delere vetustas,</l>
                    <l xml:id="d002l618" n="10">Ac tibi, crede mihi, fama peremnis erit;</l>
                    <l xml:id="d002l619" n="11">Scripta legunt quoniam tua iam vulgata Britanni,</l>
                    <l xml:id="d002l620" n="12">Illa Thomitani gensque Sabaea legunt,</l>
                    <l xml:id="d002l621" n="13">Ut taceam nostros, quorum versaris in ore</l>
                    <l xml:id="d002l622" n="14">Et qui te in caelum laudibus usque ferunt.</l>
                    <l xml:id="d002l623" n="15">Ast ego cur tenui calamo tibi dicere laudes</l>
                    <l xml:id="d002l624" n="16">Tento? Quid haec raucis versibus ipse cano?</l>
                    <l xml:id="d002l625" n="17">Dulcius eloquium nanque haec maiusque requirunt,</l>
                    <l xml:id="d002l626" n="18">Et magis exculta sunt celebranda lyra;</l>
                    <l xml:id="d002l627" n="19">Haec ego sed magno succensus amore notavi:</l>
                    <l xml:id="d002l628" n="20">Da veniam, nisi te carmina digna leges.</l>
                    <lb/>
                </div2>
                <div2 xml:id="002c013" type="carmen" met="S1">
                    <head>
                        <abbr>13</abbr>
                    </head>
                    <p xml:id="d002l629" n="tit.">13. ad Naldum Naldium</p>
                    <l xml:id="d002l630" n="1">Phoebe, Musarum decus atque custos -</l>
                    <l xml:id="d002l631" n="2">Qui, nisi solis radios habena</l>
                    <l xml:id="d002l632" n="3">Temperes, omnis penitus iaceret</l>
                    <l xml:id="d002l633" n="4" met="A">Orbis aduxtus;</l>
                    <l xml:id="d002l634" n="5">Quem tulit Phyton nimium potentem,</l>
                    <l xml:id="d002l635" n="6">Ore Latonam rabido sequens, quod</l>
                    <l xml:id="d002l636" n="7">Hanc mari divum geminam coegit</l>
                    <l xml:id="d002l637" n="8" met="A">Credere prolem;</l>
                    <l xml:id="d002l638" n="9">Novit et quantum validus sagicta</l>
                    <l xml:id="d002l639" n="10">Arcus et sacris humeris pharetra</l>
                    <l xml:id="d002l640" n="11">Apta vi possit, moriens Cyclopum</l>
                    <l xml:id="d002l641" n="12" met="A">Funditus agmen;</l>
                    <l xml:id="d002l642" n="13">Tu quidem caelo puerum dicasses,</l>
                    <l xml:id="d002l643" n="14">Triste si fatum spatium dedisset:</l>
                    <l xml:id="d002l644" n="15">Sed tamen flos es Thyrio par ostro</l>
                    <l xml:id="d002l645" n="16" met="A">Facte Iacynthe,</l>
                    <l xml:id="d002l646" n="17">Si poetarum iuvat esse numen,</l>
                    <l xml:id="d002l647" n="18">Haeret et cordi tibi cura vatum,</l>
                    <l xml:id="d002l648" n="19">Auribus Musis placidis amicas</l>
                    <l xml:id="d002l649" n="20" met="A">Excipe voces:</l>
                    <l xml:id="d002l650" n="21">Sospitem Naldum, precor, a periclis</l>
                    <l xml:id="d002l651" n="22">Omnibus serves reducemque avitis</l>
                    <l xml:id="d002l652" n="23">Finibus reddas, queat ut sodales</l>
                    <l xml:id="d002l653" n="24" met="A">Visere caros.</l>
                    <lb/>
                </div2>
                <div2 xml:id="002c014" type="carmen" met="E">
                    <head>
                        <abbr>14</abbr>
                    </head>
                    <p xml:id="d002l654" n="tit.">14. ad Franciscum Saxectum</p>
                    <l xml:id="d002l655" n="1">Assiduo quanvis te mercatura labore</l>
                    <l xml:id="d002l656" n="2">Occupet ac dentur ocia nulla tibi -</l>
                    <l xml:id="d002l657" n="3">Unde fides miranda tua est et lucida virtus</l>
                    <l xml:id="d002l658" n="4">Urbibus Eois, urbibus Occiduis -,</l>
                    <l xml:id="d002l659" n="5">Non tamen ipse operam praebes, Francisce, minorem,</l>
                    <l xml:id="d002l660" n="6">Quod vix credibile est, artibus ingenuis,</l>
                    <l xml:id="d002l661" n="7">Non minus Ausoniis incumbis, docte, Camaenis</l>
                    <l xml:id="d002l662" n="8">Castalidosque colis Pieridosque lacus.</l>
                    <l xml:id="d002l663" n="9">Doctus habes magno cunctos in honore poetas,</l>
                    <l xml:id="d002l664" n="10">Quod facile ante omnes Fontia Musa docet:</l>
                    <l xml:id="d002l665" n="11">Fontius est locuples testis, virtute decorus,</l>
                    <l xml:id="d002l666" n="12">Dives et eloquio carminibusque potens.</l>
                    <l xml:id="d002l667" n="13">Iamque vale, et longaeva tibi tua fila sorores</l>
                    <l xml:id="d002l668" n="14">Nectere concordes fata benigna velint,</l>
                    <l xml:id="d002l669" n="15">Euboici possis aequare ut pulveris annos,</l>
                    <l xml:id="d002l670" n="16">Thitoni longos exuperasse dies,</l>
                    <l xml:id="d002l671" n="17">Natorum valeas non tantum cernere natos,</l>
                    <l xml:id="d002l672" n="18">Sed tritavus caram visere progeniem.</l>
                    <lb/>
                </div2>
                <div2 xml:id="002c015" type="carmen" met="E">
                    <head>
                        <abbr>15</abbr>
                    </head>
                    <p xml:id="d002l673" n="tit.">15. ad Ugolinum Verinum</p>
                    <l xml:id="d002l674" n="1">Cum modo nascentem praecedat, clare poeta,</l>
                    <l xml:id="d002l675" n="2">Carliadem celebris fama, Verine, tuam,</l>
                    <l xml:id="d002l676" n="3">Intrepidas late cum iam protenderit alas,</l>
                    <l xml:id="d002l677" n="4">Advolet et celsas candida facta domos:</l>
                    <l xml:id="d002l678" n="5">En, quid erit, postquam fuerit tibi carmen adultum</l>
                    <l xml:id="d002l679" n="6">Carliados, postquam coeperit illa loqui?</l>
                    <l xml:id="d002l680" n="7">Non tantum meriti Latio tribuerunt honores,</l>
                    <l xml:id="d002l681" n="8">Nec solum nostri laurea serta dabunt,</l>
                    <l xml:id="d002l682" n="9">Sed passim lato semper celebraberis orbe,</l>
                    <l xml:id="d002l683" n="10">Ibit et ad geminos maxima fama polos.</l>
                    <l xml:id="d002l684" n="11">Nam tibi Pierides sublimia carmina fingunt,</l>
                    <l xml:id="d002l685" n="12">Concinis et docto regia bella pede,</l>
                    <l xml:id="d002l686" n="13">Iamque diu serpit circum tua tempora laurus</l>
                    <l xml:id="d002l687" n="14">Aonia, et vatum praemia certa manent.</l>
                    <l xml:id="d002l688" n="15">Quare age, ne dubita, coeptoque incumbe labori,</l>
                    <l xml:id="d002l689" n="16">Perpetuum quoniam sic tibi nomen erit.</l>
                    <lb/>
                </div2>
                <div2 xml:id="002c016" type="carmen" met="E">
                    <head>
                        <abbr>16</abbr>
                    </head>
                    <p xml:id="d002l690" n="tit.">16. ad Angelum Politianum</p>
                    <l xml:id="d002l691" n="1">Tanta tibi tenero cur surgat pectore virtus,</l>
                    <l xml:id="d002l692" n="2">Quanta vel annoso vix queat esse seni,</l>
                    <l xml:id="d002l693" n="3">Ac tua grandisono reboent cum docta cothurno</l>
                    <l xml:id="d002l694" n="4">Carmina, magnanimo non nisi digna duce,</l>
                    <l xml:id="d002l695" n="5">Et tibi sit locuples oris facundia docti,</l>
                    <l xml:id="d002l696" n="6">Teque suis ditet Graecia litterulis:</l>
                    <l xml:id="d002l697" n="7">Te precor in longos ut servet Iuppiter annos,</l>
                    <l xml:id="d002l698" n="8">Incolumemque sinat vivere posse diu.</l>
                    <l xml:id="d002l699" n="9">Nam tua Maeonio multum certantia, vati</l>
                    <l xml:id="d002l700" n="10">Carmina quis dubitet Virgilioque fore?</l>
                    <l xml:id="d002l701" n="11">Atque decus magnum nostrae clarumque futurum</l>
                    <l xml:id="d002l702" n="12">Quis neget aetatis te, memorande puer?</l>
                    <l xml:id="d002l703" n="13">Sis igitur foelix, nostri spes maxima saecli,</l>
                    <l xml:id="d002l704" n="14">Teque putes nobis carius esse nihil.</l>
                    <lb/>
                </div2>
                <div2 xml:id="002c017" type="carmen" met="E">
                    <head>
                        <abbr>17</abbr>
                    </head>
                    <p xml:id="d002l705" n="tit.">17. ad Laurentium Emporianum hortorum cultorem</p>
                    <l xml:id="d002l706" n="1">Hortorum celebris fuerit quam gloria quondam</l>
                    <l xml:id="d002l707" n="2">Hesperidum, satis hoc fabula prisca docet;</l>
                    <l xml:id="d002l708" n="3">At modo maius habet nomen Theanensius hortus,</l>
                    <l xml:id="d002l709" n="4">Quem te, Laurenti, composuisse ferunt,</l>
                    <l xml:id="d002l710" n="5">Qui vacuum late fama iam personat orbem,</l>
                    <l xml:id="d002l711" n="6">Pulsat et aetherei sydera celsa poli.</l>
                    <l xml:id="d002l712" n="7">Laurenti, quae te cum gloria certa sequatur</l>
                    <l xml:id="d002l713" n="8">Auctorem titulis afficiatque novis,</l>
                    <l xml:id="d002l714" n="9">Non miror, veteris quod sis oblitus amici</l>
                    <l xml:id="d002l715" n="10">Et quod sis factus turgidus inde nimis.</l>
                    <l xml:id="d002l716" n="11">Nam, cum fingendis tantum tibi nomen in hortis</l>
                    <l xml:id="d002l717" n="12">Quaesieris, laus sit tantaque parta tibi,</l>
                    <l xml:id="d002l718" n="13">Cumque datus custos illis sis fidus, et uni</l>
                    <l xml:id="d002l719" n="14">Sit quoque servandi credita cura tibi,</l>
                    <l xml:id="d002l720" n="15">Sisque Priapo etiam multo membrosior ipso -</l>
                    <l xml:id="d002l721" n="16">Es, Laurens, etenim mentula totus iners:</l>
                    <l xml:id="d002l722" n="17">Te puto iam sanctum numen partesque Priapi</l>
                    <l xml:id="d002l723" n="18">Hellespontiaci sumere velle dei.</l>
                    <l xml:id="d002l724" n="19">Et iam te positum video cum falce saligna</l>
                    <l xml:id="d002l725" n="20">Furaces horto pellere quasque manus,</l>
                    <l xml:id="d002l726" n="21">Ac te divinos cerno quoque poscere honores,</l>
                    <l xml:id="d002l727" n="22">Utque tibi in templis rudat asellus iners:</l>
                    <l xml:id="d002l728" n="23">Quod siquando deum numerum cumulaveris, oro</l>
                    <l xml:id="d002l729" n="24">Sis memor ut nostrae, dexter, amicitiae.</l>
                    <lb/>
                </div2>
                <div2 xml:id="002c018" type="carmen" met="E">
                    <head>
                        <abbr>18</abbr>
                    </head>
                    <p xml:id="d002l730" n="tit.">18. carmen ridiculum ad Meliorem Crescium</p>
                    <l xml:id="d002l731" n="1">Cum Naldo, Melior, nostro caenabis apud me:</l>
                    <l xml:id="d002l732" n="2">Nulla tibi melior caena parata fuit.</l>
                    <l xml:id="d002l733" n="3">Quid melius Musis, melius quid, amice, poetis</l>
                    <l xml:id="d002l734" n="4">Esse potest, omnes cum superent epulas?</l>
                    <l xml:id="d002l735" n="5">Adfuerit quoniam citharae modulator Apollo,</l>
                    <l xml:id="d002l736" n="6">Caena tibi haec vates Pieridasque dabit.</l>
                    <l xml:id="d002l737" n="7">Carmina tu cunctis cantabis dulcius unus,</l>
                    <l xml:id="d002l738" n="8">Carmina tu dapibus his meliora dabis;</l>
                    <l xml:id="d002l739" n="9">Carmine sive velis, seu vis sermone soluto</l>
                    <l xml:id="d002l740" n="10">Sic resonas, scopulos ut reboare putes.</l>
                    <l xml:id="d002l741" n="11">Tu valles mugire facis durareque saxa,</l>
                    <l xml:id="d002l742" n="12">Flumina tu solitis cursibus ire facis;</l>
                    <l xml:id="d002l743" n="13">Te cantante, riget glacies concreta nivali</l>
                    <l xml:id="d002l744" n="14">Frigore, muta quidem bellua quaeque silet.</l>
                    <l xml:id="d002l745" n="15">Haec canimus surdis, et amant ridicula vates:</l>
                    <l xml:id="d002l746" n="16">Ergo, tibi cum sit caena parata, veni!</l>
                    <lb/>
                </div2>
                <div2 xml:id="002c019" type="carmen" met="E">
                    <head>
                        <abbr>19</abbr>
                    </head>
                    <p xml:id="d002l747" n="tit.">19. ad Carolum Poggium</p>
                    <l xml:id="d002l748" n="1">Carole, quem Latiae genuit laus inclyta linguae</l>
                    <l xml:id="d002l749" n="2">Poggius, eloquio dives et ingenio,</l>
                    <l xml:id="d002l750" n="3">Cuius fama virens semper nomenque manebit</l>
                    <l xml:id="d002l751" n="4">Inter Hyperboreos inter et Ausonios,</l>
                    <l xml:id="d002l752" n="5">Aurea fulgebunt rhoseo dum sydera, caelo,</l>
                    <l xml:id="d002l753" n="6">Dum caput oceani sol quoque merget aquis,</l>
                    <l xml:id="d002l754" n="7">Dum liquidum volucres sulcabunt aethera pennis,</l>
                    <l xml:id="d002l755" n="8">Prodiga dum tellus mitia poma feret:</l>
                    <l xml:id="d002l756" n="9">Iam propria titulos auges virtute paternos</l>
                    <l xml:id="d002l757" n="10">Et genus et nomen tollis in astra tuum.</l>
                    <l xml:id="d002l758" n="11">Te pater est nato, soboles tu digna parente:</l>
                    <l xml:id="d002l759" n="12">Vendicat aeternum nomen uterque sibi;</l>
                    <l xml:id="d002l760" n="13">Nam tibi facundo Poggi, ceu fonte peremni,</l>
                    <l xml:id="d002l761" n="14">Scilicet eloquium manat ab ore novum.</l>
                    <l xml:id="d002l762" n="15">Punica tu nosti quicquid Romanaque castra</l>
                    <l xml:id="d002l763" n="16">Gesserunt armis, aemula regna, feris,</l>
                    <l xml:id="d002l764" n="17">Bella quot Euphrates movit, quot Tygris et Ister,</l>
                    <l xml:id="d002l765" n="18">Et quot sint ferro milia caesa virum,</l>
                    <l xml:id="d002l766" n="19">Dinumeras toto quot sint et proelia mundo</l>
                    <l xml:id="d002l767" n="20">Gesta, ducesque refers ordine quosque suo.</l>
                    <l xml:id="d002l768" n="21">Mente adeo retines abs te perlecta tenaci,</l>
                    <l xml:id="d002l769" n="22">Effluat ut nunquam quod semel ipse legis;</l>
                    <l xml:id="d002l770" n="23">Ingenium quocunque placet versatile flectis,</l>
                    <l xml:id="d002l771" n="24">Nil tibi difficile est quod didicisse velis.</l>
                    <l xml:id="d002l772" n="25">Innumeris doctos effers doctissimus omnes</l>
                    <l xml:id="d002l773" n="26">Laudibus, officiis prosequerisque tuis,</l>
                    <l xml:id="d002l774" n="27">Omnibus ut merito doctis sis carus: at uni</l>
                    <l xml:id="d002l775" n="28">Tu tamen es cunctis carior ipse mihi.</l>
                    <l xml:id="d002l776" n="29">Nam praecone mea est te non explosa Thalia,</l>
                    <l xml:id="d002l777" n="30">Oraque doctorum carmina nostra legunt;</l>
                    <l xml:id="d002l778" n="31">Te suadente sacros libavi e fonte liquores,</l>
                    <l xml:id="d002l779" n="32">Parnasi colitur te mea Musa duce.</l>
                    <l xml:id="d002l780" n="33">Nec mirum cum tu laudes mea carmina: nanque</l>
                    <l xml:id="d002l781" n="34">Laudatis vera est laus placuisse viris.</l>
                    <l xml:id="d002l782" n="35">Quod, siquid nostrae possunt in carmina vires,</l>
                    <l xml:id="d002l783" n="36">Hoc equidem totum debeo doque tibi.</l>
                    <lb/>
                </div2>
                <div2 xml:id="002c020" type="carmen" met="E">
                    <head>
                        <abbr>20</abbr>
                    </head>
                    <p xml:id="d002l784" n="tit.">20. ad Calvum amicum absentem</p>
                    <l xml:id="d002l785" n="1">Attica si centum mihi nunc talenta darentur,</l>
                    <l xml:id="d002l786" n="2">Essent conspectu non mage cara tuo.</l>
                    <l xml:id="d002l787" n="3">Cernere te coniunx optat, carique parentes,</l>
                    <l xml:id="d002l788" n="4">Te soror et frater, te tua tota domus.</l>
                    <l xml:id="d002l789" n="5">Optatus cunctis venies: teque ipsa videre,</l>
                    <l xml:id="d002l790" n="6">Sit quanvis infans, filia parva cupit.</l>
                    <l xml:id="d002l791" n="7">Quid referam quantos fletus Antonia mater</l>
                    <l xml:id="d002l792" n="8">Iam tua, quot lachrymas fuderit atque parens?</l>
                    <l xml:id="d002l793" n="9">Nec desiderium te natum utrique videndi</l>
                    <l xml:id="d002l794" n="10">Ulterius, venias tu nisi, ferre queunt.</l>
                    <l xml:id="d002l795" n="11">Huc igitur propera, patriamque Laresque revise,</l>
                    <l xml:id="d002l796" n="12">Nanque tuos omnis visere tempus adest.</l>
                    <l xml:id="d002l797" n="13">Quid cessas igitur? Cur non calcaria nectis?</l>
                    <l xml:id="d002l798" n="14">Sessor equum iam iam scande, citusque veni.</l>
                    <lb/>
                </div2>
                <div2 xml:id="002c021" type="carmen" met="D3">
                    <head>
                        <abbr>21</abbr>
                    </head>
                    <p xml:id="d002l799" n="tit.">21. ad Antonium Clementium</p>
                    <l xml:id="d002l800" n="1">Legi versiculos, non sine gaudio,</l>
                    <l xml:id="d002l801" n="2">Aspersos latice fontis Apollinis,</l>
                    <l xml:id="d002l802" n="3" met="O">Gratos usque videndos</l>
                    <l xml:id="d002l803" n="4" met="O">Versus inter amabiles.</l>
                    <l xml:id="d002l804" n="5">Quod, si non renues munera Cynthii</l>
                    <l xml:id="d002l805" n="6">Multo - virtus enim sic adipiscitur! -</l>
                    <l xml:id="d002l806" n="7" met="O">Contingenda labore, et</l>
                    <l xml:id="d002l807" n="8" met="O">Forti pectore perferes,</l>
                    <l xml:id="d002l808" n="9">O quam te, lyrico carmine nobilem,</l>
                    <l xml:id="d002l809" n="10">Nullis inspicio vatibus imparem</l>
                    <l xml:id="d002l810" n="11" met="O">Venturo fore saeclo,</l>
                    <l xml:id="d002l811" n="12" met="O">Vel fama vel honoribus!</l>
                    <lb/>
                </div2>
                <div2 xml:id="002c022" type="carmen" met="H">
                    <head>
                        <abbr>22</abbr>
                    </head>
                    <p xml:id="d002l812" n="tit.">22. ad Nicolaum Micheloctium in Lucilium carmen ridiculum</p>
                    <l xml:id="d002l813" n="1">Saevum, horrendum, ingens et invincibile bellum</l>
                    <l xml:id="d002l814" n="2">Lucilium, cerebrum nimirum mobile, fama est</l>
                    <l xml:id="d002l815" n="3">Moliri, ac peditum turmas equitumque cohortes</l>
                    <l xml:id="d002l816" n="4">Praemisisse ferunt iam iam validasque phalanges,</l>
                    <l xml:id="d002l817" n="5">Opprimat incautos ut nos ac vincat inermes.</l>
                    <l xml:id="d002l818" n="6">Proh dii, quis modus est tantos avertere casus?</l>
                    <l xml:id="d002l819" n="7">Numina quaenam tot sedabunt dextra tumultus,</l>
                    <l xml:id="d002l820" n="8">Immanemque adeo nam quis placaverit iram?</l>
                    <l xml:id="d002l821" n="9">Quis mollire queat tantumque ferocia corda?</l>
                    <l xml:id="d002l822" n="10">Quis feret auxilium? Quis nos tutabitur hoste</l>
                    <l xml:id="d002l823" n="11">Tam valido? Omnipotens nobis defensor adesto,</l>
                    <l xml:id="d002l824" n="12">Iuppiter, et tantos propius compesce furores,</l>
                    <l xml:id="d002l825" n="13">Ac procul a nobis tam magna pericula, dexter,</l>
                    <l xml:id="d002l826" n="14">Deiice, et invictas praesta vires animunque,</l>
                    <l xml:id="d002l827" n="15">Diripienda manu simus ne praeda cruenta.</l>
                    <l xml:id="d002l828" n="16">Sed video quam me iam nunc timidumque rudemque</l>
                    <l xml:id="d002l829" n="17">Incuses, Nicolae, nimis dum talia fundo:</l>
                    <l xml:id="d002l830" n="18">En, ego sum forti clypeo contectus et hasta,</l>
                    <l xml:id="d002l831" n="19">Atque animum pugnae rapit incredibilis ardor;</l>
                    <l xml:id="d002l832" n="20">Mique manus ambae iaculis onerantur acutis,</l>
                    <l xml:id="d002l833" n="21">Quae torquere parat virtus sibi conscia in hostem,</l>
                    <l xml:id="d002l834" n="22">Illius inque animam diffundere tela cruentam.</l>
                    <l xml:id="d002l835" n="23">Tu quoque ne dubita mecum ire in proelia fortis,</l>
                    <l xml:id="d002l836" n="24">Et vagina audax educere cominus ensem:</l>
                    <l xml:id="d002l837" n="25">Irrita iactantem nequicquam iurgia tristes</l>
                    <l xml:id="d002l838" n="26">Lucilium inferias Stygiae mittemus ad umbras.</l>
                    <lb/>
                </div2>
                <div2 xml:id="002c023" type="carmen" met="F">
                    <head>
                        <abbr>23</abbr>
                    </head>
                    <p xml:id="d002l839" n="tit.">23. ad eundem</p>
                    <l xml:id="d002l840" n="1">Albam cum nudius tibi papirum</l>
                    <l xml:id="d002l841" n="2">Quartus flagito, dicis: hanc libenter</l>
                    <l xml:id="d002l842" n="3">Cras mittam: Venit ecce cras, amice:</l>
                    <l xml:id="d002l843" n="4">Tu das nil tamen. Unde rursus oro,</l>
                    <l xml:id="d002l844" n="5">Dones ut tenui simulque pura</l>
                    <l xml:id="d002l845" n="6">Nos charta: nihil. At resume prorsus</l>
                    <l xml:id="d002l846" n="7">Posthac vilibus id daturus usque,</l>
                    <l xml:id="d002l847" n="8">Illa qui teretes agunt cucullos</l>
                    <l xml:id="d002l848" n="9">Seu turpem faciunt rudes pagellam,</l>
                    <l xml:id="d002l849" n="10">Et multos male sordidos in usus</l>
                    <l xml:id="d002l850" n="11">Vertunt: ast ego promerem tabellas,</l>
                    <l xml:id="d002l851" n="12">Quis te nunc reliquosve consodales</l>
                    <l xml:id="d002l852" n="13">Appellem modo litteris amicis,</l>
                    <l xml:id="d002l853" n="14">Et nunc versiculis citem venustis</l>
                    <l xml:id="d002l854" n="15">Torpentes animos ab insolenti</l>
                    <l xml:id="d002l855" n="16">Somno, tedia qui parit maligna,</l>
                    <l xml:id="d002l856" n="17">Ut sic ocia nos habere honesta</l>
                    <l xml:id="d002l857" n="18">Possimus, Nicolae dulcis omni</l>
                    <l xml:id="d002l858" n="19">Semper tempore Braccio sodali.</l>
                    <lb/>
                </div2>
                <div2 xml:id="002c024" type="carmen" met="S1">
                    <head>
                        <abbr>24</abbr>
                    </head>
                    <p xml:id="d002l859" n="tit.">24. ad Gulielmum Becchum episcopum Fesulanum</p>
                    <l xml:id="d002l860" n="1">Mercuri, curvae citharae parens et</l>
                    <l xml:id="d002l861" n="2">Pindari sacrum modulate carmen,</l>
                    <l xml:id="d002l862" n="3">Qui doces plectro resonare lyram</l>
                    <l xml:id="d002l863" n="4" met="A">Anacreontis:</l>
                    <l xml:id="d002l864" n="5">Supplices, nostris facilem precamur</l>
                    <l xml:id="d002l865" n="6">Spiritum praestes fidibus, decoras</l>
                    <l xml:id="d002l866" n="7">Ut queam laudes celebrare grandi</l>
                    <l xml:id="d002l867" n="8" met="A">Carmine dignas.</l>
                    <l xml:id="d002l868" n="9">Nam queat magni cumulos virentis</l>
                    <l xml:id="d002l869" n="10">Quis viri laudis meritos referre</l>
                    <l xml:id="d002l870" n="11">Barbito pressa, nisi sit deorum</l>
                    <l xml:id="d002l871" n="12" met="A">Numine fretus ?</l>
                    <l xml:id="d002l872" n="13">Praesulum nobis decus est canendum,</l>
                    <l xml:id="d002l873" n="14">Almus antistes, probitate clarus,</l>
                    <l xml:id="d002l874" n="15">Dignus aeternum Gulielmus omnis</l>
                    <l xml:id="d002l875" n="16" met="A">Quem colat aetas.</l>
                    <l xml:id="d002l876" n="17">Aureos mores habet ille, prudens,</l>
                    <l xml:id="d002l877" n="18">Integer, claemens, pius ac benignus;</l>
                    <l xml:id="d002l878" n="19">Dulcis est illi facilisque sermo</l>
                    <l xml:id="d002l879" n="20" met="A">Atque modestus.</l>
                    <l xml:id="d002l880" n="21">Hoc quidem nemo colit aut deorum</l>
                    <l xml:id="d002l881" n="22">Sanctius cultus meliusve leges</l>
                    <l xml:id="d002l882" n="23">Servat, aut rectos magis ullus actus</l>
                    <l xml:id="d002l883" n="24" met="A">Diligit alter.</l>
                    <l xml:id="d002l884" n="25">Improbos damnat celebratque iustos,</l>
                    <l xml:id="d002l885" n="26">Utili praefert sapiens honestum,</l>
                    <l xml:id="d002l886" n="27">Fraudis est vindex bonus atque sordes</l>
                    <l xml:id="d002l887" n="28" met="A">Nescit avaras.</l>
                    <l xml:id="d002l888" n="29">Hunc vocet castum magis et pudicum</l>
                    <l xml:id="d002l889" n="30">Phaedra quam durum Hippolytum noverca,</l>
                    <l xml:id="d002l890" n="31">Hunc magis dicat Stenoboea, castum</l>
                    <l xml:id="d002l891" n="32" met="A">Bellerophonte.</l>
                    <l xml:id="d002l892" n="33">Arduis fortis, dubiisque rebus</l>
                    <l xml:id="d002l893" n="34">Est ei prudens animus, secundis</l>
                    <l xml:id="d002l894" n="35">Firmus, ut nullo valeat moveri</l>
                    <l xml:id="d002l895" n="36" met="A">Fulminis ictu.</l>
                    <l xml:id="d002l896" n="37">Doctus est rerum facile explicare</l>
                    <l xml:id="d002l897" n="38">Conditas vires, quibus insit atris</l>
                    <l xml:id="d002l898" n="39">Frigidus venis cruor, et Minerva</l>
                    <l xml:id="d002l899" n="40" met="A">Pinguis inhaeret.</l>
                    <l xml:id="d002l900" n="41">Quid deum sermo velit, ille clausis</l>
                    <l xml:id="d002l901" n="42">Abditus verbis sacer, ille novit,</l>
                    <l xml:id="d002l902" n="43">Dogmatum pastor bonus usque cunctos</l>
                    <l xml:id="d002l903" n="44" met="A">Solvere nodos.</l>
                    <l xml:id="d002l904" n="45">Quid velint mores docet elegantes,</l>
                    <l xml:id="d002l905" n="46">Litteris sacris simul et profanis</l>
                    <l xml:id="d002l906" n="47">Praeditus, quem nec lateant diserti</l>
                    <l xml:id="d002l907" n="48" met="A">Verba magistri.</l>
                    <l xml:id="d002l908" n="49">Syderum lapsus fugit aut recursus</l>
                    <l xml:id="d002l909" n="50">Hunc neque, haud ortus Hyadum cient quid,</l>
                    <l xml:id="d002l910" n="51">Quam ferat magnas pluvias Orion</l>
                    <l xml:id="d002l911" n="52" met="A">Vergiliaeque.</l>
                    <l xml:id="d002l912" n="53">Qualibus certe meritis fatemur</l>
                    <l xml:id="d002l913" n="54">Debitum sacro capiti, remoto</l>
                    <l xml:id="d002l914" n="55">Iam diu pullo, croceum galerum</l>
                    <l xml:id="d002l915" n="56" met="A">Purpureumque.</l>
                    <l xml:id="d002l916" n="57">Sed quid extensos titulos vagamur</l>
                    <l xml:id="d002l917" n="58">Per suos, tanquam vacuum per orbem</l>
                    <l xml:id="d002l918" n="59">Vel per immensi fragili oceani</l>
                    <l xml:id="d002l919" n="60" met="A">Aequora lembo?</l>
                    <l xml:id="d002l920" n="61">Sit satis nobis voluisse tantum</l>
                    <l xml:id="d002l921" n="62">Lesbiis dignum fidibus referre</l>
                    <l xml:id="d002l922" n="63">Nomen, Alcaei meritum quod ornet</l>
                    <l xml:id="d002l923" n="64" met="A">Musa sonori.</l>
                </div2>
            </div1>
        </body>
    </text>
</TEI>
