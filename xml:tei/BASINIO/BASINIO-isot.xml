<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BASINIO-isot">
                    <title>Isottaeus</title>
                    <title type="short">Isottaeus</title>
                    <abbr>Isott.</abbr>
                    <bibl>F. Ferri, 1925</bibl>
                </title>
                <author xml:id="BASINIO" n="155.000">
                    <name>Basinio da  Parma</name>
                    <date>Tizzano 1425 - Rimini 1457</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Basinio da  Parma</persName>
                    <abbr>BASINIO</abbr>
                </author>
                <respStmt>
                    <resp>Reference basis text</resp>
                    <name>F. Ferri, 1925</name>
                </respStmt>
            </titleStmt>
            <extent>
                <measure unit="words" quantity="16148">16148</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>F. Ferri, 1925</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>2.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="E">
                <head>
                    <title>1</title>
                    <abbr>1</abbr>
                    <bibl source="digital">Michela Naccari</bibl>
                </head>
                <div2 xml:id="001c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. Sigismundus Pandulphus Malatesta | divae Isottae sal. d.</p>
                    <l xml:id="d001l2" n="1">Quam Sigismundus tibi dicit ab urbe salutem,</l>
                    <l xml:id="d001l3" n="2">Accipe, purpureas inter habenda deas.</l>
                    <l xml:id="d001l4" n="3">Longe corpus abest; tibi semper proxima mens est</l>
                    <l xml:id="d001l5" n="4">Parteque sum tecum fertiliore mei.</l>
                    <l xml:id="d001l6" n="5">Si quid agam quaeris, mea conqueror ocia solus</l>
                    <l xml:id="d001l7" n="6">Et desiderium flebilis usque tui.</l>
                    <l xml:id="d001l8" n="7">Absens absentem video te, Isotta, nec ulla</l>
                    <l xml:id="d001l9" n="8">Iam sine te nobis nox vigilanda venit.</l>
                    <l xml:id="d001l10" n="9">Roma licet veterum monumenta ostentet avorum</l>
                    <l xml:id="d001l11" n="10">Effoetaeque amplas suggerat urbis opes,</l>
                    <l xml:id="d001l12" n="11">Me tamen haud possunt mirae oblectare ruinae,</l>
                    <l xml:id="d001l13" n="12">Cum nullo hic fueris conspicienda loco.</l>
                    <l xml:id="d001l14" n="13">Ipse, fatebor enim, laetae non vallibus Idae,</l>
                    <l xml:id="d001l15" n="14">Non sine te caeli parte fuisse velim;</l>
                    <l xml:id="d001l16" n="15">Nanque habeat multas quanvis urbs nostra puellas,</l>
                    <l xml:id="d001l17" n="16">Quae possent ipsos sollicitare deos,</l>
                    <l xml:id="d001l18" n="17">Sola tamen nostris placuisti semper ocellis</l>
                    <l xml:id="d001l19" n="18">Huius et exuvias unica mentis habes.</l>
                    <l xml:id="d001l20" n="19">Spirat Orontaeos facies si mollis odores</l>
                    <l xml:id="d001l21" n="20">Artificisque manu si mihi pexa coma est;</l>
                    <l xml:id="d001l22" n="21">Si gravis intexto mihi vestis pendeat auro,</l>
                    <l xml:id="d001l23" n="22">Si Phrygia ex humero picta lacerna manu;</l>
                    <l xml:id="d001l24" n="23">Denique si festas deducimus arte choreas,</l>
                    <l xml:id="d001l25" n="24">Sive ego personis induor ora novis;</l>
                    <l xml:id="d001l26" n="25">Omnia pervigili facio coniunctus amore,</l>
                    <l xml:id="d001l27" n="26">Ut soli placeam, cara puella, tibi.</l>
                    <l xml:id="d001l28" n="27">Adde, Isotta, licet maiorum more meorum</l>
                    <l xml:id="d001l29" n="28">Arma ex officio sint agitanda meo,</l>
                    <l xml:id="d001l30" n="29">Successor regni videar ne indignus aviti,</l>
                    <l xml:id="d001l31" n="30">Sitque oneri potius stirps Malatesta mihi;</l>
                    <l xml:id="d001l32" n="31">Non ideo minus ipse sequor tamen arma libenter,</l>
                    <l xml:id="d001l33" n="32">Iuditio ut videar clarus ubique tuo.</l>
                    <l xml:id="d001l34" n="33">Utque meo tu digna, tuo sim dignus amore,</l>
                    <l xml:id="d001l35" n="34">Cedat et in partem gloria nostra tibi.</l>
                    <l xml:id="d001l36" n="35">Scilicet Idalias sensit Phoenissa sagittas,</l>
                    <l xml:id="d001l37" n="36">Ut sua Tros cecinit fortia facta pius;</l>
                    <l xml:id="d001l38" n="37">Aesonidemque suum tum denique Colchis amavit,</l>
                    <l xml:id="d001l39" n="38">Vidit ut ignivomos perdomuisse boves.</l>
                    <l xml:id="d001l40" n="39">Dictaeum ni forte ducem vidisset in armis,</l>
                    <l xml:id="d001l41" n="40">Laederet haud patrium perfida Scylla caput.</l>
                    <l xml:id="d001l42" n="41">Et nos, si quicquam claris sudamus in armis,</l>
                    <l xml:id="d001l43" n="42">Si qua hac sunt nobis parta trophaea manu,</l>
                    <l xml:id="d001l44" n="43">Hinc merito longos de te speramus amores,</l>
                    <l xml:id="d001l45" n="44">Hinc fore perpetuam credimus usque fidem.</l>
                    <l xml:id="d001l46" n="45">Nam, mihi crede, prius manabit ab ilice nectar</l>
                    <l xml:id="d001l47" n="46">Et glandem salices et feret ulva favos,</l>
                    <l xml:id="d001l48" n="47">Ante piger madido versabitur axe Bootes,</l>
                    <l xml:id="d001l49" n="48">Aequoreos viset Menalis ursa deos,</l>
                    <l xml:id="d001l50" n="49">Quam tibi, quicquid id est, animus res vota fidesque,</l>
                    <l xml:id="d001l51" n="50">Quodque dedi pectus desinat esse tuum,</l>
                    <l xml:id="d001l52" n="51">Fatales dum fila trahent mihi longa Sorores</l>
                    <l xml:id="d001l53" n="52">Vitalisque meum dum reget aura caput.</l>
                    <l xml:id="d001l54" n="53">Iamque vale, mea lux, mea cura et sola voluptas,</l>
                    <l xml:id="d001l55" n="54">Utque tui fuero, sis memor ipsa mei.</l>
                    <lb/>
                </div2>
                <div2 xml:id="001c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d001l56" n="tit.">2. Isotta Ariminensis regi et divo suo | Sigismundo Pandulpho Mal. sal. pl. d.</p>
                    <l xml:id="d001l57" n="1">Quam tibi mittit amans, princeps animose, salutem,</l>
                    <l xml:id="d001l58" n="2">Non nisi cum reditu mox habitura tuo est.</l>
                    <l xml:id="d001l59" n="3">Fabor? An Isottae nisi margine scripta supremo</l>
                    <l xml:id="d001l60" n="4">Nomina iam lacrymis legeris uda meis,</l>
                    <l xml:id="d001l61" n="5">Et nisi consueto signatam videris auro,</l>
                    <l xml:id="d001l62" n="6">Non erit haec oculis littera nota tuis?</l>
                    <l xml:id="d001l63" n="7">An tacitae primum cum solves vincla tabellae,</l>
                    <l xml:id="d001l64" n="8">Cognosces animi pignora cara tui?</l>
                    <l xml:id="d001l65" n="9">Impiger aerias emensus diceris arces,</l>
                    <l xml:id="d001l66" n="10">Qua Tyberis Thuscum verberat unda fretum.</l>
                    <l xml:id="d001l67" n="11">Consilio infestum celeri dum praeripis hostem</l>
                    <l xml:id="d001l68" n="12">Atque tua instantis comprimis arte minas,</l>
                    <l xml:id="d001l69" n="13">Raptus es hinc nostris vix dum bene notus ocellis,</l>
                    <l xml:id="d001l70" n="14">Nec sum discessus praescia facta tui.</l>
                    <l xml:id="d001l71" n="15">Non potui caro prius addere brachia collo,</l>
                    <l xml:id="d001l72" n="16">Dicere nec moestis blandicias precibus;</l>
                    <l xml:id="d001l73" n="17">Non mandata prius miseris commixta querelis,</l>
                    <l xml:id="d001l74" n="18">Humida nec lacrymis oscula deinde dedi.</l>
                    <l xml:id="d001l75" n="19">Nam saltem si non poteram tua vota morari,</l>
                    <l xml:id="d001l76" n="20">Te poteram precibus commonuisse meis,</l>
                    <l xml:id="d001l77" n="21">Ut vafer adversos urgeres cautius hostes</l>
                    <l xml:id="d001l78" n="22">Et saevos premeres stans procul ipse viros.</l>
                    <l xml:id="d001l79" n="23">Aedibus et patria cessisti incognitus urbe,</l>
                    <l xml:id="d001l80" n="24">Nec tibi qui "valeas" diceret ullus erat.</l>
                    <l xml:id="d001l81" n="25">Postera lux aderat, iam tota diceris urbe</l>
                    <l xml:id="d001l82" n="26">Apenninicolas transiliisse nives:</l>
                    <l xml:id="d001l83" n="27">Iam premere hostiles praesenti numine turmas,</l>
                    <l xml:id="d001l84" n="28">Qua fugerent hostes te quoque parte sequi.</l>
                    <l xml:id="d001l85" n="29">Rumor ut ad nostras pervenit certior aures,</l>
                    <l xml:id="d001l86" n="30">Vix potui lacrymas dissimulare meas.</l>
                    <l xml:id="d001l87" n="31">Sed potui pallere magis quam laeta videri</l>
                    <l xml:id="d001l88" n="32">Et mox incomptis tristior esse comis.</l>
                    <l xml:id="d001l89" n="33">Quid facerem? Hinc gemitus dolor excutiebat, at inde</l>
                    <l xml:id="d001l90" n="34">Urgebat questus conscia flamma novos.</l>
                    <l xml:id="d001l91" n="35">Saepe mihi comites, genitor mihi saepe "quid", inquit,</l>
                    <l xml:id="d001l92" n="36">"Tristis es et fletu pectora cara madent?"</l>
                    <l xml:id="d001l93" n="37">Erubui finxique aliam mox anxia causam</l>
                    <l xml:id="d001l94" n="38">Quodque animi fuerat, corporis esse malum.</l>
                    <l xml:id="d001l95" n="39">Iam mihi non auro pictas suspendere vestes,</l>
                    <l xml:id="d001l96" n="40">Comere odoratas non mihi cura comas.</l>
                    <l xml:id="d001l97" n="41">Cuinam ego flaventes componam sola capillos,</l>
                    <l xml:id="d001l98" n="42">Cui studeam cultu sola placere meo?</l>
                    <l xml:id="d001l99" n="43">Ille meae spectator abest, dii parcite, formae,</l>
                    <l xml:id="d001l100" n="44">Ille mei cultus gloria solus abest.</l>
                    <l xml:id="d001l101" n="45">Dux meus infestos furit indefessus in hostes</l>
                    <l xml:id="d001l102" n="46">Audet et intrepida praelia dura manu.</l>
                    <l xml:id="d001l103" n="47">Ipsa igitur pictis grata spatiabor in umbra</l>
                    <l xml:id="d001l104" n="48">Vestibus, aestivum sufferet ille canem?</l>
                    <l xml:id="d001l105" n="49">Ipsa velim festis secura vacare choreis,</l>
                    <l xml:id="d001l106" n="50">Ille inter primos conferet arma viros?</l>
                    <l xml:id="d001l107" n="51">Squalida sim potius, sim nullo sordida cultu</l>
                    <l xml:id="d001l108" n="52">Adventumque mei tristis adusque ducis.</l>
                    <l xml:id="d001l109" n="53">Vos modo, bellorum quibus est data summa potestas,</l>
                    <l xml:id="d001l110" n="54">Aequa, dii, tanto mente favete duci.</l>
                    <l xml:id="d001l111" n="55">Pro reduci Eoos liceat perfundere odores</l>
                    <l xml:id="d001l112" n="56">Crassaque adoratis solvere vota deis.</l>
                    <l xml:id="d001l113" n="57">Te quoque, cui tanti commissa est sarcina belli,</l>
                    <l xml:id="d001l114" n="58">Cuius et auspiciis credita summa rei,</l>
                    <l xml:id="d001l115" n="59">Per si qua est nostrae, mea spes, tibi cura salutis,</l>
                    <l xml:id="d001l116" n="60">Per vitae superest spes tibi si qua meae,</l>
                    <l xml:id="d001l117" n="61">Per si qua Italiae te tangit cura cadentis,</l>
                    <l xml:id="d001l118" n="62">Cuius nunc oneri sola columna subes;</l>
                    <l xml:id="d001l119" n="63">Parce precor saevo propius te credere Marti</l>
                    <l xml:id="d001l120" n="64">Comminus et fortes conseruisse manus.</l>
                    <l xml:id="d001l121" n="65">Me miseram horresco repetens quae nuper Amynthas</l>
                    <l xml:id="d001l122" n="66">Clara tua nobis rettulit acta manu;</l>
                    <l xml:id="d001l123" n="67">Scilicet excelsis vidisse in moenibus unum</l>
                    <l xml:id="d001l124" n="68">Mille inter fortes fervere caede viros;</l>
                    <l xml:id="d001l125" n="69">Avulsa demum muri cum parte cadentem</l>
                    <l xml:id="d001l126" n="70">Cum pede conspicuum te violasse caput.</l>
                    <l xml:id="d001l127" n="71">Desine, dive, tuis aliena reposcere sceptra,</l>
                    <l xml:id="d001l128" n="72">Desine, dive, tuis vincere vulneribus.</l>
                    <l xml:id="d001l129" n="73">Externos tua ne faciat iactura potentes</l>
                    <l xml:id="d001l130" n="74">Neve tuo quisquam sanguine dives eat.</l>
                    <l xml:id="d001l131" n="75">Si bene fortunam, bene si metiris et hostem,</l>
                    <l xml:id="d001l132" n="76">Cum fortunato sunt tibi bella duce,</l>
                    <l xml:id="d001l133" n="77">Quem quanvis bello, quanvis tu vincis et armis,</l>
                    <l xml:id="d001l134" n="78">Ille unum invictus te tamen ante fuit.</l>
                    <l xml:id="d001l135" n="79">Inde ducem invictum bellatoremque superbum</l>
                    <l xml:id="d001l136" n="80">Italiae vinci solus in orbe doces.</l>
                    <l xml:id="d001l137" n="81">Magna quidem fateor, sed non est gloria tanti,</l>
                    <l xml:id="d001l138" n="82">Ut subeas animo mille pericla tuo.</l>
                    <l xml:id="d001l139" n="83">Ast ea si certae iam stat sententia menti,</l>
                    <l xml:id="d001l140" n="84">Martius ut cupias horrida bella sequi,</l>
                    <l xml:id="d001l141" n="85">Te retine infestis miscere cohortibus, hostem</l>
                    <l xml:id="d001l142" n="86">Consiliis tantum vincere quaere tuis.</l>
                    <l xml:id="d001l143" n="87">Tantum acie compone equites, compone maniplos,</l>
                    <l xml:id="d001l144" n="88">Et peditem cornu sistere coge suo;</l>
                    <l xml:id="d001l145" n="89">Caetera parce precor saevo, dux inclyte, bello:</l>
                    <l xml:id="d001l146" n="90">Sic satis officio feceris ipse tuo.</l>
                    <l xml:id="d001l147" n="91">Sic tua sic nostram complebit gloria mentem</l>
                    <l xml:id="d001l148" n="92">Laetaque sic potero laudibus esse tuis.</l>
                    <l xml:id="d001l149" n="93">Iamque vale et nostros nisi iam contemnis amores,</l>
                    <l xml:id="d001l150" n="94">Dive redi aut nostris utere consiliis.</l>
                    <lb/>
                </div2>
                <div2 xml:id="001c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d001l151" n="tit.">3. Poeta divae Isottae Ariminensi</p>
                    <l xml:id="d001l152" n="1">Si generosa suis confixit pectora telis</l>
                    <l xml:id="d001l153" n="2">Et collo adiecit vincula durus amor,</l>
                    <l xml:id="d001l154" n="3">Si tua forte novis uruntur pectora curis,</l>
                    <l xml:id="d001l155" n="4">Sic animi efficitur conditione tui.</l>
                    <l xml:id="d001l156" n="5">Ignavos nanque ille animos residesque repellit</l>
                    <l xml:id="d001l157" n="6">Improbus et claris mentibus haeret amor.</l>
                    <l xml:id="d001l158" n="7">Tela tuis igitur dedit aurea clarus ocellis</l>
                    <l xml:id="d001l159" n="8">Et merito pedibus mollia vincla tuis.</l>
                    <l xml:id="d001l160" n="9">Verum a te, fateor, naturae haud parva benignae</l>
                    <l xml:id="d001l161" n="10">Nec minor est summis gratia habenda deis,</l>
                    <l xml:id="d001l162" n="11">Cum tales sis nacta vices, Isotta, tuoque</l>
                    <l xml:id="d001l163" n="12">Tempore quod tantum contigit esse ducem.</l>
                    <l xml:id="d001l164" n="13">Qui nisi nunc esset, deerat te dignus amator,</l>
                    <l xml:id="d001l165" n="14">Parque suo deerat forma supercilio.</l>
                    <l xml:id="d001l166" n="15">Nam Malatestarum clarissima gloria gentis,</l>
                    <l xml:id="d001l167" n="16">Sismundus, parili iunctus amore tibi est.</l>
                    <l xml:id="d001l168" n="17">Hunc colis et solum placidis complecteris ulnis</l>
                    <l xml:id="d001l169" n="18">Et tibi perpetua iungitur ille fide.</l>
                    <l xml:id="d001l170" n="19">Et merito. Quis enim Latiis hoc dignior oris,</l>
                    <l xml:id="d001l171" n="20">Quisve inquam toto clarior orbe viget,</l>
                    <l xml:id="d001l172" n="21">Seu mores vultusque ducis generisque decorem,</l>
                    <l xml:id="d001l173" n="22">Sive sua spectes fortia facta manu?</l>
                    <l xml:id="d001l174" n="23">Irreprehensa nitet facies, frons laeta renidet,</l>
                    <l xml:id="d001l175" n="24">Aspectuque gravis, dulcis itemque suo.</l>
                    <l xml:id="d001l176" n="25">Adde genus proavosque suos celebresque triumphos,</l>
                    <l xml:id="d001l177" n="26">Clara quibus semper floruit ista domus.</l>
                    <l xml:id="d001l178" n="27">Sed quid ego veterum radice innitor avorum,</l>
                    <l xml:id="d001l179" n="28">Ac videar virgae fidere forte parum?</l>
                    <l xml:id="d001l180" n="29">Quisnam illo melior sumptisve animosior armis?</l>
                    <l xml:id="d001l181" n="30">Quem mihi das bello, quem mihi pace parem?</l>
                    <l xml:id="d001l182" n="31">Consilio Nestor dextraque est alter Achilles,</l>
                    <l xml:id="d001l183" n="32">Cui bene Romanae credita summa rei.</l>
                    <l xml:id="d001l184" n="33">Iure igitur cunctis cum sis praelata puellis,</l>
                    <l xml:id="d001l185" n="34">Ausa es te tanto credere, diva, duci.</l>
                    <l xml:id="d001l186" n="35">Ducite felices longis sub amoribus annos,</l>
                    <l xml:id="d001l187" n="36">Et voti compos fiat uterque sui.</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l188" n="tit.">4. Isotta Ariminensis | Sigismundo Pandulpho Malatestae sal. pl. dicit.</p>
                    <l xml:id="d001l189" n="1">Ite iterum in lacrymas, in dulces ite querelas,</l>
                    <l xml:id="d001l190" n="2">Ite iterum in blandas carmina moesta preces,</l>
                    <l xml:id="d001l191" n="3">Supplicibus votis nostro aspirate labori</l>
                    <l xml:id="d001l192" n="4">Et medicas aegrae vos adhibete manus.</l>
                    <l xml:id="d001l193" n="5">Ocia Mars nobis invidit longa feroxque</l>
                    <l xml:id="d001l194" n="6">Iam ciet emissis Itala bella Gethis;</l>
                    <l xml:id="d001l195" n="7">Torvaque sanguineo fremit heu Bellona flagello</l>
                    <l xml:id="d001l196" n="8">Et Iani horrendum iam crepuere fores.</l>
                    <l xml:id="d001l197" n="9">Arma lacessiti Ligures ultricia poscunt</l>
                    <l xml:id="d001l198" n="10">Abduaque obsessis iam fremit amnis aquis;</l>
                    <l xml:id="d001l199" n="11">Iam Veneti quascunque audent in praelia vires,</l>
                    <l xml:id="d001l200" n="12">Exitio insubrum contribuere ducis.</l>
                    <l xml:id="d001l201" n="13">Dux igitur tanti subeat qui pondera belli</l>
                    <l xml:id="d001l202" n="14">Quaeritur et Ligures qui tueatur opes;</l>
                    <l xml:id="d001l203" n="15">Qui Venetos animo thesauros aequet et armis</l>
                    <l xml:id="d001l204" n="16">Audeat in tantas impiger ire minas;</l>
                    <l xml:id="d001l205" n="17">Collato tantos turbet qui Marte paratus,</l>
                    <l xml:id="d001l206" n="18">Impia qui in turpem vertat et arma fugam.</l>
                    <l xml:id="d001l207" n="19">Ad te igitur ventum, dux invictissime, cuius</l>
                    <l xml:id="d001l208" n="20">Iam toto virtus non habet orbe parem,</l>
                    <l xml:id="d001l209" n="21">Cuius mira nimis bello experientia, cuius</l>
                    <l xml:id="d001l210" n="22">Bello animus, bello dextra fidesque valet.</l>
                    <l xml:id="d001l211" n="23">Tu tantam in molem, tu tantos solus in usus,</l>
                    <l xml:id="d001l212" n="24">In tantos lectus solus es ipse duces.</l>
                    <l xml:id="d001l213" n="25">Tune peregrinas sine me meus ibis in urbes?</l>
                    <l xml:id="d001l214" n="26">Atque utinam quo mens, pes queat ire meus.</l>
                    <l xml:id="d001l215" n="27">Non sine me fuso ductaveris hoste triumphum,</l>
                    <l xml:id="d001l216" n="28">Non sine me ornarint laurea serta comas.</l>
                    <l xml:id="d001l217" n="29">Nec tamen invideo, tantis nec honoribus obsto,</l>
                    <l xml:id="d001l218" n="30">Dum redeas patrios victor ab hoste Lares.</l>
                    <l xml:id="d001l219" n="31">Non sine me tantis crescet tua gloria rebus,</l>
                    <l xml:id="d001l220" n="32">Stet modo, quae nunc est, inviolata fides.</l>
                    <l xml:id="d001l221" n="33">Stet precor ista fides, stet nostri gratia facti,</l>
                    <l xml:id="d001l222" n="34">Nostra nec externus foedera laedat amor.</l>
                    <l xml:id="d001l223" n="35">Nanque ferunt illas, sit vana ea fama, puellas</l>
                    <l xml:id="d001l224" n="36">Dulychiam forma sistere posse ratem.</l>
                    <l xml:id="d001l225" n="37">Hei mihi posse etiam tua tangere suspicor illas</l>
                    <l xml:id="d001l226" n="38">Ora, oculis nimium quae placuere meis.</l>
                    <l xml:id="d001l227" n="39">Quid non fingit amor? Procerum stipante corona</l>
                    <l xml:id="d001l228" n="40">Visus es anguigerum nuper adire ducem.</l>
                    <l xml:id="d001l229" n="41">Mille videbantur patulis pendere fenestris</l>
                    <l xml:id="d001l230" n="42">Naiades, aspectus urbe sequente tuos.</l>
                    <l xml:id="d001l231" n="43">Mirari hae faciem dignos et Apolline crines,</l>
                    <l xml:id="d001l232" n="44">Hae super aetatem fortia facta tuam.</l>
                    <l xml:id="d001l233" n="45">Hae solum imperio dignum te dicere tanto</l>
                    <l xml:id="d001l234" n="46">Teque unum instantes frangere posse minas.</l>
                    <l xml:id="d001l235" n="47">Has super acer Amor fuerat deus usque secutus,</l>
                    <l xml:id="d001l236" n="48">Lynce pharetratum cui stat utrinque latus;</l>
                    <l xml:id="d001l237" n="49">Telaque nunc aut has, aut nunc torquebat in illas</l>
                    <l xml:id="d001l238" n="50">Aurea, furtivas matre parante faces.</l>
                    <l xml:id="d001l239" n="51">Heu heu quam timeo. Quid enim non audet amando</l>
                    <l xml:id="d001l240" n="52">Femina? Credulitas vana sit ista precor,</l>
                    <l xml:id="d001l241" n="53">Brachia nec caro sua det temeraria collo</l>
                    <l xml:id="d001l242" n="54">Et petat amplexus illa vel illa tuos.</l>
                    <l xml:id="d001l243" n="55">Ah potius dirae solvant mea fila Sorores</l>
                    <l xml:id="d001l244" n="56">Et sint Hyrcanae nostra sepulcra ferae,</l>
                    <l xml:id="d001l245" n="57">Quam tantis miseranda malis tantoque labori,</l>
                    <l xml:id="d001l246" n="58">Nostrave tot lacrymis vita superstes eat.</l>
                    <l xml:id="d001l247" n="59">Quod te per Superos oro, per si qua relictae</l>
                    <l xml:id="d001l248" n="60">Te tangit pietas, cura fidesve mei,</l>
                    <l xml:id="d001l249" n="61">Per gemitus nostros oro lacrymasque perennes,</l>
                    <l xml:id="d001l250" n="62">Scripta quibus multis illita nostra vides:</l>
                    <l xml:id="d001l251" n="63">Ne patiare animam hanc tanto languere dolore,</l>
                    <l xml:id="d001l252" n="64">Neve novus vitae sit mihi finis amor.</l>
                    <l xml:id="d001l253" n="65">Quae tua sunt tueare precor, nam nostra periclo</l>
                    <l xml:id="d001l254" n="66">Vita et libertas iam peritura tuo est.</l>
                    <l xml:id="d001l255" n="67">Corpus honos animus libertas vita pudorque</l>
                    <l xml:id="d001l256" n="68">Cessere arbitrio morsque salusque tuo.</l>
                    <l xml:id="d001l257" n="69">Nil mihi iam proprium, nil iam commune reliqui,</l>
                    <l xml:id="d001l258" n="70">Praeterquam fidei pignora spemque tui.</l>
                    <l xml:id="d001l259" n="71">Caetera solus habes, memori quae pectore serves,</l>
                    <l xml:id="d001l260" n="72">Omnia perpetua quae tueare fide.</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d001l261" n="tit.">5. Poeta divo Sigismundo Pandulpho Mal. | ac divae Isottae principibus salutem dicit</p>
                    <l xml:id="d001l262" n="1">Quos amor atque fides iam pridem iunxit amantes,</l>
                    <l xml:id="d001l263" n="2">Carminibus duxi dissoluisse nefas.</l>
                    <l xml:id="d001l264" n="3">Signo igitur viset vos littera nostra sub uno,</l>
                    <l xml:id="d001l265" n="4">Littera communis missa duobus erit.</l>
                    <l xml:id="d001l266" n="5">Vestra nec exemplo reddatur epistula tali,</l>
                    <l xml:id="d001l267" n="6">Scripta sit ut geminis unica nominibus,</l>
                    <l xml:id="d001l268" n="7">Nam mihi quod placuit, vobis non convenit: unus</l>
                    <l xml:id="d001l269" n="8">Quaero quod haud apte reddat uterque simul.</l>
                    <l xml:id="d001l270" n="9">Quod mihi si iussu iam vestro aenigmata rerum</l>
                    <l xml:id="d001l271" n="10">Contigit et dubios explicuisse locos,</l>
                    <l xml:id="d001l272" n="11">Si tentata viris potius quam cognita doctis</l>
                    <l xml:id="d001l273" n="12">Saepe mihi a vobis disseruisse datum est,</l>
                    <l xml:id="d001l274" n="13">Cur mihi non liceat pauca haec sperare vicissim</l>
                    <l xml:id="d001l275" n="14">Verbaque quaesitis officiosa meis?</l>
                    <l xml:id="d001l276" n="15">Non ego naturae causas exquiro latentes</l>
                    <l xml:id="d001l277" n="16">Nec cupio aetherei sidera scire poli;</l>
                    <l xml:id="d001l278" n="17">Non quae spes tandem nobis tellure sub alta est,</l>
                    <l xml:id="d001l279" n="18">Lumine vel cassi quod teneamus iter.</l>
                    <l xml:id="d001l280" n="19">Sed cum vos parili coniunctos semper amore</l>
                    <l xml:id="d001l281" n="20">Inque vicem norim vos coluisse fidem,</l>
                    <l xml:id="d001l282" n="21">Scire velim primum vestri qui primus amorem</l>
                    <l xml:id="d001l283" n="22">Movit, et ista fides coeperit unde prius,</l>
                    <l xml:id="d001l284" n="23">Sismundine tibi sit plus obnoxia virtus,</l>
                    <l xml:id="d001l285" n="24">Gloria quam contra, quam tua fama sibi.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d001l286" n="tit.">6. Isotta Ariminensis Poetae salutem dicit</p>
                    <l xml:id="d001l287" n="1">Hesterna dum luce novis spatiarer in hortis,</l>
                    <l xml:id="d001l288" n="2">Quos patria princeps sepsit ab urbe meus,</l>
                    <l xml:id="d001l289" n="3">Inque vicem pro more fidem quereremur amantum</l>
                    <l xml:id="d001l290" n="4">Falsaque consueta iurgia nequitia;</l>
                    <l xml:id="d001l291" n="5">Ecce autem nobis, nihil opportunius illis,</l>
                    <l xml:id="d001l292" n="6">Redduntur tabulae, dive poeta, tuae.</l>
                    <l xml:id="d001l293" n="7">Unus ad unanimes cum foenore scribis amantes,</l>
                    <l xml:id="d001l294" n="8">Nam mensura dati quaeritur inde duplex.</l>
                    <l xml:id="d001l295" n="9">Abs te quippe simul data nuper epistula nobis</l>
                    <l xml:id="d001l296" n="10">In reditu comites attrahet una duas.</l>
                    <l xml:id="d001l297" n="11">Nostra prior veniet, nam prima lacessor et ipsa</l>
                    <l xml:id="d001l298" n="12">Natura hic sexus dicitur esse loquax.</l>
                    <l xml:id="d001l299" n="13">Nostri igitur causam primum scitaris amoris,</l>
                    <l xml:id="d001l300" n="14">Tanta fides demum coeperit unde prius.</l>
                    <l xml:id="d001l301" n="15">Hoc poteras quanvis vel me tu scire tacente,</l>
                    <l xml:id="d001l302" n="16">Dum tamen haec paucis eloquar, ipse vaca.</l>
                    <l xml:id="d001l303" n="17">Vix utero fueram vitales missa sub auras,</l>
                    <l xml:id="d001l304" n="18">In matris funus lata puella meae,</l>
                    <l xml:id="d001l305" n="19">Parvula cum parvum poteram qua mente colebam,</l>
                    <l xml:id="d001l306" n="20">Inque meo solus pectore semper erat.</l>
                    <l xml:id="d001l307" n="21">Paulatim, ingenio mox et crescentibus annis,</l>
                    <l xml:id="d001l308" n="22">Cum nostro semper tempore crevit amor.</l>
                    <l xml:id="d001l309" n="23">Iam mihi tum faciem flavosque ornare capillos</l>
                    <l xml:id="d001l310" n="24">Et mihi sola fuit cura placere sibi.</l>
                    <l xml:id="d001l311" n="25">Protinus accessit plenis maturius annis</l>
                    <l xml:id="d001l312" n="26">Iuditium et flammae tunc patuere meae.</l>
                    <l xml:id="d001l313" n="27">Tum penitus caluere animi, tum pectore toto</l>
                    <l xml:id="d001l314" n="28">Exarsi et caecis ignibus usta fui.</l>
                    <l xml:id="d001l315" n="29">Ille vel auratas si moliretur habenas,</l>
                    <l xml:id="d001l316" n="30">Spumanti exultans ille placebat equo.</l>
                    <l xml:id="d001l317" n="31">Ille vel adversis occurreret aureus hastis,</l>
                    <l xml:id="d001l318" n="32">Iuditio cunctos praestitit ille meo.</l>
                    <l xml:id="d001l319" n="33">Illa, quid inficier, facies me perdidit estque</l>
                    <l xml:id="d001l320" n="34">Plus oculos aequo saepe morata meos.</l>
                    <l xml:id="d001l321" n="35">Nec minus et generis decus et sua maxima virtus</l>
                    <l xml:id="d001l322" n="36">Famaque iam mentem moverat ante meam.</l>
                    <l xml:id="d001l323" n="37">Ille meos contra praesenserat improbus ignes.</l>
                    <l xml:id="d001l324" n="38">Quis queat Idaliam dissimulare facem?</l>
                    <l xml:id="d001l325" n="39">Mutua certatim sic coepit pestis utrinque,</l>
                    <l xml:id="d001l326" n="40">Mutua sic finem non habitura fides.</l>
                    <l xml:id="d001l327" n="41">Iamque Iolem, Thisben, iam fama tacebit Elyssam</l>
                    <l xml:id="d001l328" n="42">Et si quas aetas extulit ulla prior.</l>
                    <l xml:id="d001l329" n="43">Plura igitur tanto debere fatebor amanti,</l>
                    <l xml:id="d001l330" n="44">Quam contra merito debeat ille mihi;</l>
                    <l xml:id="d001l331" n="45">Officio nam parta suo est mihi fama perennis,</l>
                    <l xml:id="d001l332" n="46">Factaque sum celebris carmine sola suo.</l>
                    <l xml:id="d001l333" n="47">Cumque forent animo multae formaque puellae,</l>
                    <l xml:id="d001l334" n="48">Quae possent magnos nempe movere deos,</l>
                    <l xml:id="d001l335" n="49">Sola tamen semper placui sibi solaque cultu</l>
                    <l xml:id="d001l336" n="50">Dignaque deliciis sum sibi visa suis.</l>
                    <l xml:id="d001l337" n="51">Quin etiam vultus liquido deduxit electro</l>
                    <l xml:id="d001l338" n="52">Et struxit cineri vana sepulcra meo,</l>
                    <l xml:id="d001l339" n="53">Scilicet ut veri sic munus obiret amantis</l>
                    <l xml:id="d001l340" n="54">Et tibi, posteritas, mortua nota forem.</l>
                    <lb/>
                </div2>
                <div2 xml:id="001c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d001l341" n="tit.">7. Sigismundus Pandulphus Malatesta Poetae</p>
                    <l xml:id="d001l342" n="1">Reddita nuper erant tua nobis carmina: sensi</l>
                    <l xml:id="d001l343" n="2">Te simul ingenium sollicitare meum;</l>
                    <l xml:id="d001l344" n="3">Nam quod scire cupis, nullus iam nescit et olim</l>
                    <l xml:id="d001l345" n="4">Certior ardoris factus es ipse mei.</l>
                    <l xml:id="d001l346" n="5">Sed quoniam sic ipse petis, sic sedulus instas,</l>
                    <l xml:id="d001l347" n="6">Ut cogar precibus moriger esse tuis,</l>
                    <l xml:id="d001l348" n="7">Nota quidem fabor, sed non indigna relatu</l>
                    <l xml:id="d001l349" n="8">Grataque plus animo mox repetita meo.</l>
                    <l xml:id="d001l350" n="9">Moribus ipsa meum divinis movit amorem</l>
                    <l xml:id="d001l351" n="10">Isotta et rapuit me in sua vota prior,</l>
                    <l xml:id="d001l352" n="11">Quem super aetatem probitas servavit et auxit</l>
                    <l xml:id="d001l353" n="12">Formaque cum longa non reprehensa fide.</l>
                    <l xml:id="d001l354" n="13">Nondum maturis aetas adoleverat annis,</l>
                    <l xml:id="d001l355" n="14">Lanugove meas presserat ulla genas;</l>
                    <l xml:id="d001l356" n="15">Illam ego cum toto complectens pectore dixi</l>
                    <l xml:id="d001l357" n="16">"Sola quies nostrae curaque mentis eris".</l>
                    <l xml:id="d001l358" n="17">Nam licet et teneris tunc esset inutilis annis,</l>
                    <l xml:id="d001l359" n="18">Indole vel magnas praestitit illa deas;</l>
                    <l xml:id="d001l360" n="19">Dulychiamque suo potuit sermone carinam</l>
                    <l xml:id="d001l361" n="20">Sistere et iratum conciliare Iovem.</l>
                    <l xml:id="d001l362" n="21">Lumina cumque forent caelestibus aemula flammis,</l>
                    <l xml:id="d001l363" n="22">Et quanvis essent dulcia, casta tamen.</l>
                    <l xml:id="d001l364" n="23">Ergo illi tota iam tum me mente dicavi</l>
                    <l xml:id="d001l365" n="24">Et statui votis vivere velle suis.</l>
                    <l xml:id="d001l366" n="25">Nec spes vana fuit, siquidem crescentibus annis</l>
                    <l xml:id="d001l367" n="26">Admisit nostras officiosa preces;</l>
                    <l xml:id="d001l368" n="27">Moxque puellarum dulces gratissima curas</l>
                    <l xml:id="d001l369" n="28">Aequavit parili semper amore meas.</l>
                    <l xml:id="d001l370" n="29">Ac sic ex animis facta est mens una duobus</l>
                    <l xml:id="d001l371" n="30">Mutuaque ex illo tempore facta fides.</l>
                    <l xml:id="d001l372" n="31">Est igitur mea sors plus illi obnoxia; primum,</l>
                    <l xml:id="d001l373" n="32">Quod vice me dignum duxerit esse sua.</l>
                    <l xml:id="d001l374" n="33">Cumque forent multi specie regnoque potentes</l>
                    <l xml:id="d001l375" n="34">Atque mihi generis conditione pares,</l>
                    <l xml:id="d001l376" n="35">Una sed Ausoniis forma foret inclyta terris,</l>
                    <l xml:id="d001l377" n="36">Una quidem multis sollicitata procis;</l>
                    <l xml:id="d001l378" n="37">Me tamen e multis delegit amantibus unum,</l>
                    <l xml:id="d001l379" n="38">In cuius sese traderet illa fidem.</l>
                    <l xml:id="d001l380" n="39">Ergo ego cum tantos inter sim primus amantes,</l>
                    <l xml:id="d001l381" n="40">Iuditio felix factus et ipse suo;</l>
                    <l xml:id="d001l382" n="41">Debeo plura sibi, nam quod natura negabat</l>
                    <l xml:id="d001l383" n="42">Perficere in nobis, est suus ausus amor.</l>
                    <l xml:id="d001l384" n="43">Nanque meum ingenuas animum traduxit ad artes</l>
                    <l xml:id="d001l385" n="44">Et mea Castaliis ora rigavit aquis.</l>
                    <l xml:id="d001l386" n="45">Carminis hinc primum, citharae hinc mihi cognitus usus,</l>
                    <l xml:id="d001l387" n="46">Hinc mihi cristati nobile Martis opus.</l>
                    <l xml:id="d001l388" n="47">Ausus enim quotiens sum clausum moenibus hostem</l>
                    <l xml:id="d001l389" n="48">Comminus intrepida sollicitare manu,</l>
                    <l xml:id="d001l390" n="49">Hostiles quotiens ausus turbare cohortes,</l>
                    <l xml:id="d001l391" n="50">Sum ratus Isottae posse placere meae.</l>
                    <l xml:id="d001l392" n="51">Sic deus audacem cursuque animoque puellam</l>
                    <l xml:id="d001l393" n="52">Hippomeni, optato iunxit et ille thoro</l>
                    <l xml:id="d001l394" n="53">Trosque pius fortes animosior ibat in hostes,</l>
                    <l xml:id="d001l395" n="54">Cederet ut votis regia nata suis.</l>
                    <l xml:id="d001l396" n="55">Nostra igitur, si qua est, illi est obnoxia virtus,</l>
                    <l xml:id="d001l397" n="56">Pendet et a meritis laus mea tota suis.</l>
                    <l xml:id="d001l398" n="57">Illa mihi ingenium vires animumque creavit</l>
                    <l xml:id="d001l399" n="58">Et dedit in raris nomen habere meum.</l>
                    <l xml:id="d001l400" n="59">Ex paucis igitur tu collige plura, nec ausis</l>
                    <l xml:id="d001l401" n="60">In dubium posthac reddere nota satis.</l>
                    <lb/>
                </div2>
                <div2 xml:id="001c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d001l402" n="tit.">8. Poeta divae Isottae Ariminensi sal. dicit</p>
                    <l xml:id="d001l403" n="1">Inclyta diva, Italis decus et nova gloria rebus,</l>
                    <l xml:id="d001l404" n="2">Patre Iove et patria digna puella polo,</l>
                    <l xml:id="d001l405" n="3">Sola puellarum fortunatissima, nostri</l>
                    <l xml:id="d001l406" n="4">Unica blanditiae delitiaeque ducis,</l>
                    <l xml:id="d001l407" n="5">Non patiar (mea, diva, tua modo carmina forma</l>
                    <l xml:id="d001l408" n="6">Duxeris et tanto digna supercilio)</l>
                    <l xml:id="d001l409" n="7">Non ego Arimineae patiar tua nomina terrae</l>
                    <l xml:id="d001l410" n="8">Limite et Hadriacis delituisse vadis.</l>
                    <l xml:id="d001l411" n="9">Et mea sit Gallo quanvis longeque Tibullo</l>
                    <l xml:id="d001l412" n="10">Pelignaeque impar sit mea musa lyrae,</l>
                    <l xml:id="d001l413" n="11">Non Isotta tamen Nemesi, non nostra Corynnae,</l>
                    <l xml:id="d001l414" n="12">Non cedet fama, blanda Licori, tibi.</l>
                    <l xml:id="d001l415" n="13">Nam Malatestarum dum stabit nobile regnum</l>
                    <l xml:id="d001l416" n="14">Dumque erit in precio lingua Latina suo,</l>
                    <l xml:id="d001l417" n="15">Cum Sigismundo mecum ipsa legere superstes</l>
                    <l xml:id="d001l418" n="16">Postque obitum vives cum duce, diva, tuo.</l>
                    <l xml:id="d001l419" n="17">Quid iuvat in liquido vultus deducere electro</l>
                    <l xml:id="d001l420" n="18">Vivacique oculos promere in aere tuos?</l>
                    <l xml:id="d001l421" n="19">Nuper enim vidi similes in imagine vultus,</l>
                    <l xml:id="d001l422" n="20">Quos mira princeps fecerat arte tuos.</l>
                    <l xml:id="d001l423" n="21">Adde animam, poterant aequare per omnia veros:</l>
                    <l xml:id="d001l424" n="22">Tantum humana ausa est explicuisse manus.</l>
                    <l xml:id="d001l425" n="23">Nec tamen arguerim, siquidem gratissimus heros</l>
                    <l xml:id="d001l426" n="24">Laudibus et famae consulat usque tuae:</l>
                    <l xml:id="d001l427" n="25">Nanque tuam quantum probat et colit ille figuram,</l>
                    <l xml:id="d001l428" n="26">Iuditium tantum iam probat ille suum.</l>
                    <l xml:id="d001l429" n="27">Non tamen haec mores animumve loquetur imago</l>
                    <l xml:id="d001l430" n="28">Tantaque erit facies dotibus orba suis.</l>
                    <l xml:id="d001l431" n="29">Vivit amans Dido, superest Lucretia famae,</l>
                    <l xml:id="d001l432" n="30">Fama viget Thomyris, sed tamen aere caret.</l>
                    <l xml:id="d001l433" n="31">Sed vigil his vatum labor et sua splendida laus est,</l>
                    <l xml:id="d001l434" n="32">Aeternum faciens nomen in orbe suum.</l>
                    <l xml:id="d001l435" n="33">Ingenium sic nulla tuum, iam nulla tacebunt</l>
                    <l xml:id="d001l436" n="34">Saecula, nulla fidem cum probitate tuam.</l>
                    <l xml:id="d001l437" n="35">Iam solam priscis quam conferat aemula rebus</l>
                    <l xml:id="d001l438" n="36">Te nostro inveniet tempore posteritas.</l>
                    <l xml:id="d001l439" n="37">Una te Latium iam se iactabit alumna:</l>
                    <l xml:id="d001l440" n="38">Plus dabis huic laudis, quam dedit ante tibi.</l>
                    <l xml:id="d001l441" n="39">Sed quod in aere nites, quod nostris multa tabellis</l>
                    <l xml:id="d001l442" n="40">Scriberis, est nostri cura fidesque ducis:</l>
                    <l xml:id="d001l443" n="41">Vive igitur fati secura, Isotta, diuque</l>
                    <l xml:id="d001l444" n="42">Et memor et tanti grata puella boni.</l>
                    <lb/>
                </div2>
                <div2 xml:id="001c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d001l445" n="tit.">9. Sigismundus Pandulphus Mal. | divae Isottae Ariminensi salutem dicit</p>
                    <l xml:id="d001l446" n="1">Quis neget eventus portendere somnia veros?</l>
                    <l xml:id="d001l447" n="2">Praescia venturi quis neget illa mali?</l>
                    <l xml:id="d001l448" n="3">Quis sine processu neget apparere maligno</l>
                    <l xml:id="d001l449" n="4">Luctiferos nocte concubia Lemures?</l>
                    <l xml:id="d001l450" n="5">Languida iam nuper dederam mea membra quieti,</l>
                    <l xml:id="d001l451" n="6">Quom late somno corpora fessa silent,</l>
                    <l xml:id="d001l452" n="7">Iamque emensa suum cursu breviore laborem</l>
                    <l xml:id="d001l453" n="8">Luna revertentem fugerat alba diem:</l>
                    <l xml:id="d001l454" n="9">Ecce mihi visa es fusis astare capillis</l>
                    <l xml:id="d001l455" n="10">Livida vix tollens lumina tristis humo,</l>
                    <l xml:id="d001l456" n="11">Discolor et nulli credenda Isotta; sed aegra</l>
                    <l xml:id="d001l457" n="12">Et quanvis esses pallida, pulchra tamen.</l>
                    <l xml:id="d001l458" n="13">Et prior "o" dixti "carae succurre puellae,</l>
                    <l xml:id="d001l459" n="14">O vitae, princeps, maxima cura meae !"</l>
                    <l xml:id="d001l460" n="15">Protinus exurgo turbatus pectore toto,</l>
                    <l xml:id="d001l461" n="16">Nam facile credit quae timet omnis amans.</l>
                    <l xml:id="d001l462" n="17">Admitto lucem, iam lux erat orta, fenestris:</l>
                    <l xml:id="d001l463" n="18">Hei mihi non solitis lux erat illa modis!</l>
                    <l xml:id="d001l464" n="19">Caligoque polum totumque obsederat axem;</l>
                    <l xml:id="d001l465" n="20">Sol erat, ut dubites lunane solne foret.</l>
                    <l xml:id="d001l466" n="21">Nec sacer horrendo compescuit omine vocem</l>
                    <l xml:id="d001l467" n="22">Praesagam tanti corvus ab aree mali.</l>
                    <l xml:id="d001l468" n="23">Vix erat instantis pars sexta exacta die, cum</l>
                    <l xml:id="d001l469" n="24">Tristis adest cladis nuncius ecce meae</l>
                    <l xml:id="d001l470" n="25">Et vix haec nobis lacrymis expressit abortis:</l>
                    <l xml:id="d001l471" n="26">"In dubio vitae pene puella tua est;</l>
                    <l xml:id="d001l472" n="27">Febris enim vicibus moribundam torquet amaris</l>
                    <l xml:id="d001l473" n="28">Scilicet et toto pectore flamma furit".</l>
                    <l xml:id="d001l474" n="29">Quid poterat dempta mihi tristius addere morte?</l>
                    <l xml:id="d001l475" n="30">Mors etiam potuit fellis habere minus.</l>
                    <l xml:id="d001l476" n="31">Heu heu quos gemitus, heu quae suspiria nobis,</l>
                    <l xml:id="d001l477" n="32">Heu quos singultus attulit illa dies!</l>
                    <l xml:id="d001l478" n="33">Quid facerem? Pacto poteram te visere nullo,</l>
                    <l xml:id="d001l479" n="34">Nec poteram vultus ire videre tuos;</l>
                    <l xml:id="d001l480" n="35">Regis enim Alphonsi felicia dum sequor arma,</l>
                    <l xml:id="d001l481" n="36">Non potui patriae regna videre meae.</l>
                    <l xml:id="d001l482" n="37">Et quoniam, ni fallor, erit mihi tardior istuc</l>
                    <l xml:id="d001l483" n="38">Accessus, fungar qua datur aeger ope.</l>
                    <l xml:id="d001l484" n="39">Absentem pro me te viset epistula saltem,</l>
                    <l xml:id="d001l485" n="40">Littera sermonis nuncia fida mei.</l>
                    <l xml:id="d001l486" n="41">Quod iam, si qua meae spes est tibi certa salutis,</l>
                    <l xml:id="d001l487" n="42">Te precor o, si quid te benefacta iuvant,</l>
                    <l xml:id="d001l488" n="43">Restitui primae cura te, Isotta, saluti;</l>
                    <l xml:id="d001l489" n="44">Effice quo valeas, cara puella, rogo,</l>
                    <l xml:id="d001l490" n="45">Itala ne tanta tellus privetur alumna,</l>
                    <l xml:id="d001l491" n="46">Cuius non habuit, non habet illa parem;</l>
                    <l xml:id="d001l492" n="47">Neu commune decus fleat omnis Isauria, neve</l>
                    <l xml:id="d001l493" n="48">Urbis Arimineae gloria tanta ruat.</l>
                    <l xml:id="d001l494" n="49">Tu quoque, cui medicas invidit Iupiter artes,</l>
                    <l xml:id="d001l495" n="50">De secto matris ventre revulse puer,</l>
                    <l xml:id="d001l496" n="51">Ipse fave et nostrae tandem succurre puellae;</l>
                    <l xml:id="d001l497" n="52">Tuque adhibe medicas, Phoebe superbe, manus.</l>
                    <lb/>
                </div2>
                <div2 xml:id="001c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d001l498" n="tit.">10. Isotta Ariminensis regi et divo suo | Sigismundo Pandulpho Mal. sal. d.</p>
                    <l xml:id="d001l499" n="1">Nuper ab Hadriacis mihi venit epistula terris,</l>
                    <l xml:id="d001l500" n="2">Accelerata tua, rex animose, manu,</l>
                    <l xml:id="d001l501" n="3">Qua tua cognovi quantum praesentia posset</l>
                    <l xml:id="d001l502" n="4">Reddere, cum scriptis libera pene fui.</l>
                    <l xml:id="d001l503" n="5">Vesper erat primaque furens a luce misellam</l>
                    <l xml:id="d001l504" n="6">Febris ad extremam torserat usque diem.</l>
                    <l xml:id="d001l505" n="7">Ecce tuae nobis redduntur forte tabellae,</l>
                    <l xml:id="d001l506" n="8">Nec quisquam gnarus unde darentur erat.</l>
                    <l xml:id="d001l507" n="9">Linea vix missae viciaram vincula chartae,</l>
                    <l xml:id="d001l508" n="10">Agnovi regis pignora cara mei.</l>
                    <l xml:id="d001l509" n="11">Mille dedi primum peraratis oscula chartis</l>
                    <l xml:id="d001l510" n="12">Utque oculos illas sum venerata tuos.</l>
                    <l xml:id="d001l511" n="13">Audire et voces, praesentis cernere vultus,</l>
                    <l xml:id="d001l512" n="14">Ire sub amplexus sum mihi visa tuos.</l>
                    <l xml:id="d001l513" n="15">Quid loquor? Haud aliter mens haec moribunda revixit,</l>
                    <l xml:id="d001l514" n="16">Quam solet infuso vivere flamma mero.</l>
                    <l xml:id="d001l515" n="17">Nec secus ipsa tuo concepi carmine vires,</l>
                    <l xml:id="d001l516" n="18">Quam solitus tacta iam Lybis hospes humo.</l>
                    <l xml:id="d001l517" n="19">Statim membra thoro prius haud semota iacenti</l>
                    <l xml:id="d001l518" n="20">Quaeque videbantur mox peritura, levo.</l>
                    <l xml:id="d001l519" n="21">Deinde statu atque tua nota mihi, dive, salute</l>
                    <l xml:id="d001l520" n="22">"Si valet hic", inquam, "mox ego sospes ero".</l>
                    <l xml:id="d001l521" n="23">Mutua nam testor coniuncti foedera lecti</l>
                    <l xml:id="d001l522" n="24">Quamque tibi vovi tempus in omne fidem,</l>
                    <l xml:id="d001l523" n="25">Me mea non tantum doluisse instantia fata</l>
                    <l xml:id="d001l524" n="26">Nec pro me vitae tam timuisse meae,</l>
                    <l xml:id="d001l525" n="27">Pignore tam cari quam quod spoliarer amoris</l>
                    <l xml:id="d001l526" n="28">Conspectuque forem mox caritura tuo.</l>
                    <l xml:id="d001l527" n="29">Nam tu iuditium de me tam, dive, benignum</l>
                    <l xml:id="d001l528" n="30">Quod facis, est animi gratia summa tui.</l>
                    <l xml:id="d001l529" n="31">Scribis ut esse cupis; sed enim laus maxima demum</l>
                    <l xml:id="d001l530" n="32">Est, de laudati quae venit ore viri.</l>
                    <l xml:id="d001l531" n="33">Nam quid ego incerti curem praeconia vulgi,</l>
                    <l xml:id="d001l532" n="34">Sim modo iuditio non reprehensa tuo?</l>
                    <l xml:id="d001l533" n="35">Si quid inest umbris sensus tellure sub alta</l>
                    <l xml:id="d001l534" n="36">Mensque illis eadem quae fuit ante manet,</l>
                    <l xml:id="d001l535" n="37">Non idem cineres lapis et compescet amorem,</l>
                    <l xml:id="d001l536" n="38">Sed mea consumptae flamma superstes erit.</l>
                    <l xml:id="d001l537" n="39">Restitui tamen interea curare saluti</l>
                    <l xml:id="d001l538" n="40">Incipiam et corpus conciliare meum.</l>
                    <l xml:id="d001l539" n="41">Sed nec Apollineis opus est mihi deinde medelis.</l>
                    <l xml:id="d001l540" n="42">Ipse redi, fies vita salusque mihi.</l>
                </div2>
            </div1>
            <div1 xml:id="d002" type="section" decls="#md" met="E">
                <head>
                    <title>2</title>
                    <abbr>2</abbr>
                    <bibl source="digital">Michela Naccari</bibl>
                </head>
                <div2 xml:id="002c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d002l1" n="tit.">1. Isotta Ariminensis Poetae salutem dicit</p>
                    <l xml:id="d002l2" n="1">Tempora labuntur nostrae vix nota iuventae,</l>
                    <l xml:id="d002l3" n="2">Auriferi citius non fugit unda Tagi.</l>
                    <l xml:id="d002l4" n="3">Nos tamen in nostris perstamus amoribus: et quid</l>
                    <l xml:id="d002l5" n="4">Mutabit mores mors nisi sola meos?</l>
                    <l xml:id="d002l6" n="5">Aut mihi nascenti tres indixere Sorores,</l>
                    <l xml:id="d002l7" n="6">Credibile aut ipsos sic voluisse deos.</l>
                    <l xml:id="d002l8" n="7">Quippe feris quosdam velut indulgere fugandis</l>
                    <l xml:id="d002l9" n="8">Cernimus et quosdam tristia bella sequi;</l>
                    <l xml:id="d002l10" n="9">Atque aliquos uncta melius certare palestra,</l>
                    <l xml:id="d002l11" n="10">Velivolum quosdam sollicitare fretum;</l>
                    <l xml:id="d002l12" n="11">Terrifidis alios sine fine incumbere aratris:</l>
                    <l xml:id="d002l13" n="12">Denique si spectes, ars sua cuique placet.</l>
                    <l xml:id="d002l14" n="13">Sic natura parens et ineluctabile fatum,</l>
                    <l xml:id="d002l15" n="14">Quisquis is est, rerum sic dedit esse pater:</l>
                    <l xml:id="d002l16" n="15">Ille Cupidineis violandam saepe sagittis</l>
                    <l xml:id="d002l17" n="16">Meque dedit fato semper amare meo.</l>
                    <l xml:id="d002l18" n="17">Nec sortem queror ipsa meam nec, si petis, ista</l>
                    <l xml:id="d002l19" n="18">Me piget aeternum mollia vincla pati.</l>
                    <l xml:id="d002l20" n="19">Quin potius Veneris referatur gratia nato,</l>
                    <l xml:id="d002l21" n="20">Quo duce vel magnas efferor ante deas.</l>
                    <l xml:id="d002l22" n="21">Bellica non ego sum cupido data praeda latroni,</l>
                    <l xml:id="d002l23" n="22">Ignotum timui non ego rapta fretum;</l>
                    <l xml:id="d002l24" n="23">Non ego terrigenas armavi in praelia fratres,</l>
                    <l xml:id="d002l25" n="24">Non traxi ultores impia ad arma procos;</l>
                    <l xml:id="d002l26" n="25">Sed fuit hic primis mihi princeps notus ab annis,</l>
                    <l xml:id="d002l27" n="26">Unica iuditii cura fidesque mei.</l>
                    <l xml:id="d002l28" n="27">Huic ego crescentes annos animumque dicavi,</l>
                    <l xml:id="d002l29" n="28">Huic ego perpetuum vota puella fui.</l>
                    <l xml:id="d002l30" n="29">Flumina iam proprios remeare videbis in ortus,</l>
                    <l xml:id="d002l31" n="30">Littore et Euripum stare tacente fretum;</l>
                    <l xml:id="d002l32" n="31">Vere prius volucres, aestate tacere cicadas,</l>
                    <l xml:id="d002l33" n="32">Autumnum vernas non posuisse comas;</l>
                    <l xml:id="d002l34" n="33">Quam mihi fatalis superant quae tempora vitae,</l>
                    <l xml:id="d002l35" n="34">Moribus aut votis sint aliena meis.</l>
                    <l xml:id="d002l36" n="35">Sive aliquid post fata sumus, parere sepulto</l>
                    <l xml:id="d002l37" n="36">Ipsa velim et cineres praeter amare meos.</l>
                    <l xml:id="d002l38" n="37">Quare te quoniam, vates doctissime, fas est</l>
                    <l xml:id="d002l39" n="38">Scire quod ignorat, quod quoque vulgus avet,</l>
                    <l xml:id="d002l40" n="39">Divina siquidem non ab re mente poetas</l>
                    <l xml:id="d002l41" n="40">Afflari et vobis numen inesse ferunt:</l>
                    <l xml:id="d002l42" n="41">Dic age, de nostra quid sentis morte? Soluti</l>
                    <l xml:id="d002l43" n="42">Corpore post tristes vivimus exequias?</l>
                    <l xml:id="d002l44" n="43">Lumine vel cassi tenebris iactamur opacis</l>
                    <l xml:id="d002l45" n="44">Iam nihil et penitus corpus et umbra tacent?</l>
                    <l xml:id="d002l46" n="45">Atque alium missi rursus si vivimus orbem,</l>
                    <l xml:id="d002l47" n="46">Mensne eadem nobis quae fuit ante manet?</l>
                    <l xml:id="d002l48" n="47">Si comes aeternum caro coniungar amanti,</l>
                    <l xml:id="d002l49" n="48">Aequabit flammas nec minus ille meas?</l>
                    <l xml:id="d002l50" n="49">Sin minus hinc omnis cum corpore vita peribit</l>
                    <l xml:id="d002l51" n="50">Umbraque consumptis nulla superstes erit,</l>
                    <l xml:id="d002l52" n="51">Interea laetos longis sub amoribus annos</l>
                    <l xml:id="d002l53" n="52">Ducemus metae tempus adusque datae.</l>
                    <lb/>
                </div2>
                <div2 xml:id="002c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d002l54" n="tit.">2. Poeta divae Isottae Ariminensi sal. dicit</p>
                    <l xml:id="d002l55" n="1">Salve iterum cunctis praelata Isotta puellis,</l>
                    <l xml:id="d002l56" n="2">Maxima nata tuis gloria temporibus,</l>
                    <l xml:id="d002l57" n="3">Deliciae merito ducis et solatia nostri,</l>
                    <l xml:id="d002l58" n="4">Laudibus est cuius iam mea musa minor.</l>
                    <l xml:id="d002l59" n="5">Quae tibi iam forma, iam vita moribus arte</l>
                    <l xml:id="d002l60" n="6">Quaeve tibi ingenio par erit Italia?</l>
                    <l xml:id="d002l61" n="7">Tyndaris illa quidem specie tibi, carmine Sappho,</l>
                    <l xml:id="d002l62" n="8">Penelope cedet moribus ipsa tuis.</l>
                    <l xml:id="d002l63" n="9">Ausa es tu rerum scitari femina causas</l>
                    <l xml:id="d002l64" n="10">Verbaque Socraticis vix adeunda viris.</l>
                    <l xml:id="d002l65" n="11">Nunc primum, fateor, perlecto carmine sensi</l>
                    <l xml:id="d002l66" n="12">Deficere ingenium, docta puella, meum.</l>
                    <l xml:id="d002l67" n="13">Et poteram, nisi nostra tuo sententia iussu</l>
                    <l xml:id="d002l68" n="14">Cogatur, tanto conticuisse loco.</l>
                    <l xml:id="d002l69" n="15">At quoniam sic diva iubes, ego iussa subibo:</l>
                    <l xml:id="d002l70" n="16">Nam parere meum est, imperitare tuum.</l>
                    <l xml:id="d002l71" n="17">Malo tibi ignarus rerum quoque, diva, videri,</l>
                    <l xml:id="d002l72" n="18">Quam minus ah votis moriger esse tuis.</l>
                    <l xml:id="d002l73" n="19">In primis igitur non his assentio, qui cor</l>
                    <l xml:id="d002l74" n="20">Esse animum, cerebro qui vel inesse putant;</l>
                    <l xml:id="d002l75" n="21">Sanguinis aut fusam circa praecordia massam,</l>
                    <l xml:id="d002l76" n="22">Aut animum penitus qui statuere nihil.</l>
                    <l xml:id="d002l77" n="23">Nam si, corporeus, penes aut praecordia sanguis</l>
                    <l xml:id="d002l78" n="24">Est animus, fuso sanguine nullus erit.</l>
                    <l xml:id="d002l79" n="25">Si nihil, unde igitur tot humatis thura quotannis?</l>
                    <l xml:id="d002l80" n="26">Unde tot illustres cernimus exequias?</l>
                    <l xml:id="d002l81" n="27">Si penitus qui iam vita excessere perissent,</l>
                    <l xml:id="d002l82" n="28">Incassumne preces et benefacta forent?</l>
                    <l xml:id="d002l83" n="29">Magnanimi nunquam morti se sponte dedissent</l>
                    <l xml:id="d002l84" n="30">Hi qui pro patria iam cecidere sua.</l>
                    <l xml:id="d002l85" n="31">Principio nosti per se quaecunque moventur</l>
                    <l xml:id="d002l86" n="32">Nescia principii nesciaque esse modi.</l>
                    <l xml:id="d002l87" n="33">Quod vero externis agitatur motibus, illud</l>
                    <l xml:id="d002l88" n="34">Haeret, ubi motor non agit ipse suus.</l>
                    <l xml:id="d002l89" n="35">Quodque agitur per se, se nunquam deserit; ut quod</l>
                    <l xml:id="d002l90" n="36">Principium nunquam noverit ante suum.</l>
                    <l xml:id="d002l91" n="37">Se movet hic per se nulloque agitante movetur;</l>
                    <l xml:id="d002l92" n="38">Coepit et ut nunquam sicque perennis erit.</l>
                    <l xml:id="d002l93" n="39">Corporis ut moles animis est omnis adempta,</l>
                    <l xml:id="d002l94" n="40">Iuditio vivunt hi sine fine meo.</l>
                    <l xml:id="d002l95" n="41">Mensne eadem maneat tristi compage solutis,</l>
                    <l xml:id="d002l96" n="42">Ut reor, est paucis explicuisse datum.</l>
                    <l xml:id="d002l97" n="43">Respondere canit curasque aequare Sichaeum</l>
                    <l xml:id="d002l98" n="44">Coniugis Aonio carmine Virgilius.</l>
                    <l xml:id="d002l99" n="45">Ergo aliquid post fata sumus, vitaeque prioris,</l>
                    <l xml:id="d002l100" n="46">Quisquis habet, memores vivimus usque, locus.</l>
                    <l xml:id="d002l101" n="47">Nam potare animas Lethaei oblivia fontis,</l>
                    <l xml:id="d002l102" n="48">In formas demum quis putet ire novas?</l>
                    <l xml:id="d002l103" n="49">Non mihi Pythagoras hoc unquam suaserit auctor,</l>
                    <l xml:id="d002l104" n="50">Sit licet in raris nomen in orbe suum.</l>
                    <l xml:id="d002l105" n="51">Divinos animos caelesti ab sede profectos</l>
                    <l xml:id="d002l106" n="52">Communes brutis noluit esse Deus.</l>
                    <l xml:id="d002l107" n="53">Sive igitur sero, seu te prius atra capessant</l>
                    <l xml:id="d002l108" n="54">Fata, coles regem tempus in omne tuum.</l>
                    <lb/>
                </div2>
                <div2 xml:id="002c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d002l109" n="tit.">3. Isotta Ariminensis Patri suo sal. d.</p>
                    <l xml:id="d002l110" n="1">Unica sollicitae spes o fidissima vitae</l>
                    <l xml:id="d002l111" n="2">Fortunaeque parens anxia cura meae,</l>
                    <l xml:id="d002l112" n="3">Longa revertentem quam te post tempora tandem</l>
                    <l xml:id="d002l113" n="4">Optatum patrios visere cerno Lares</l>
                    <l xml:id="d002l114" n="5">Quem colo, quem merito primis admiror ab annis,</l>
                    <l xml:id="d002l115" n="6">Sospite quo non sum spe caritura patre.</l>
                    <l xml:id="d002l116" n="7">Conscia cuius opem nunc implorare subausim,</l>
                    <l xml:id="d002l117" n="8">Non secus ac medicam quae timet aegra manum.</l>
                    <l xml:id="d002l118" n="9">Siquis enim sperat, timet idem spesque timore</l>
                    <l xml:id="d002l119" n="10">Cum labet, erigitur spe tamen ipse metus.</l>
                    <l xml:id="d002l120" n="11">Anxia diversis sic opprimor undique curis,</l>
                    <l xml:id="d002l121" n="12">Quodque pudet fari, dissimulare nocet.</l>
                    <l xml:id="d002l122" n="13">Nanque ea, care parens, cogor sic iussa fateri,</l>
                    <l xml:id="d002l123" n="14">Quae tibi iam mallem nota fuisse tamen;</l>
                    <l xml:id="d002l124" n="15">Nec prius ipse mei fieres tu certus amoris,</l>
                    <l xml:id="d002l125" n="16">Quam fierem voti certior ipsa mei.</l>
                    <l xml:id="d002l126" n="17">Qui dedit et causam nostroque alimenta furori,</l>
                    <l xml:id="d002l127" n="18">Patronus causae sit deus ille meae.</l>
                    <l xml:id="d002l128" n="19">Ille (quid inficier?) praecordia ad intima certam</l>
                    <l xml:id="d002l129" n="20">Luctanti frustra torsit ab aure facem.</l>
                    <l xml:id="d002l130" n="21">Et mihi: "quid nostras frustra fugis ipsa sagittas,</l>
                    <l xml:id="d002l131" n="22">Nescia quid pharetrae, quid mea tela queant?</l>
                    <l xml:id="d002l132" n="23">Ille ego sum," dixit, "tenerorum rector amorum,</l>
                    <l xml:id="d002l133" n="24">Qui mitto in magnos aurea tela deos.</l>
                    <l xml:id="d002l134" n="25">Non puduit solo qui nutu temperat orbem,</l>
                    <l xml:id="d002l135" n="26">Qui quatit et saeva tela trisulca manu,</l>
                    <l xml:id="d002l136" n="27">Non inquam puduit mihi iam parere Tonantem,</l>
                    <l xml:id="d002l137" n="28">Quem bove, quem plumis delituisse ferunt.</l>
                    <l xml:id="d002l138" n="29">Hunc etiam gremio suscepit Abantias imbrem,</l>
                    <l xml:id="d002l139" n="30">Ditavitque sinus aurea gutta suos.</l>
                    <l xml:id="d002l140" n="31">Dumque suae imprudens Dictynnae servit, ab illo est</l>
                    <l xml:id="d002l141" n="32">Menalis in falsa lusa puella dea.</l>
                    <l xml:id="d002l142" n="33">Nam quid ego Alcumenae, Semeles quid crimina dicam?</l>
                    <l xml:id="d002l143" n="34">Quamque deam vidit Nilus ut ante bovem?</l>
                    <l xml:id="d002l144" n="35">Ille etiam aeternum qui debet lumina mundo,</l>
                    <l xml:id="d002l145" n="36">Neglexit munus me faciente suum,</l>
                    <l xml:id="d002l146" n="37">Cumque pruinosum Matuta reduxerat axem,</l>
                    <l xml:id="d002l147" n="38">Ut patri solitas crederet inde vices.</l>
                    <l xml:id="d002l148" n="39">Sensit et Infernus nostras rex ipse sagittas,</l>
                    <l xml:id="d002l149" n="40">Trinacrios audax cum populavit agros.</l>
                    <l xml:id="d002l150" n="41">Non ego Mavorti, Veneri non ipse peperci,</l>
                    <l xml:id="d002l151" n="42">Ridendi aeratis cum iacuere plagis.</l>
                    <l xml:id="d002l152" n="43">Vertumnum feci vetulae sumpsisse figuram,</l>
                    <l xml:id="d002l153" n="44">Et Syringa suam per iuga Pana sequi.</l>
                    <l xml:id="d002l154" n="45">Me duce tu teneram geris ab radice cupressum,</l>
                    <l xml:id="d002l155" n="46">Silvane, ardoris signa proterva tui.</l>
                    <l xml:id="d002l156" n="47">Restat Ericthonius, stirps inconcessa Minervae,</l>
                    <l xml:id="d002l157" n="48">Ne nostri expertem dixeris imperii.</l>
                    <l xml:id="d002l158" n="49">Deseruitque focos aeternasque Ilia flammas,</l>
                    <l xml:id="d002l159" n="50">Cessit et ingenio Vesta relicta meo.</l>
                    <l xml:id="d002l160" n="51">Adde his semideos heroasque adde superbos,</l>
                    <l xml:id="d002l161" n="52">Prisca quibus tantum contulit illa fides.</l>
                    <l xml:id="d002l162" n="53">Nam quid ego Alcidem memorem, qui maximus olim</l>
                    <l xml:id="d002l163" n="54">Stelliferos humeris fulserat ipse polos?</l>
                    <l xml:id="d002l164" n="55">Ille tamen posita coluit mea numina clava</l>
                    <l xml:id="d002l165" n="56">Traxit et Omphalea mollia fila colo.</l>
                    <l xml:id="d002l166" n="57">Fregerat ante tamen Acheloia cornua, dum tu</l>
                    <l xml:id="d002l167" n="58">Victori precium, Deianira, fores.</l>
                    <l xml:id="d002l168" n="59">Fama ingens, re maior erat Neptunius heros;</l>
                    <l xml:id="d002l169" n="60">Qui vicit multos, victus amore fuit.</l>
                    <l xml:id="d002l170" n="61">Nam nece semiviri servas prius ultus Athenas</l>
                    <l xml:id="d002l171" n="62">Indulsit nostris advena blanditiis;</l>
                    <l xml:id="d002l172" n="63">Mox rapuit geminas aequa non sorte sorores,</l>
                    <l xml:id="d002l173" n="64">Nec pede pressuras hospita regna pari.</l>
                    <l xml:id="d002l174" n="65">Quidve pio Aenea? Iuvene aut quid clarius illo,</l>
                    <l xml:id="d002l175" n="66">Phrixeam prima qui rate vexit ovem?</l>
                    <l xml:id="d002l176" n="67">Nimirum pietas nostris concessit habenis,</l>
                    <l xml:id="d002l177" n="68">Tantus et admisso cessit amore pudor.</l>
                    <l xml:id="d002l178" n="69">Aesonidem serpens nunquam, non flammivomus bos,</l>
                    <l xml:id="d002l179" n="70">Non armata seges, sed meus egit amor.</l>
                    <l xml:id="d002l180" n="71">Hectora Pelides debellaturus inermem</l>
                    <l xml:id="d002l181" n="72">Tracturusque atro corpus inane iugo,</l>
                    <l xml:id="d002l182" n="73">Feminea latuit iuvenis Lycomedis in aula,</l>
                    <l xml:id="d002l183" n="74">Nec puduit lanas attenuare manu.</l>
                    <l xml:id="d002l184" n="75">Sed quid io Lybicas numerare iubemur harenas,</l>
                    <l xml:id="d002l185" n="76">Floribus aut vernis imposuisse modum?</l>
                    <l xml:id="d002l186" n="77">Ante Molorchaeae numerabis robora silvae</l>
                    <l xml:id="d002l187" n="78">Quotque Padus salices flumine laetus alit,</l>
                    <l xml:id="d002l188" n="79">Quam regno quos ipse meo parere coegi</l>
                    <l xml:id="d002l189" n="80">Dicam, quippe cohors non habet illa modum.</l>
                    <l xml:id="d002l190" n="81">Mi Getha Parthus Arabs, vincenti paret Hiberus;</l>
                    <l xml:id="d002l191" n="82">Qua patet, est omnis terra subacta mihi.</l>
                    <l xml:id="d002l192" n="83">Me puerum nudumque vides: timor omnis abesto;</l>
                    <l xml:id="d002l193" n="84">Me duce sit notus, purus et omnis amans;</l>
                    <l xml:id="d002l194" n="85">Dissimulare meas sed parce, puella, sagittas;</l>
                    <l xml:id="d002l195" n="86">Odi ego quas puduit subiacuisse mihi.</l>
                    <l xml:id="d002l196" n="87">Ne pudeat nostris igitur te credere regnis,</l>
                    <l xml:id="d002l197" n="88">Daque volens vinctas in mea vincla manus.</l>
                    <l xml:id="d002l198" n="89">Si minus, hos annos atque irreparabile tempus</l>
                    <l xml:id="d002l199" n="90">Flebis adhuc tanta nescia sorte frui".</l>
                    <l xml:id="d002l200" n="91">Dixerat, erubui: dubitantem sensit et arcum</l>
                    <l xml:id="d002l201" n="92">Corripit a nostra laesus ut ante mora.</l>
                    <l xml:id="d002l202" n="93">Mox sonuit manibus late in diversa reductis,</l>
                    <l xml:id="d002l203" n="94">Haesit et heu lateri missa sagitta meo.</l>
                    <l xml:id="d002l204" n="95">Irato atque in me iam tela secunda paranti</l>
                    <l xml:id="d002l205" n="96">"Sum tua, sum", dixi, "caetera parce, puer".</l>
                    <l xml:id="d002l206" n="97">Quid facerem? Quove clypeo? Quibus icta medelis?</l>
                    <l xml:id="d002l207" n="98">Quove deo tandem praeside tuta forem?</l>
                    <l xml:id="d002l208" n="99">Qui me cognati? Qui me tutentur amici?</l>
                    <l xml:id="d002l209" n="100">Quive erat auxilii consiliive locus?</l>
                    <l xml:id="d002l210" n="101">Victa deo cessi; seu victa coactave dicar,</l>
                    <l xml:id="d002l211" n="102">Sum Sigismundo credita forte duci.</l>
                    <l xml:id="d002l212" n="103">Testor Ariminea si qui sunt urbe Penates,</l>
                    <l xml:id="d002l213" n="104">Et nos et nostras qui tueantur opes,</l>
                    <l xml:id="d002l214" n="105">Me tentasse diu vel plus quam posse putares,</l>
                    <l xml:id="d002l215" n="106">Subtrahere huic possem si mea colla iugo.</l>
                    <l xml:id="d002l216" n="107">Incassum vis omnis erat, nam vulnera laeso</l>
                    <l xml:id="d002l217" n="108">Pectore gliscebant dissimulata meo.</l>
                    <l xml:id="d002l218" n="109">Saepe meum variis tentavi fallere curis</l>
                    <l xml:id="d002l219" n="110">Ardorem et mores corrigere ipsa meos.</l>
                    <l xml:id="d002l220" n="111">Plus tentata meos auxit medicina calores,</l>
                    <l xml:id="d002l221" n="112">Fusaque plus flammas extulit unda meas.</l>
                    <l xml:id="d002l222" n="113">Ille meo princeps regnat sub pectore fixus,</l>
                    <l xml:id="d002l223" n="114">Ante oculos absens semper et ille meos.</l>
                    <l xml:id="d002l224" n="115">Heu vinclis teneor gravioribus atque deorum</l>
                    <l xml:id="d002l225" n="116">Vi premor, aut odio; nec voluisse meum est.</l>
                    <l xml:id="d002l226" n="117">Quid loquar? Ille meum primus commovit amorem</l>
                    <l xml:id="d002l227" n="118">Deque mea solus mente triumphat amans.</l>
                    <l xml:id="d002l228" n="119">Ille meos primum sensus animumque pudicum</l>
                    <l xml:id="d002l229" n="120">Flexit, ego aeternum sum data cura sibi.</l>
                    <l xml:id="d002l230" n="121">Venerit ante dies frustra expectatus Hiberis,</l>
                    <l xml:id="d002l231" n="122">Indigestum iterum videris ire chaos,</l>
                    <l xml:id="d002l232" n="123">Quam tantus nostro labatur pectore princeps:</l>
                    <l xml:id="d002l233" n="124">Solus is Hesperidum gloria summa ducum.</l>
                    <l xml:id="d002l234" n="125">Non genere, aut opibus, non sum virtute, fatebor,</l>
                    <l xml:id="d002l235" n="126">Non ego sum forma digna puella sua.</l>
                    <l xml:id="d002l236" n="127">Tantus enim princeps, bello tam clarus et armis,</l>
                    <l xml:id="d002l237" n="128">Quantaevis fuerat dignus amore deae.</l>
                    <l xml:id="d002l238" n="129">Sed fati sic forte mei compellor et ultra</l>
                    <l xml:id="d002l239" n="130">Fortunam et vires cogor amare meas.</l>
                    <l xml:id="d002l240" n="131">At mea sit quanvis plusquam violenta cupido,</l>
                    <l xml:id="d002l241" n="132">Care parens, quanvis impatienter amem;</l>
                    <l xml:id="d002l242" n="133">Non erit in nostro tamen ullum crimen amore,</l>
                    <l xml:id="d002l243" n="134">Quo capiti timeas ulla pericla tuo.</l>
                    <l xml:id="d002l244" n="135">Nulla seges per me galeatis surget aristis,</l>
                    <l xml:id="d002l245" n="136">Crine tuo dives nullus amator erit.</l>
                    <l xml:id="d002l246" n="137">Me duce nulla meos mactabit dextera fratres,</l>
                    <l xml:id="d002l247" n="138">Me repetet nullus Marte timendus amans.</l>
                    <l xml:id="d002l248" n="139">Quod si forte meo, pater, aspirabis amori</l>
                    <l xml:id="d002l249" n="140">Et patiere meum me coluisse ducem,</l>
                    <l xml:id="d002l250" n="141">Vivet in Ausoniis me nulla beatior oris,</l>
                    <l xml:id="d002l251" n="142">Laetior Hadriacis nulla puella vadis;</l>
                    <l xml:id="d002l252" n="143">Et mihi nota mei si mens et gloria regis,</l>
                    <l xml:id="d002l253" n="144">Aeternum faciet nomen in orbe meum.</l>
                    <l xml:id="d002l254" n="145">Quod si crudelis tanto pugnabis amori,</l>
                    <l xml:id="d002l255" n="146">Aeolo et ipse parens durior esse voles,</l>
                    <l xml:id="d002l256" n="147">Non prius ex animo carum delebis amantem,</l>
                    <l xml:id="d002l257" n="148">Quam vitae solvas vincula dura meae.</l>
                    <l xml:id="d002l258" n="149">Quod nisi fictus amor tuus in me falsaque demum</l>
                    <l xml:id="d002l259" n="150">Ista tua est pietas et simulata fides,</l>
                    <l xml:id="d002l260" n="151">Parce, precor, coepto genitor te opponere amori</l>
                    <l xml:id="d002l261" n="152">Atque animum frustra sollicitare meum.</l>
                    <l xml:id="d002l262" n="153">Non ego degeneres tibi sum paritura nepotes,</l>
                    <l xml:id="d002l263" n="154">Non ullam generi nempe datura notam.</l>
                    <l xml:id="d002l264" n="155">Multae etiam quod sum, tentarunt esse puellae</l>
                    <l xml:id="d002l265" n="156">Et mea sors multis invidiosa fuit.</l>
                    <l xml:id="d002l266" n="157">Quippe si Acydaliis fueram violanda sagittis,</l>
                    <l xml:id="d002l267" n="158">Si fueram volucris praeda futura dei;</l>
                    <l xml:id="d002l268" n="159">Quo duce, dic quaeso, quo rege beatior essem?</l>
                    <l xml:id="d002l269" n="160">Laetior aut quanam sorte futura fui?</l>
                    <l xml:id="d002l270" n="161">Sigismundus enim mihi iungitur inclytus heros,</l>
                    <l xml:id="d002l271" n="162">Qui parili curas aequat amore meas.</l>
                    <l xml:id="d002l272" n="163">Pace pius, bello dux clarus et acer in armis,</l>
                    <l xml:id="d002l273" n="164">Cuius et est gestis fama benigna minor.</l>
                    <l xml:id="d002l274" n="165">Ergo fave veniaque tua, pater optime, regem,</l>
                    <l xml:id="d002l275" n="166">Sic ego compellor, me sine amare meum.</l>
                    <lb/>
                </div2>
                <div2 xml:id="002c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d002l276" n="tit.">4. Patris Isottae ad eam dissuasio amoris</p>
                    <l xml:id="d002l277" n="1">Qualis Agenoridi funestum munus amanti</l>
                    <l xml:id="d002l278" n="2">Cum daret armatus Iupiter igne manum,</l>
                    <l xml:id="d002l279" n="3">Talis Arimineam nuper devectus ad urbem,</l>
                    <l xml:id="d002l280" n="4">Sollicitor precibus, filia cara, tuis.</l>
                    <l xml:id="d002l281" n="5">Cogor enim, sic me stimulis constringis amaris,</l>
                    <l xml:id="d002l282" n="6">Invitus votis moriger esse tuis.</l>
                    <l xml:id="d002l283" n="7">Cum tamen illa petas, quae, si tu sanior esses</l>
                    <l xml:id="d002l284" n="8">Et saperes, essent non cupienda tibi,</l>
                    <l xml:id="d002l285" n="9">Audacem pietas fecit te nostra, subinde</l>
                    <l xml:id="d002l286" n="10">Ausa es et illicitis me rogitare modis.</l>
                    <l xml:id="d002l287" n="11">Primum scire velim, si patrem iusta petebas,</l>
                    <l xml:id="d002l288" n="12">Unde tibi iusti causa pudoris erat.</l>
                    <l xml:id="d002l289" n="13">Non facile rebus pudor immiscetur honestis,</l>
                    <l xml:id="d002l290" n="14">Seque ipsum prodit, quem pudet ore loqui.</l>
                    <l xml:id="d002l291" n="15">Ex me tu veniam nunc demum quaeris amandi,</l>
                    <l xml:id="d002l292" n="16">Ut quod sponte prius feceris, ipse probem.</l>
                    <l xml:id="d002l293" n="17">Dum mens sana fuit, monitis dum fixa tenendis,</l>
                    <l xml:id="d002l294" n="18">Implorare meam debuit illa fidem.</l>
                    <l xml:id="d002l295" n="19">Plaga recens melius curas admittit amicas,</l>
                    <l xml:id="d002l296" n="20">Quam quae per longas tabuit ante moras.</l>
                    <l xml:id="d002l297" n="21">Nunc dare consilium, certam nunc vertere mentem,</l>
                    <l xml:id="d002l298" n="22">Nunc adhibere tibi sero paramus opem.</l>
                    <l xml:id="d002l299" n="23">Non minus et tumido sero succurrimus amni,</l>
                    <l xml:id="d002l300" n="24">Obice cum fracto lata per arva furit;</l>
                    <l xml:id="d002l301" n="25">Quaeque manet multam nunc populus alta securim,</l>
                    <l xml:id="d002l302" n="26">Iam frangi potuit virgula parva manu.</l>
                    <l xml:id="d002l303" n="27">At nisi spernis adhuc monitus, Isotta, paternos,</l>
                    <l xml:id="d002l304" n="28">Si mens auxilii est consiliique capax,</l>
                    <l xml:id="d002l305" n="29">Si superat primae tibi spes et cura salutis,</l>
                    <l xml:id="d002l306" n="30">Atque tuum potis es hinc revocare gradum;</l>
                    <l xml:id="d002l307" n="31">Crede locuturo tibi pauca, sed apta, parenti,</l>
                    <l xml:id="d002l308" n="32">Aude animum dictis credere, nata, meis;</l>
                    <l xml:id="d002l309" n="33">Corrigere et potius studeas delicta tuumque</l>
                    <l xml:id="d002l310" n="34">Errorem, mores quam tueare malos.</l>
                    <l xml:id="d002l311" n="35">Nec tibi iamprimum fato quem credis amorem</l>
                    <l xml:id="d002l312" n="36">Crede nec astrorum conditione datum.</l>
                    <l xml:id="d002l313" n="37">Nam quaecunque agitis, quaecunque audetis amantes,</l>
                    <l xml:id="d002l314" n="38">Cuiusque ex proprio provenit arbitrio.</l>
                    <l xml:id="d002l315" n="39">Principio rerum libertas omnibus una est,</l>
                    <l xml:id="d002l316" n="40">Arbitrioque hominis fasque nefasque datum.</l>
                    <l xml:id="d002l317" n="41">Tum duplex via, quae porro se scindit in ambas:</l>
                    <l xml:id="d002l318" n="42">Felices dextrum qui tenuere latus!</l>
                    <l xml:id="d002l319" n="43">Nam tu quem pharetris armatum scribis Amorem</l>
                    <l xml:id="d002l320" n="44">Cladis et auctorem quem canis esse tuae,</l>
                    <l xml:id="d002l321" n="45">Quem tu victorem iam rere hominumque deumque,</l>
                    <l xml:id="d002l322" n="46">Hunc turpi fictum crede favore deum.</l>
                    <l xml:id="d002l323" n="47">Nanque suo sceleri indulgens obscena libido</l>
                    <l xml:id="d002l324" n="48">Hunc falsi titulum iussit habere dei.</l>
                    <l xml:id="d002l325" n="49">Libera peccandi miseris sic visa potestas,</l>
                    <l xml:id="d002l326" n="50">Si falso tegeret numine crimen amor.</l>
                    <l xml:id="d002l327" n="51">Quin alas humeris pinxit delira vetustas</l>
                    <l xml:id="d002l328" n="52">Atque oculos velum nexuit ante suos:</l>
                    <l xml:id="d002l329" n="53">Scilicet ut caecos dux caecus obiret amantes</l>
                    <l xml:id="d002l330" n="54">Praestaretque omnes hic levitate deos.</l>
                    <l xml:id="d002l331" n="55">Cur tamen o tenues raro subit ille Penates?</l>
                    <l xml:id="d002l332" n="56">Illautas spernit cur tamen ille dapes?</l>
                    <l xml:id="d002l333" n="57">Crede mihi, cedunt ea moribus arma pudicis,</l>
                    <l xml:id="d002l334" n="58">Nec laedunt castos aurea tela sinus.</l>
                    <l xml:id="d002l335" n="59">Mollia pestiferas admittunt ocia curas</l>
                    <l xml:id="d002l336" n="60">Et vulnus facile qua data porta subit.</l>
                    <l xml:id="d002l337" n="61">Da mihi quam genitor turri servabat in alta:</l>
                    <l xml:id="d002l338" n="62">Aureus in falso non cadet imbre deus.</l>
                    <l xml:id="d002l339" n="63">Quod nisi dives erit, quae plumis lusa puella est,</l>
                    <l xml:id="d002l340" n="64">Excutiet falsum protinus illa Iovem.</l>
                    <l xml:id="d002l341" n="65">Nec Tros hospitium violasset adulter amicum,</l>
                    <l xml:id="d002l342" n="66">Si ponat cultus Tyndaris ipsa suos.</l>
                    <l xml:id="d002l343" n="67">Parce tuis squamas intexere vestibus aureas</l>
                    <l xml:id="d002l344" n="68">Et calamistratas excoluisse comas;</l>
                    <l xml:id="d002l345" n="69">Disce supercilium vitta cohibere pudica</l>
                    <l xml:id="d002l346" n="70">Et nimium lautis abstinuisse cibis;</l>
                    <l xml:id="d002l347" n="71">Colloquium tanquam pestem fuge, nata, virorum:</l>
                    <l xml:id="d002l348" n="72">Sic venia poteris non eguisse mea.</l>
                    <l xml:id="d002l349" n="73">Digna quidem, fateor, te sors invitat amori,</l>
                    <l xml:id="d002l350" n="74">Maiorique fuit dignior illa vice.</l>
                    <l xml:id="d002l351" n="75">Non genere, aut animo, non claris novimus armis,</l>
                    <l xml:id="d002l352" n="76">Non Sigismundo quem probitate parem.</l>
                    <l xml:id="d002l353" n="77">Et laesa fueras si virginitate notanda,</l>
                    <l xml:id="d002l354" n="78">Rege sub hoc poteras esse notanda minus.</l>
                    <l xml:id="d002l355" n="79">Attamen ut facile primo furit impete regum,</l>
                    <l xml:id="d002l356" n="80">Sic cito non stabilis, filia, cedit amor.</l>
                    <l xml:id="d002l357" n="81">Nullus amat tandem, nisi spe suadente, puellas,</l>
                    <l xml:id="d002l358" n="82">Et castas, si qua est, quilibet odit amans.</l>
                    <l xml:id="d002l359" n="83">Illa placet, nimium lacrymis quae credula fictis</l>
                    <l xml:id="d002l360" n="84">Admisit blandas obsequiosa preces.</l>
                    <l xml:id="d002l361" n="85">Fallaces demum lusae novistis amantes,</l>
                    <l xml:id="d002l362" n="86">Tunc venit in vestros sera querela procos.</l>
                    <l xml:id="d002l363" n="87">Oppressum sero queritur deserta pudorem</l>
                    <l xml:id="d002l364" n="88">Et frustra surdo scribit Elyssa viro.</l>
                    <l xml:id="d002l365" n="89">Minois patriam carosque insana parentes</l>
                    <l xml:id="d002l366" n="90">Prodidit et fratri struxerat ante necem,</l>
                    <l xml:id="d002l367" n="91">Scilicet ut soli vecors pareret amanti</l>
                    <l xml:id="d002l368" n="92">Fleret et ignotis inde relicta vadis.</l>
                    <l xml:id="d002l369" n="93">Lemnias aegra suos sero culpavit amores</l>
                    <l xml:id="d002l370" n="94">Vidit et Aesonidem prorsus abesse suum.</l>
                    <l xml:id="d002l371" n="95">Phyllida Demophoon, Briseida liquit Achilles,</l>
                    <l xml:id="d002l372" n="96">Illis perpetuam pactus uterque fidem.</l>
                    <l xml:id="d002l373" n="97">Et Phrygius nympham mox Troada sprevit adulter,</l>
                    <l xml:id="d002l374" n="98">Ut sibi coniugii spes data certa novi est.</l>
                    <l xml:id="d002l375" n="99">Denique nullus amor, nisi quantum blanda voluptas,</l>
                    <l xml:id="d002l376" n="100">Durat: avet semper res furor ille novas.</l>
                    <l xml:id="d002l377" n="101">Has igitur curas, istam precor exue mentem;</l>
                    <l xml:id="d002l378" n="102">Nam nunquam ad mores est via tarda bonos.</l>
                    <l xml:id="d002l379" n="103">Quod si certa sedet captae sententia menti,</l>
                    <l xml:id="d002l380" n="104">Ut lapsum nequeas iam revocare gradum,</l>
                    <l xml:id="d002l381" n="105">Mille tibi falsis linguas instare susurris,</l>
                    <l xml:id="d002l382" n="106">Mille oculos credas invigilare tibi.</l>
                    <l xml:id="d002l383" n="107">Officio tu vince nefas factisque loquaces</l>
                    <l xml:id="d002l384" n="108">Comprime: tu soli quaere placere duci.</l>
                    <l xml:id="d002l385" n="109">Denique, nata, velis sic esse fidelis amanti,</l>
                    <l xml:id="d002l386" n="110">Perpetuam illius quo mereare fidem.</l>
                    <lb/>
                </div2>
                <div2 xml:id="002c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d002l387" n="tit.">5. Isotta Ariminensis regi et divo | Sigismundo Pandulpho Mal. sal. d. pl.</p>
                    <l xml:id="d002l388" n="1">Cui plusquam certos fugisse Cupidinis ignes</l>
                    <l xml:id="d002l389" n="2">Furtivamque datum non tolerare facem,</l>
                    <l xml:id="d002l390" n="3">Quae potuit blandas Veneris praevertere curas,</l>
                    <l xml:id="d002l391" n="4">Iuditio felix haec erit usque meo.</l>
                    <l xml:id="d002l392" n="5">Reicere illa iugum potuit miserosque labores,</l>
                    <l xml:id="d002l393" n="6">Quos ego ni cogar ferre, beata forem.</l>
                    <l xml:id="d002l394" n="7">Non ego nunc tristis agitarem carmine Musas,</l>
                    <l xml:id="d002l395" n="8">Nec de me posses esse, popelle, loquax;</l>
                    <l xml:id="d002l396" n="9">Non mea vita foret supremo prodita fine,</l>
                    <l xml:id="d002l397" n="10">Nec quererer stratae damna pudicitiae;</l>
                    <l xml:id="d002l398" n="11">Non pedibus calcanda tuis mea colla dedissem,</l>
                    <l xml:id="d002l399" n="12">Non specie noster venditus esset honos.</l>
                    <l xml:id="d002l400" n="13">Nunc quanvis nostro sera est medicina dolori</l>
                    <l xml:id="d002l401" n="14">Iamque retractandi vana querela mali;</l>
                    <l xml:id="d002l402" n="15">Utpote quae adverso frustra contendimus amni</l>
                    <l xml:id="d002l403" n="16">Et male dilapsas sero tuemur opes;</l>
                    <l xml:id="d002l404" n="17">Attamen huic saltem iuvat indulgere labori</l>
                    <l xml:id="d002l405" n="18">Flereque fortunam quo sinis usque meam.</l>
                    <l xml:id="d002l406" n="19">Non puduit certe studiosum Martis Ulyssem</l>
                    <l xml:id="d002l407" n="20">Penelopen scriptis saepe monere suis.</l>
                    <l xml:id="d002l408" n="21">Aesonidem Colchis, crudelem Thesea flevit</l>
                    <l xml:id="d002l409" n="22">Minois solo sola relicta mari.</l>
                    <l xml:id="d002l410" n="23">Non rediturus erat quem Phyllis amabat, at illum</l>
                    <l xml:id="d002l411" n="24">Ad reditus omni sollicitabat ope.</l>
                    <l xml:id="d002l412" n="25">Scyriaque Aeacidae lacrymis comitata puella</l>
                    <l xml:id="d002l413" n="26">Discessumque pii flevit Elyssa ducis.</l>
                    <l xml:id="d002l414" n="27">Cur intentatum quicquam moritura relinquo?</l>
                    <l xml:id="d002l415" n="28">Cur moror in iustas ire relicta preces?</l>
                    <l xml:id="d002l416" n="29">Nam si te nequeam iustis lenire querelis,</l>
                    <l xml:id="d002l417" n="30">Nec tempestivis flectere te lacrymis,</l>
                    <l xml:id="d002l418" n="31">Non saltem ignotum tantum scelus esse, nec istam</l>
                    <l xml:id="d002l419" n="32">Qualemcunque sinam delituisse fidem.</l>
                    <l xml:id="d002l420" n="33">Iuratis posthac non credere amantibus, heu heu,</l>
                    <l xml:id="d002l421" n="34">Discet ab exemplo quaeque puella meo.</l>
                    <l xml:id="d002l422" n="35">Testibus ah quotiens Superis in dieta vocatis</l>
                    <l xml:id="d002l423" n="36">Perpetuam nobis pactus es ante fidem!</l>
                    <l xml:id="d002l424" n="37">Sic ego blanditiis fictisque miserrima verbis,</l>
                    <l xml:id="d002l425" n="38">Sic sum pollicitis capta puella tuis.</l>
                    <l xml:id="d002l426" n="39">Iam tua speratis mihi dudum amplexibus Alba,</l>
                    <l xml:id="d002l427" n="40">Iam potitur votis invidiosa meis.</l>
                    <l xml:id="d002l428" n="41">Iam tibi Arimineas inter placet una puellas,</l>
                    <l xml:id="d002l429" n="42">Una tibi ad thyasos Alba vocata venit.</l>
                    <l xml:id="d002l430" n="43">Nanque palam vestros quis io iam nescit amores?</l>
                    <l xml:id="d002l431" n="44">Quis vestras tacito non videt ore notas?</l>
                    <l xml:id="d002l432" n="45">Hei mihi quam caecos male quis celaverit ignes,</l>
                    <l xml:id="d002l433" n="46">Quam male Acydaliam quis tegit arte facem!</l>
                    <l xml:id="d002l434" n="47">Cerva diu latebras incassum quaerit amicas,</l>
                    <l xml:id="d002l435" n="48">Tristis ubi lateri fixa sagitta suo est.</l>
                    <l xml:id="d002l436" n="49">Non lepus in nuda tutus requiescit harena,</l>
                    <l xml:id="d002l437" n="50">Nescia nec secto cespite damma latet.</l>
                    <l xml:id="d002l438" n="51">Indignatur amor latebras iramque fatetur:</l>
                    <l xml:id="d002l439" n="52">Gliscit enim semper dissimulatus amor.</l>
                    <l xml:id="d002l440" n="53">Heu memini nuper proprios (quis fallat amantem?)</l>
                    <l xml:id="d002l441" n="54">Cum peteres fuso victor ab hoste Lares:</l>
                    <l xml:id="d002l442" n="55">Et vidi et plusquam vellem tua crimina novi,</l>
                    <l xml:id="d002l443" n="56">Nequitiae vidi plurima signa tuae.</l>
                    <l xml:id="d002l444" n="57">Martia iam pubes pugnae simulacra ciebant,</l>
                    <l xml:id="d002l445" n="58">Procurrens hastas alter ad alterius.</l>
                    <l xml:id="d002l446" n="59">Huc alacri spectandus equo tu tendis et auro,</l>
                    <l xml:id="d002l447" n="60">Floribus et summos tectus ad usque pedes.</l>
                    <l xml:id="d002l448" n="61">Et castigatos cingebat parva capillos,</l>
                    <l xml:id="d002l449" n="62">Hei mihi, non manibus texta corona meis!</l>
                    <l xml:id="d002l450" n="63">Martius ut campum sonipes te invexit apertum,</l>
                    <l xml:id="d002l451" n="64">Aemula mox oculis quaeritur Alba tuis.</l>
                    <l xml:id="d002l452" n="65">Non te armata cohors, non te Mavortia pubes,</l>
                    <l xml:id="d002l453" n="66">Dulcia non pugnae te simulacra movent:</l>
                    <l xml:id="d002l454" n="67">Tantum inventa oculis animoque moraris in Alba,</l>
                    <l xml:id="d002l455" n="68">Una stat in tanto conspicienda foro.</l>
                    <l xml:id="d002l456" n="69">Quis vel hebes vestros oculos vultusque loquentis?</l>
                    <l xml:id="d002l457" n="70">Alterutro quis non vidit ab ore notas?</l>
                    <l xml:id="d002l458" n="71">Quis non vestra palam sensit suspiria? Quis non</l>
                    <l xml:id="d002l459" n="72">Ora modis vidit pallida vestra novis?</l>
                    <l xml:id="d002l460" n="73">O dolor, o pietas, cui iam moritura relinquor?</l>
                    <l xml:id="d002l461" n="74">Quae ratio est vitae spesque futura meae?</l>
                    <l xml:id="d002l462" n="75">Quove meo infelix facto, quo numine plector?</l>
                    <l xml:id="d002l463" n="76">Quove iram merui crimine, dive, tuam?</l>
                    <l xml:id="d002l464" n="77">Nam teneris unum colui te semper ab annis,</l>
                    <l xml:id="d002l465" n="78">Et crescente meus tempore crevit amor.</l>
                    <l xml:id="d002l466" n="79">Iuditiumque tuum semper meruisse benignum</l>
                    <l xml:id="d002l467" n="80">Et studui sola posse placere tibi.</l>
                    <l xml:id="d002l468" n="81">Hos annos, hunc inquam animum corpusque dicavi</l>
                    <l xml:id="d002l469" n="82">Illaesamque tibi tempus in omne fidem.</l>
                    <l xml:id="d002l470" n="83">Caetera praetereo; quae non fecisse misellam</l>
                    <l xml:id="d002l471" n="84">Me piguit, quanquam nunc meminisse pudet.</l>
                    <l xml:id="d002l472" n="85">Me tamen haud tanti, si quaeras, poenitet ausi,</l>
                    <l xml:id="d002l473" n="86">Nec bene de tanto promeruisse viro.</l>
                    <l xml:id="d002l474" n="87">Nam non parva meo coniuncta est gloria facto;</l>
                    <l xml:id="d002l475" n="88">Quodque ego sum multae forsitan esse velint.</l>
                    <l xml:id="d002l476" n="89">Non ego sum, fateor, te principe digna puella,</l>
                    <l xml:id="d002l477" n="90">Non ego sum tanto digna supercilio.</l>
                    <l xml:id="d002l478" n="91">Qualiscunque tamen, non sum deformior Alba,</l>
                    <l xml:id="d002l479" n="92">Teque vel hoc ausim iudice nempe loqui.</l>
                    <l xml:id="d002l480" n="93">Non genere aut animo, non forma aut moribus illi,</l>
                    <l xml:id="d002l481" n="94">Non meritis equidem sumve secunda fide.</l>
                    <l xml:id="d002l482" n="95">Ast illam nunc sola facit tua gratia primam,</l>
                    <l xml:id="d002l483" n="96">Iuditio cunctis iam placet illa tuo.</l>
                    <l xml:id="d002l484" n="97">Quis nisi mentis inops quod laudes improbet? Heu heu,</l>
                    <l xml:id="d002l485" n="98">Quam tutum est summis posse placere viris!</l>
                    <l xml:id="d002l486" n="99">Regibus est precium placuisse potentibus illud,</l>
                    <l xml:id="d002l487" n="100">Nam quod amant ipsi, caetera turba colunt.</l>
                    <l xml:id="d002l488" n="101">Dum tua dicta fui, populo laudabar ab omni,</l>
                    <l xml:id="d002l489" n="102">Et tibi dum placui, non reprehensa fui.</l>
                    <l xml:id="d002l490" n="103">Nano cedente meo cessat fortuna favore,</l>
                    <l xml:id="d002l491" n="104">Felices sequitur semper ut ipse favor.</l>
                    <l xml:id="d002l492" n="105">Nec nostri tam nunc miseret, dux inclyte, quam quod</l>
                    <l xml:id="d002l493" n="106">Extremus vitae sit dolor iste meae,</l>
                    <l xml:id="d002l494" n="107">Corpore quod gemini per te morientur in uno,</l>
                    <l xml:id="d002l495" n="108">Quorum alter fuerat, te duce, dignus ope.</l>
                    <l xml:id="d002l496" n="109">O miserande puer, matris dolor, ante sepultus</l>
                    <l xml:id="d002l497" n="110">Quam genitus, lucem raptus es ante tuam.</l>
                    <l xml:id="d002l498" n="111">O iratis concepte deis peritureque matris</l>
                    <l xml:id="d002l499" n="112">Crimine, cur facto plecteris ipse meo?</l>
                    <l xml:id="d002l500" n="113">Vos pia desertae succurrite numina matri</l>
                    <l xml:id="d002l501" n="114">Et placate meum, qua licet arte, ducem.</l>
                    <l xml:id="d002l502" n="115">Et tu parce meum factis augere dolorem,</l>
                    <l xml:id="d002l503" n="116">O vitae, princeps, insidiate meae.</l>
                    <l xml:id="d002l504" n="117">Quod meriti si qua est, aut nostri gratia facti,</l>
                    <l xml:id="d002l505" n="118">Placandi superest spes mihi si qua tui,</l>
                    <l xml:id="d002l506" n="119">Si qua tibi veteris superest pietatis imago,</l>
                    <l xml:id="d002l507" n="120">Te precor Isottae iam miserere tuae.</l>
                    <lb/>
                </div2>
                <div2 xml:id="002c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d002l508" n="tit.">6. Poeta ad divum Sigismundum Pandulphum Malatestam.</p>
                    <l xml:id="d002l509" n="1">Quanquam, dive, tuas cupio qui demere curas,</l>
                    <l xml:id="d002l510" n="2">Ipse pari indigeam non minus aeger ope,</l>
                    <l xml:id="d002l511" n="3">Me tamen haec pietas tibi scribere pauca coegit</l>
                    <l xml:id="d002l512" n="4">Et fidei suasit gratia longa meae.</l>
                    <l xml:id="d002l513" n="5">Non quia posse tuum sperem sedare dolorem,</l>
                    <l xml:id="d002l514" n="6">Nec penitus lacrymas reiicere inde tuas.</l>
                    <l xml:id="d002l515" n="7">Non fuit haec caris tantum communis amicis,</l>
                    <l xml:id="d002l516" n="8">Civibus aut merito dira procella tuis;</l>
                    <l xml:id="d002l517" n="9">Non Malatestigenas spectat iactura nepotes,</l>
                    <l xml:id="d002l518" n="10">Non solum moestum spectat et ista patrem:</l>
                    <l xml:id="d002l519" n="11">Flebilis ast istos deflevit Isauria casus,</l>
                    <l xml:id="d002l520" n="12">Nec Ligures lacrymis abstinuere piis.</l>
                    <l xml:id="d002l521" n="13">Isotta siquidem soboles ut digna parente,</l>
                    <l xml:id="d002l522" n="14">Sic erat illustri digna futura patre.</l>
                    <l xml:id="d002l523" n="15">Non poterat tanto conceptus sanguine nomen</l>
                    <l xml:id="d002l524" n="16">Obscurum Latio ferre sub orbe puer;</l>
                    <l xml:id="d002l525" n="17">Nec Malatestarum quisquam de gente nepotum</l>
                    <l xml:id="d002l526" n="18">Indole vel tantum spe superasset avos.</l>
                    <l xml:id="d002l527" n="19">Talem igitur, princeps, merito deflemus ademptum,</l>
                    <l xml:id="d002l528" n="20">Qui mihi spes fuerat, fama futura tibi.</l>
                    <l xml:id="d002l529" n="21">Sed iam parce suum lacrymis violare sepulcrum</l>
                    <l xml:id="d002l530" n="22">Et fletu Manes sollicitare pios.</l>
                    <l xml:id="d002l531" n="23">Si quis enim (quod et ipse reor sit) lumine cassis</l>
                    <l xml:id="d002l532" n="24">Sensus inest, gemitus heu dolet ille tuos.</l>
                    <l xml:id="d002l533" n="25">Ut sua mortali resoluta est carcere, felix</l>
                    <l xml:id="d002l534" n="26">Mox est ad Superos vita relata deos.</l>
                    <l xml:id="d002l535" n="27">Illic aeterna iam pace beatior, illic</l>
                    <l xml:id="d002l536" n="28">Iam fruitur propriis invidiosa bonis.</l>
                    <l xml:id="d002l537" n="29">Iam sanctis admixta choris, comitata Roberto</l>
                    <l xml:id="d002l538" n="30">Fratre tuo, Superis porrigit usque preces.</l>
                    <l xml:id="d002l539" n="31">At vero quanvis tumulo claudatur acerbo</l>
                    <l xml:id="d002l540" n="32">Corpus, habet natus vivat hic unde tuus.</l>
                    <lb/>
                </div2>
                <div2 xml:id="002c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d002l541" n="tit.">7. Sigismundus Pandulphus Malatesta ad Amorem</p>
                    <l xml:id="d002l542" n="1">Quid, crudelis Amor, violata per ossa recursas?</l>
                    <l xml:id="d002l543" n="2">Quid debellato rursus in hoste furis?</l>
                    <l xml:id="d002l544" n="3">Emeritus tandem miles post multa quiescit</l>
                    <l xml:id="d002l545" n="4">Vulnera, post longum bos vacat ipse iugum.</l>
                    <l xml:id="d002l546" n="5">Fortis equus quondam qui vicit Olympia, tandem</l>
                    <l xml:id="d002l547" n="6">Fit gravis et viridi saepe recumbit humo.</l>
                    <l xml:id="d002l548" n="7">Fine dato demum quaeque ars dediscitur usu;</l>
                    <l xml:id="d002l549" n="8">Quicquid agas certum novit habere modum.</l>
                    <l xml:id="d002l550" n="9">At mihi quem fesso finem dabis, improbe, amandi?</l>
                    <l xml:id="d002l551" n="10">Quodve quiescendi, perfide, principium?</l>
                    <l xml:id="d002l552" n="11">Cornu iam tardo, vacuis iam parce pharetris</l>
                    <l xml:id="d002l553" n="12">Et nimis urentes comprime, dure, faces.</l>
                    <l xml:id="d002l554" n="13">Parce: tuis in me desunt loca certa sagittis,</l>
                    <l xml:id="d002l555" n="14">Plaga terit plagam, vulnere vulnus inest.</l>
                    <l xml:id="d002l556" n="15">Non ego quaero tuis missus secedere castris,</l>
                    <l xml:id="d002l557" n="16">Nec peto sit nullus, sed minus asper amor.</l>
                    <l xml:id="d002l558" n="17">Ocia sive domi, seu me procul arma lacessunt,</l>
                    <l xml:id="d002l559" n="18">Tu bello semper, tu mihi pace comes.</l>
                    <l xml:id="d002l560" n="19">Nuper eram patria Caesenam ex urbe profectus,</l>
                    <l xml:id="d002l561" n="20">Sic ratus ardores fallere posse meos.</l>
                    <l xml:id="d002l562" n="21">Credidi enim, aspectu si longius urbis abessem,</l>
                    <l xml:id="d002l563" n="22">Paulatim elisus excuteretur amor,</l>
                    <l xml:id="d002l564" n="23">Lascivoque oculus quantum distaret ab usu,</l>
                    <l xml:id="d002l565" n="24">Tam foret a votis mens aliena suis:</l>
                    <l xml:id="d002l566" n="25">Scilicet ut nullo quaeque ars dediscitur usu</l>
                    <l xml:id="d002l567" n="26">Et desueta ferox frena recusat equus.</l>
                    <l xml:id="d002l568" n="27">Iusta fides, sed vana fuit duplicataque saevus</l>
                    <l xml:id="d002l569" n="28">Tela per absentis pectora tendit amor.</l>
                    <l xml:id="d002l570" n="29">Mille celebrabant illic hymenaea puellae,</l>
                    <l xml:id="d002l571" n="30">Uxor erat fratri regia ducta meo.</l>
                    <l xml:id="d002l572" n="31">Sfortias Estensesque nurus aderatque potentis</l>
                    <l xml:id="d002l573" n="32">Insubrum proles unica Blanca ducis;</l>
                    <l xml:id="d002l574" n="33">Et Montisferetri iam femina sola superstes,</l>
                    <l xml:id="d002l575" n="34">Unica spes tantae, gloria sola domus.</l>
                    <l xml:id="d002l576" n="35">Centum aderant Helenae, centum Briseides illic,</l>
                    <l xml:id="d002l577" n="36">Quae poterant caelo quippe vocare Iovem.</l>
                    <l xml:id="d002l578" n="37">Protinus ad caram rediit mens nostra puellam,</l>
                    <l xml:id="d002l579" n="38">Omnis in Isotta mox mihi cura fuit.</l>
                    <l xml:id="d002l580" n="39">Quid thyasi? Quid serta iuvant? Quid purpura longo</l>
                    <l xml:id="d002l581" n="40">Ordine? Quidve novis ducta chorea modis?</l>
                    <l xml:id="d002l582" n="41">"Illa puellarum decus insuperabile", dixi,</l>
                    <l xml:id="d002l583" n="42">"Illa meae requies unica mentis abest".</l>
                    <l xml:id="d002l584" n="43">Ipse etenim referam: multas licet ipse puellas</l>
                    <l xml:id="d002l585" n="44">Invenies generis conditione pares,</l>
                    <l xml:id="d002l586" n="45">Non tamen Ausoniis ullam, me iudice, terris</l>
                    <l xml:id="d002l587" n="46">Invenies forma vel probitate parem.</l>
                    <l xml:id="d002l588" n="47">Lumina quid referam Phoebo crinesque Dianae</l>
                    <l xml:id="d002l589" n="48">Et sua Pestanis aemula labra rosis?</l>
                    <l xml:id="d002l590" n="49">Nil penitus mortale sonant sua verba, nec artes</l>
                    <l xml:id="d002l591" n="50">Pallas habet plures, nec Venus alma iocos.</l>
                    <l xml:id="d002l592" n="51">Quicquid agit iuvat hoc et mi placet omne quod illa</l>
                    <l xml:id="d002l593" n="52">Efficit: illa mihi sola puella placet.</l>
                    <l xml:id="d002l594" n="53">Unde secuturus tua miles castra, Cupido,</l>
                    <l xml:id="d002l595" n="54">Gaudeo quod talem sortior ipse vicem.</l>
                    <lb/>
                </div2>
                <div2 xml:id="002c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d002l596" n="tit.">8. Sigismundus Pandulphus Mal. divae Isottae sal.</p>
                    <l xml:id="d002l597" n="1">Parve lapis, toto quo non Oriente repertus</l>
                    <l xml:id="d002l598" n="2">Rarior, Eois maior et alter aquis,</l>
                    <l xml:id="d002l599" n="3">Te viridem cunctis, adamas, praelata puellis</l>
                    <l xml:id="d002l600" n="4">Misit amatori nostra puella suo.</l>
                    <l xml:id="d002l601" n="5">Felix laude tuae lapis o formose puellae,</l>
                    <l xml:id="d002l602" n="6">O modo de facili saepe volute sinu.</l>
                    <l xml:id="d002l603" n="7">Nam memini niveis cecidisti forte papillis,</l>
                    <l xml:id="d002l604" n="8">Dum nivei aptaret candida vincla pedis;</l>
                    <l xml:id="d002l605" n="9">Nec mirum viridem si te natura crearat</l>
                    <l xml:id="d002l606" n="10">Dissimilisque aliis si fuit iste color,</l>
                    <l xml:id="d002l607" n="11">Dissimilem dominam lapis o sortite puellis</l>
                    <l xml:id="d002l608" n="12">Omnibus, aeternas vincat ut illa deas.</l>
                    <l xml:id="d002l609" n="13">Dissimilisque aliis amor est suus; o mihi qualem</l>
                    <l xml:id="d002l610" n="14">Esse animum tanto munere rere, lapis!</l>
                    <l xml:id="d002l611" n="15">O tibi si sensus natura dedisset et ullas</l>
                    <l xml:id="d002l612" n="16">Ipsa tibi voces verbaque grata mihi,</l>
                    <l xml:id="d002l613" n="17">Tu mihi nunc quid agit tandem mea vita referres;</l>
                    <l xml:id="d002l614" n="18">Tu tamen ah quid agat, parve lapille, refer.</l>
                    <l xml:id="d002l615" n="19">An cupit egregios videam non durus ocellos?</l>
                    <l xml:id="d002l616" n="20">An cupit in tenues te referam tunicas?</l>
                    <l xml:id="d002l617" n="21">Dic quid agit demum: sanctos si forte poetas,</l>
                    <l xml:id="d002l618" n="22">Si legit annales, si legit historias;</l>
                    <l xml:id="d002l619" n="23">Aut me si expectat, si me cupit usque videre,</l>
                    <l xml:id="d002l620" n="24">Si velit in nostros saepe venire sinus.</l>
                    <l xml:id="d002l621" n="25">Talibus affatus parvum, mea vita, lapillum,</l>
                    <l xml:id="d002l622" n="26">Ad te iam redeo, quam mihi iunxit amor,</l>
                    <l xml:id="d002l623" n="27">Quam gemmis fulvoque decet praeponier auro:</l>
                    <l xml:id="d002l624" n="28">O mihi iam cunctis anteferenda bonis.</l>
                    <l xml:id="d002l625" n="29">Ergo ego nec lapides gazasve Oriente petitas,</l>
                    <l xml:id="d002l626" n="30">Nec prae te optarim maxima regna Iovis.</l>
                    <l xml:id="d002l627" n="31">Sit licet hic rarus, similis cui nulla lapilli</l>
                    <l xml:id="d002l628" n="32">Sit facies, cuius mira figura micet;</l>
                    <l xml:id="d002l629" n="33">Non tamen hic lapidum fuerit mihi rarior inter</l>
                    <l xml:id="d002l630" n="34">Tot genera et tantas nunc quoque divitias,</l>
                    <l xml:id="d002l631" n="35">Quam tu cunctarum species pulcherrima rerum,</l>
                    <l xml:id="d002l632" n="36">Inter tot magnas numina vera deas.</l>
                    <l xml:id="d002l633" n="37">Non erimus certe immemores meritique tuique:</l>
                    <l xml:id="d002l634" n="38">Munere pro tanto munera magna dabo.</l>
                    <l xml:id="d002l635" n="39">Ipse animum mentemque tibi corpusque dicabo,</l>
                    <l xml:id="d002l636" n="40">Perpetuam efficiet gratia tanta fidem.</l>
                    <l xml:id="d002l637" n="41">Donec Ariminei pulsent mea moenia fluctus,</l>
                    <l xml:id="d002l638" n="42">Abluat et placidam cerula Doris humum,</l>
                    <l xml:id="d002l639" n="43">Nomen et Isottae totis nova gloria terris</l>
                    <l xml:id="d002l640" n="44">Surget et aethereos ibit adusque polos.</l>
                    <l xml:id="d002l641" n="45">Tu modo perge meos mens non mea linquere amores;</l>
                    <l xml:id="d002l642" n="46">Sed tibi qualis ero, talis es ipsa mihi.</l>
                    <l xml:id="d002l643" n="47">Fidus ero, mihi fida precor sis, diva. Quod oro</l>
                    <l xml:id="d002l644" n="48">Iam cupit illa nimis, nec minus efficiet.</l>
                    <l xml:id="d002l645" n="49">Illa nihil praeter quod me iuvet efficit; illa</l>
                    <l xml:id="d002l646" n="50">Me colit, illa meum sustinet una caput.</l>
                    <l xml:id="d002l647" n="51">Hanc ego divitiis praeponere et omnibus armis</l>
                    <l xml:id="d002l648" n="52">Constitui et nostro protinus arbitrio.</l>
                    <l xml:id="d002l649" n="53">Tu sola affectus varios animumque volentem</l>
                    <l xml:id="d002l650" n="54">Ducis in ingenium, dia puella, tuum.</l>
                    <l xml:id="d002l651" n="55">O parere queam dominae sine fine iubenti</l>
                    <l xml:id="d002l652" n="56">Et mea servitio sit data vita tuo.</l>
                    <l xml:id="d002l653" n="57">Non ego vel pro te vitem quoscunque labores,</l>
                    <l xml:id="d002l654" n="58">Ipse nec aestivi tempora adusta canis.</l>
                    <l xml:id="d002l655" n="59">Sive fretum pedibusve velis cava littora carpam,</l>
                    <l xml:id="d002l656" n="60">Seu terras montes duraque saxa petam,</l>
                    <l xml:id="d002l657" n="61">Omnia quae iubeas sint visa facillima nobis,</l>
                    <l xml:id="d002l658" n="62">Sive velis nulla quod ratione queam.</l>
                    <l xml:id="d002l659" n="63">Omnia tentanti faveat solertia, certe</l>
                    <l xml:id="d002l660" n="64">Ingenii virtus sola puella mei es.</l>
                    <l xml:id="d002l661" n="65">Quare non meritas refero tibi carmine laudes,</l>
                    <l xml:id="d002l662" n="66">Munera nec donis nunc quoque digna tuis.</l>
                    <l xml:id="d002l663" n="67">At tibi quod potero, cunctis adamanta diebus</l>
                    <l xml:id="d002l664" n="68">Hunc ego, diva, tuo iussus amore feram.</l>
                    <l xml:id="d002l665" n="69">Nec metuam magnos hoc me comitante vel hostes,</l>
                    <l xml:id="d002l666" n="70">Insidias metuam non ego deinde novas.</l>
                    <l xml:id="d002l667" n="71">Et licet ipse tui non obliviscar amoris,</l>
                    <l xml:id="d002l668" n="72">Hic lapis efficiet me meminisse magis.</l>
                    <lb/>
                </div2>
                <div2 xml:id="002c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d002l669" n="tit.">9. Sigismundus Pandulphus Mal. divae Isottae salutem</p>
                    <l xml:id="d002l670" n="1">Diva puellarum cunctis Isotta diebus</l>
                    <l xml:id="d002l671" n="2">Atque animi semper maxima cura mei,</l>
                    <l xml:id="d002l672" n="3">Fixa meis semper spes invidiosa medullis,</l>
                    <l xml:id="d002l673" n="4">Quantum Neritio Penelopeia viro,</l>
                    <l xml:id="d002l674" n="5">Non ego discedens volui quae dicere plura,</l>
                    <l xml:id="d002l675" n="6">Ausus eram ante oculos cuncta referre tuos:</l>
                    <l xml:id="d002l676" n="7">Omnia quae melius referat tibi epistula oportet,</l>
                    <l xml:id="d002l677" n="8">Nuncia quae curas molliat una tuas.</l>
                    <l xml:id="d002l678" n="9">Nam quod sollicita es maturi morte parentis,</l>
                    <l xml:id="d002l679" n="10">Qui senior campos venit ad Elysios:</l>
                    <l xml:id="d002l680" n="11">Parce, precor, crines turbare et eburnea colla</l>
                    <l xml:id="d002l681" n="12">Laedere et indignis ora secare notis;</l>
                    <l xml:id="d002l682" n="13">Parce, precor, mea lux, lacrymis corrumpere ocellos</l>
                    <l xml:id="d002l683" n="14">Atque tuas largo rore rigare genas.</l>
                    <l xml:id="d002l684" n="15">Andromache fratres carumque animosa parentem</l>
                    <l xml:id="d002l685" n="16">Flevit et extinctam sola relicta domum;</l>
                    <l xml:id="d002l686" n="17">At postquam Hectorea surgebat gloria dextra</l>
                    <l xml:id="d002l687" n="18">Scilicet et Danaas praecipitabat opes,</l>
                    <l xml:id="d002l688" n="19">Cuncta repensabat coniunx carissima tantis</l>
                    <l xml:id="d002l689" n="20">Laudibus amissae damna priora domus.</l>
                    <l xml:id="d002l690" n="21">"Tu mihi" dicebat "coniunx, carissima mater,</l>
                    <l xml:id="d002l691" n="22">Tu genitor, tu vir, tu mihi frater eris.</l>
                    <l xml:id="d002l692" n="23">Dum tua magnorum videam monumenta laborum,</l>
                    <l xml:id="d002l693" n="24">Fortunae satis est mollior aura meae.</l>
                    <l xml:id="d002l694" n="25">Dum freta prona bibent Xanthum Simoentaque magnis</l>
                    <l xml:id="d002l695" n="26">Fluctibus, aeternis flumina gurgitibus,</l>
                    <l xml:id="d002l696" n="27">Nomen et Hectoreum decus immortale manebit,</l>
                    <l xml:id="d002l697" n="28">Dum polus aetherea pascet in astra plaga.</l>
                    <l xml:id="d002l698" n="29">Te propter, coniunx, fama Thebana manebit</l>
                    <l xml:id="d002l699" n="30">Andromache nullis perdita temporibus".</l>
                    <l xml:id="d002l700" n="31">Flevit et amissum Lyrnesia propter Achillem,</l>
                    <l xml:id="d002l701" n="32">Nec potuit lacrymas comminuisse suas.</l>
                    <l xml:id="d002l702" n="33">Illa prius fratres tris, ah, patriamque domumque</l>
                    <l xml:id="d002l703" n="34">Viderat herboso procubuisse solo,</l>
                    <l xml:id="d002l704" n="35">Sanguineaque domum foedatam caede puella</l>
                    <l xml:id="d002l705" n="36">Heu misera in tantis una relicta malis!</l>
                    <l xml:id="d002l706" n="37">Haec tamen invisi quondam solamen Achillis</l>
                    <l xml:id="d002l707" n="38">Lene tulit tanti praeda superba viri;</l>
                    <l xml:id="d002l708" n="39">Nec fuit indignum magnas consurgere in iras</l>
                    <l xml:id="d002l709" n="40">Atridemque minis Aeacidemque manu.</l>
                    <l xml:id="d002l710" n="41">Illa nihil patriam amissam fratresque virumque</l>
                    <l xml:id="d002l711" n="42">Curabat flammis capta puella novis.</l>
                    <l xml:id="d002l712" n="43">Sed solum Aeacidem semper cupiebat, ut esset</l>
                    <l xml:id="d002l713" n="44">Praeda bis in longis saepe voluta malis.</l>
                    <l xml:id="d002l714" n="45">Ah quotiens fertur furtim voluisse reverti</l>
                    <l xml:id="d002l715" n="46">Et niveum castris exposuisse pedem!</l>
                    <l xml:id="d002l716" n="47">Nec minus insidias, quas forte tetenderat hostis,</l>
                    <l xml:id="d002l717" n="48">Femineis nimium pertimuisse animis,</l>
                    <l xml:id="d002l718" n="49">Nonnunquam observans, custodes cauta tueri,</l>
                    <l xml:id="d002l719" n="50">Qua possit variis decipere ante dolis.</l>
                    <l xml:id="d002l720" n="51">Interdum toto suspiria longa premebat</l>
                    <l xml:id="d002l721" n="52">Pectore et in vultu gaudia falsa dabat.</l>
                    <l xml:id="d002l722" n="53">Haeccine curabat patriam amissumve parentem,</l>
                    <l xml:id="d002l723" n="54">An potius cari pectora nota viri?</l>
                    <l xml:id="d002l724" n="55">Andromaden fama est religatam cautibus altis</l>
                    <l xml:id="d002l725" n="56">Persea mirandis dissoluisse modis.</l>
                    <l xml:id="d002l726" n="57">Hanc pater et genitrix scopulis intendit iniquis,</l>
                    <l xml:id="d002l727" n="58">Digna quidem alato praemia tanta viro.</l>
                    <l xml:id="d002l728" n="59">Illa virum, nullos potuit laudare parentes,</l>
                    <l xml:id="d002l729" n="60">Nec Cephi tanti regia magna fuit;</l>
                    <l xml:id="d002l730" n="61">Tutaque debebat tam iusto cuncta marito,</l>
                    <l xml:id="d002l731" n="62">Qui dederat subitae monstra marina neci.</l>
                    <l xml:id="d002l732" n="63">Liquit et Oeten sumptis Medea venenis,</l>
                    <l xml:id="d002l733" n="64">Aesonidem patriis praeposuitque bonis.</l>
                    <l xml:id="d002l734" n="65">Teque ferunt acta quondam, Minoi, relictam</l>
                    <l xml:id="d002l735" n="66">Maxima Cecropiae sarcina visa rati.</l>
                    <l xml:id="d002l736" n="67">Non te Pasiphae, non te Gortynia tellus,</l>
                    <l xml:id="d002l737" n="68">Non tenuit cari regia magna patris.</l>
                    <l xml:id="d002l738" n="69">Quin etiam Aegidae clavamque modumque dedisti</l>
                    <l xml:id="d002l739" n="70">Filaque per curvas saepe reducta domos.</l>
                    <l xml:id="d002l740" n="71">Ille dolum tendens chlamydem per cornua fratris</l>
                    <l xml:id="d002l741" n="72">Implicat et durum spargit in ossa caput.</l>
                    <l xml:id="d002l742" n="73">Tune igitur poteras praeponere Thesea fratri,</l>
                    <l xml:id="d002l743" n="74">Cui soror insidiis anteferenda fuit?</l>
                    <l xml:id="d002l744" n="75">Tale nihil, mea spes, caro molita parenti,</l>
                    <l xml:id="d002l745" n="76">Venisti in nostros magna puella sinus.</l>
                    <l xml:id="d002l746" n="77">Quod si forte pater longos impleverat annos,</l>
                    <l xml:id="d002l747" n="78">Flenda tibi non est debita Parca senis:</l>
                    <l xml:id="d002l748" n="79">Cui data si fuerat fati iam meta futuri,</l>
                    <l xml:id="d002l749" n="80">Non erat haec longos quippe datura dies.</l>
                    <l xml:id="d002l750" n="81">Et labor atque cadens in deteriora senectus</l>
                    <l xml:id="d002l751" n="82">Sollicitat laesos nam quota turba senes.</l>
                    <l xml:id="d002l752" n="83">Infelix Priamus circum sua moenia tractum</l>
                    <l xml:id="d002l753" n="84">Vidit Achilleis Hectora curvus equis.</l>
                    <l xml:id="d002l754" n="85">Quam satius fuerat primum periisse parentem,</l>
                    <l xml:id="d002l755" n="86">Quam nati ante oculos corpora versa sui!</l>
                    <l xml:id="d002l756" n="87">Vidit et Antilochum tam multos Nestor in annos</l>
                    <l xml:id="d002l757" n="88">Servatus Phrygia procubuisse manu.</l>
                    <l xml:id="d002l758" n="89">Quam mallet Lapithum bello cecidisse superbo,</l>
                    <l xml:id="d002l759" n="90">Aut Meleagraeo praecipitatus apro.</l>
                    <l xml:id="d002l760" n="91">Te divam terris liquit pater optimus; o quam</l>
                    <l xml:id="d002l761" n="92">Terque quaterque tuo numine laetus obit!</l>
                    <l xml:id="d002l762" n="93">Ille vel aethereis pro sedibus astat et unam</l>
                    <l xml:id="d002l763" n="94">Progeniem iactat te procul esse suam.</l>
                    <l xml:id="d002l764" n="95">At te si nequeant cari benefacta parentis</l>
                    <l xml:id="d002l765" n="96">Mulcere, o cunctis digna puella bonis,</l>
                    <l xml:id="d002l766" n="97">Hoc mihi da meriti solidum, pulcherrima, si quid</l>
                    <l xml:id="d002l767" n="98">Noster amor fidi pignoris instar habet:</l>
                    <l xml:id="d002l768" n="99">Ne lacryma, flavos manibus neu scinde capillos,</l>
                    <l xml:id="d002l769" n="100">Neve tuas fletu sparge, puella, genas.</l>
                    <l xml:id="d002l770" n="101">Aut si perpetuo sedet indulgere dolori,</l>
                    <l xml:id="d002l771" n="102">Credere me semper posse dolere velis.</l>
                    <l xml:id="d002l772" n="103">Dii melius iubeant, nec nos moerore teneri,</l>
                    <l xml:id="d002l773" n="104">Quos iuvat aeternum desidiosa Venus.</l>
                    <l xml:id="d002l774" n="105">Quare si cupidum, mea mens, non spernis amantem,</l>
                    <l xml:id="d002l775" n="106">Fac modo sollicito pectore moeror eat.</l>
                    <l xml:id="d002l776" n="107">Quod si, diva, facis, dum me mea vita manebit,</l>
                    <l xml:id="d002l777" n="108">Dum mea vitalis spiritus ossa reget,</l>
                    <l xml:id="d002l778" n="109">Ingentis referam tanto pro munere grates,</l>
                    <l xml:id="d002l779" n="110">Per Martem iuro bellaque agenda mihi:</l>
                    <l xml:id="d002l780" n="111">Bella quibus nostri totum fama occupat orbem,</l>
                    <l xml:id="d002l781" n="112">Et decus et magnis gloria digna viris.</l>
                    <l xml:id="d002l782" n="113">Nulla puellarum te clarior inde futura est,</l>
                    <l xml:id="d002l783" n="114">Nec tantum nomen Tyndaris ipsa feret,</l>
                    <l xml:id="d002l784" n="115">Nec tantas laudes Pelopis laetissima coniunx</l>
                    <l xml:id="d002l785" n="116">Victa per incertas Hippodamia rotas.</l>
                    <l xml:id="d002l786" n="117">Iamque vale incinctae vultus, Isotta, Dianae</l>
                    <l xml:id="d002l787" n="118">Aequalis, sanctas inter habenda deas.</l>
                    <lb/>
                </div2>
                <div2 xml:id="002c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d002l788" n="tit.">10. Isotta Ariminensis | divo Sigismundo Pandulpho Malatestae</p>
                    <l xml:id="d002l789" n="1">Nuper ab invisis quae venit epistula terris,</l>
                    <l xml:id="d002l790" n="2">Sigismunde, tua littera facta manu,</l>
                    <l xml:id="d002l791" n="3">Grata quidem, nec enim quicquam nisi dulce dedisses,</l>
                    <l xml:id="d002l792" n="4">Nuncia quae curas molliit una meas,</l>
                    <l xml:id="d002l793" n="5">Suasit ut amissi merita pro morte parentis</l>
                    <l xml:id="d002l794" n="6">Nolim animos curis sollicitare meos.</l>
                    <l xml:id="d002l795" n="7">Haec utinam, princeps Italarum gloria rerum,</l>
                    <l xml:id="d002l796" n="8">Arbitriis esset cura levanda meis.</l>
                    <l xml:id="d002l797" n="9">Nos animi servos fecit deus igneus, ille</l>
                    <l xml:id="d002l798" n="10">Regnat et huc illuc corde sequente volat.</l>
                    <l xml:id="d002l799" n="11">Quin etiam caros quae iam liquere parentes</l>
                    <l xml:id="d002l800" n="12">Et patriae externos praeposuere suae,</l>
                    <l xml:id="d002l801" n="13">Innumeras referens animo praestante puellas,</l>
                    <l xml:id="d002l802" n="14">Ducis in exemplum facta priora meum.</l>
                    <l xml:id="d002l803" n="15">At non Hypsiphyle carum est oblita parentem,</l>
                    <l xml:id="d002l804" n="16">Effera nec carum Penthesilea patrem.</l>
                    <l xml:id="d002l805" n="17">Nanque Thoantheis nuda est qua Lemnos in oris,</l>
                    <l xml:id="d002l806" n="18">Quaesierat trepidum turba nefanda senem;</l>
                    <l xml:id="d002l807" n="19">Lemniadesque viris genus implacabile texens</l>
                    <l xml:id="d002l808" n="20">Insidias, miseros corripuere viros.</l>
                    <l xml:id="d002l809" n="21">Nec mora et Hypsiphyle muliebribus arsit in armis</l>
                    <l xml:id="d002l810" n="22">Vicinumque rapit pene Thoanta neci.</l>
                    <l xml:id="d002l811" n="23">Penthesilea suis quae texit Amazonas armis</l>
                    <l xml:id="d002l812" n="24">Femineos inter saeva puella choros,</l>
                    <l xml:id="d002l813" n="25">Harum animis patrem medioque furore recepit:</l>
                    <l xml:id="d002l814" n="26">Tantum amor et pietas iustaque facta valent.</l>
                    <l xml:id="d002l815" n="27">Liquit et Atriden carum revocata parente</l>
                    <l xml:id="d002l816" n="28">Chryseis, Danais pestis acerba viris.</l>
                    <l xml:id="d002l817" n="29">Portaratque manu splendentia munera Chryses,</l>
                    <l xml:id="d002l818" n="30">Munera magnanimo non capienda duci.</l>
                    <l xml:id="d002l819" n="31">Nam sceptrum ad proceres solidum Phoebique coronam</l>
                    <l xml:id="d002l820" n="32">Attulit et tali voce locutus erat:</l>
                    <l xml:id="d002l821" n="33">"Dii iubeant, Danai, Priami eripiatis ut urbem</l>
                    <l xml:id="d002l822" n="34">Et faciant patrias deinde redire domos:</l>
                    <l xml:id="d002l823" n="35">Reddite progeniem caram Chryseida patri</l>
                    <l xml:id="d002l824" n="36">Accipite et magni munera magna dei.</l>
                    <l xml:id="d002l825" n="37">Latonae atque Iovis prolem ne temnite, magni</l>
                    <l xml:id="d002l826" n="38">Graiugenae, genitor vosque ducemque rogo".</l>
                    <l xml:id="d002l827" n="39">At ferus Atrides convicia solvit in illum</l>
                    <l xml:id="d002l828" n="40">Rettulit et timido verba superba seni.</l>
                    <l xml:id="d002l829" n="41">Ille nihil contra, neque enim timor ipse sinebat.</l>
                    <l xml:id="d002l830" n="42">Venit ad irati maxima templa dei:</l>
                    <l xml:id="d002l831" n="43">"Summe deum arcitenens Chrysai tutor Apollo,</l>
                    <l xml:id="d002l832" n="44">Qui Cyllam et Tenedi regna beata tenes,</l>
                    <l xml:id="d002l833" n="45">Dent Danai poenas lacrimis, pater inclyte, nostris,</l>
                    <l xml:id="d002l834" n="46">Si qua tuis templis sacra benigna dedi".</l>
                    <l xml:id="d002l835" n="47">Ille sacerdotem summis audivit ab astris</l>
                    <l xml:id="d002l836" n="48">Iratoque fremens corde sub axe volat,</l>
                    <l xml:id="d002l837" n="49">Spiculaque accinctus circumtectamque pharetram</l>
                    <l xml:id="d002l838" n="50">Venit ad invisos corpora Graia viros.</l>
                    <l xml:id="d002l839" n="51">Et procul incurvans divinis viribus arcum,</l>
                    <l xml:id="d002l840" n="52">Praevenit insidiis castra inimica suis;</l>
                    <l xml:id="d002l841" n="53">Terribilisque fugit nervo resonante sagitta,</l>
                    <l xml:id="d002l842" n="54">Perque novem ad populos venit amara dies.</l>
                    <l xml:id="d002l843" n="55">Iam decimos rediens Aurora retexerat ortus,</l>
                    <l xml:id="d002l844" n="56">Puniceos decies Ida recepit equos:</l>
                    <l xml:id="d002l845" n="57">Nec prius immissam cladem removeret Apollo,</l>
                    <l xml:id="d002l846" n="58">Quam data sit caro tanta puella patri.</l>
                    <l xml:id="d002l847" n="59">Ductorem Danaum nota pietate parentis</l>
                    <l xml:id="d002l848" n="60">Liquit et ex illo tempore casta fuit.</l>
                    <l xml:id="d002l849" n="61">Adde quod infelix absum, fortissime princeps,</l>
                    <l xml:id="d002l850" n="62">Nunc quoque Arimineis una relicta locis.</l>
                    <l xml:id="d002l851" n="63">Haud tibi turpe tamen fuerat, si femina tecum</l>
                    <l xml:id="d002l852" n="64">Venissem iussis castra secuta tuis.</l>
                    <l xml:id="d002l853" n="65">Pro Turni auxilio venit pharetrata Camilla,</l>
                    <l xml:id="d002l854" n="66">Alciden coniunx saepe secuta fuit.</l>
                    <l xml:id="d002l855" n="67">Athracis ante virum venatu exercita duro</l>
                    <l xml:id="d002l856" n="68">Hortata est celeres Hyppodamia canes.</l>
                    <l xml:id="d002l857" n="69">Atlante ante viros flavi clades Meleagri</l>
                    <l xml:id="d002l858" n="70">Fixerat invisae colla nefanda ferae.</l>
                    <l xml:id="d002l859" n="71">Ille caput tanti spolium preciumque laboris</l>
                    <l xml:id="d002l860" n="72">Tradidit: hoc tantum digna puella fuit.</l>
                    <l xml:id="d002l861" n="73">Dicitur Andromache mediis speculata Pelasgis</l>
                    <l xml:id="d002l862" n="74">Congressum e muris Hectora saepe suis.</l>
                    <l xml:id="d002l863" n="75">Illi animos coniunx dabat inclyta, sola maritum</l>
                    <l xml:id="d002l864" n="76">Movit: erat tanto causa puella duci.</l>
                    <l xml:id="d002l865" n="77">Non tibi certe animos possem dare, maxime, quando</l>
                    <l xml:id="d002l866" n="78">Solus es in magna fortior Italia;</l>
                    <l xml:id="d002l867" n="79">At possem fessum, si te fera bella fatigant,</l>
                    <l xml:id="d002l868" n="80">In dulci reducem saepe fovere sinu.</l>
                    <l xml:id="d002l869" n="81">Hoc mihi longaevi posset removere parentis</l>
                    <l xml:id="d002l870" n="82">Moerorem et lacrymas comminuisse meas.</l>
                    <l xml:id="d002l871" n="83">At cum nec tua vox, nec me tua movit imago,</l>
                    <l xml:id="d002l872" n="84">Nil superest animis ni pater ipse meis.</l>
                    <l xml:id="d002l873" n="85">Mors venit ante oculos cari instaurata parentis,</l>
                    <l xml:id="d002l874" n="86">Astraque crudeles testor et ipsa deos:</l>
                    <l xml:id="d002l875" n="87">"Crudeles divi, qui me servastis amantem,</l>
                    <l xml:id="d002l876" n="88">Linquerer ut patrio sola relicta Lari;</l>
                    <l xml:id="d002l877" n="89">Aut mihi, quod caro genitori triste dedistis,</l>
                    <l xml:id="d002l878" n="90">Aut date magnanimum saepe videre ducem.</l>
                    <l xml:id="d002l879" n="91">Ille animos poterit miserae lenire dolentis,</l>
                    <l xml:id="d002l880" n="92">Ille facit curas solus abire meas.</l>
                    <l xml:id="d002l881" n="93">Reddite, si vultis tantos abolere dolores,</l>
                    <l xml:id="d002l882" n="94">Sigismundeas diique deaeque genas".</l>
                    <l xml:id="d002l883" n="95">Quod si fata negant, sequar ipsum morte parentem,</l>
                    <l xml:id="d002l884" n="96">Qualibet attonitam morte perire iuvat.</l>
                    <l xml:id="d002l885" n="97">At potius mea spes animi non irrita nostri,</l>
                    <l xml:id="d002l886" n="98">Sigismunde, meum tempus in omne decus,</l>
                    <l xml:id="d002l887" n="99">Isottae miseresce tuae, quae te, optime rerum,</l>
                    <l xml:id="d002l888" n="100">Sospite, crede mihi, sospita semper erit.</l>
                    <l xml:id="d002l889" n="101">Tu mihi pro solita tantum pietate rependes,</l>
                    <l xml:id="d002l890" n="102">Ut possim cari non meminisse patris:</l>
                    <l xml:id="d002l891" n="103">Tantum amor ille tuus, tantum tua facta benigna</l>
                    <l xml:id="d002l892" n="104">Atque fides, animi pignora prima tui;</l>
                    <l xml:id="d002l893" n="105">Tantum etiam virtus tua me movet, o nova semper</l>
                    <l xml:id="d002l894" n="106">Gloria in aeternos non peritura dies;</l>
                    <l xml:id="d002l895" n="107">Famaque iam totum quae sit ventura per orbem</l>
                    <l xml:id="d002l896" n="108">Et nova Maeonia bella canenda tuba.</l>
                    <l xml:id="d002l897" n="109">Quantus Eryx superat nubes et Pelion ingens,</l>
                    <l xml:id="d002l898" n="110">Aut qui verticibus sidera torquet Atlas,</l>
                    <l xml:id="d002l899" n="111">Qui caelo caput atque pedes tellure recondit,</l>
                    <l xml:id="d002l900" n="112">Horrida cui gelidis barba riget nivibus,</l>
                    <l xml:id="d002l901" n="113">Tanta tuae venient olim praeconia famae</l>
                    <l xml:id="d002l902" n="114">Atque tuum nomen quisque poeta canet.</l>
                    <lb/>
                </div2>
            </div1>
            <div1 xml:id="d003" type="section" decls="#md" met="E">
                <head>
                    <title>3</title>
                    <abbr>3</abbr>
                    <bibl source="digital">Michela Naccari</bibl>
                </head>
                <div2 xml:id="003c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d003l1" n="tit.">1. Isotta Ariminensis divo Sigismundo Pandulpho Mal. sal.</p>
                    <l xml:id="d003l2" n="1">Mollia floriferi redeunt iam tempora veris</l>
                    <l xml:id="d003l3" n="2">Solvitur et liquida candida bruma nive.</l>
                    <l xml:id="d003l4" n="3">Pullulat omnis ager, certant in germina vites</l>
                    <l xml:id="d003l5" n="4">Effunditque suas quaelibet arbor opes.</l>
                    <l xml:id="d003l6" n="5">Et passim gelidi laxant sua flumina fontes</l>
                    <l xml:id="d003l7" n="6">Et iuga canitiem deposuere suam.</l>
                    <l xml:id="d003l8" n="7">Omnia laetantur; resonant dumeta volucres</l>
                    <l xml:id="d003l9" n="8">Atque suum queritur Cecropis ales Itim.</l>
                    <l xml:id="d003l10" n="9">Iamque rosis hederaque comas redimita iuventus</l>
                    <l xml:id="d003l11" n="10">Visit odoratas annua pompa vias.</l>
                    <l xml:id="d003l12" n="11">Mollia iam violis nectens vaccinia vernis</l>
                    <l xml:id="d003l13" n="12">Donat amatori quaeque puella suo.</l>
                    <l xml:id="d003l14" n="13">Sola ego non volucres sensi zephyrosque tepentes,</l>
                    <l xml:id="d003l15" n="14">Non gratam verni temporis ipsa moram.</l>
                    <l xml:id="d003l16" n="15">Nulla ego divinis persolvi munera templis,</l>
                    <l xml:id="d003l17" n="16">Nulla ego amatori florea serta meo.</l>
                    <l xml:id="d003l18" n="17">Sed lacrymis implere sinus, sed plangere pectus,</l>
                    <l xml:id="d003l19" n="18">Sed madidas fas est ungue notare genas.</l>
                    <l xml:id="d003l20" n="19">Nam duce quae possim caro mihi tristis adempto</l>
                    <l xml:id="d003l21" n="20">Gaudia, quos moesta fingere mente iocos?</l>
                    <l xml:id="d003l22" n="21">Tu nostros tecum risus, tu gaudia solus</l>
                    <l xml:id="d003l23" n="22">Verque meum tecum, rex animose, rapis.</l>
                    <l xml:id="d003l24" n="23">Ah ferus et nimium teneris ferus ille puellis,</l>
                    <l xml:id="d003l25" n="24">Qui assuevit Latias primus ad arma manus!</l>
                    <l xml:id="d003l26" n="25">Perpetuis certe dignissimus ille catenis,</l>
                    <l xml:id="d003l27" n="26">Aut cadere inventa dignus ab arte fuit.</l>
                    <l xml:id="d003l28" n="27">Primus hic humano violavit sanguine leges</l>
                    <l xml:id="d003l29" n="28">Et vi tentavit quod rationis erat.</l>
                    <l xml:id="d003l30" n="29">Tum primum posito signata est limite tellus,</l>
                    <l xml:id="d003l31" n="30">Protinus et duris sollicitata viris.</l>
                    <l xml:id="d003l32" n="31">Quaeque videbantur vix cognita piscibus ante,</l>
                    <l xml:id="d003l33" n="32">Mox freta sunt cupidis pervia facta viris.</l>
                    <l xml:id="d003l34" n="33">Tunc etiam validis armatae moenibus urbes</l>
                    <l xml:id="d003l35" n="34">Discordesque nimis in fera bella manus.</l>
                    <l xml:id="d003l36" n="35">Hinc mihi tu, regum clarissime, nuper ademptus,</l>
                    <l xml:id="d003l37" n="36">Et lacrymae et gemitus venit abinde meus.</l>
                    <l xml:id="d003l38" n="37">Nanque lacessitus peregrinis nuper ab armis</l>
                    <l xml:id="d003l39" n="38">Occlususque tuam flagitat Arnus opem.</l>
                    <l xml:id="d003l40" n="39">Impiger ipse volas, volucri neo segnior aura</l>
                    <l xml:id="d003l41" n="40">Effugis amplexus, rex generose, meos.</l>
                    <l xml:id="d003l42" n="41">Non te noster amor, non te mea movit imago,</l>
                    <l xml:id="d003l43" n="42">Qua possent, videant, illacrymare ferae.</l>
                    <l xml:id="d003l44" n="43">Hei mihi qualis eram cum te moribunda viderem,</l>
                    <l xml:id="d003l45" n="44">Ut strueres fortes mox abiturus equos.</l>
                    <l xml:id="d003l46" n="45">Nam galeas conis hi nobilitare superbis,</l>
                    <l xml:id="d003l47" n="46">Hi phaleras, clypeos hi renovare cavos.</l>
                    <l xml:id="d003l48" n="47">Hinc alii patulis tentoria tendere velis,</l>
                    <l xml:id="d003l49" n="48">Secura aestivum mox subitura canem.</l>
                    <l xml:id="d003l50" n="49">Telaque barbaricum nova mox hausura cruorem</l>
                    <l xml:id="d003l51" n="50">Diversis alii pingere imaginibus.</l>
                    <l xml:id="d003l52" n="51">Tu vigil instabas operi rebusque superbis:</l>
                    <l xml:id="d003l53" n="52">Mente, oculis praesens rebus ubique tuis.</l>
                    <l xml:id="d003l54" n="53">Iussa dies aderat mihi te raptura, supremum</l>
                    <l xml:id="d003l55" n="54">Sollicitumque morae quae tibi tempus erat,</l>
                    <l xml:id="d003l56" n="55">Et tuba iam lato discreverat agmina campo:</l>
                    <l xml:id="d003l57" n="56">Hinc pedes atque illinc splendidus ibat eques.</l>
                    <l xml:id="d003l58" n="57">Tum memini nostro nectens pia brachia collo</l>
                    <l xml:id="d003l59" n="58">Et lacrymans dixti "cara puella, vale".</l>
                    <l xml:id="d003l60" n="59">Nil nisi singultus potui tibi reddere; sed mens</l>
                    <l xml:id="d003l61" n="60">"Sis felix" inquit, "sis memor usque mei".</l>
                    <l xml:id="d003l62" n="61">Inter mille viros fueras spectabilis unus,</l>
                    <l xml:id="d003l63" n="62">Inter ut ipse suos maximus Hector erat.</l>
                    <l xml:id="d003l64" n="63">Et bene si vidi, bene si tua colla notavi,</l>
                    <l xml:id="d003l65" n="64">In vultus novi saepe reflexa meos.</l>
                    <l xml:id="d003l66" n="65">Non aliter laedunt fugientis spicula Parthi,</l>
                    <l xml:id="d003l67" n="66">Lumina quam tua tunc pectus iniqua meum.</l>
                    <l xml:id="d003l68" n="67">Iamque acies nostros effugerat omnis ocellos</l>
                    <l xml:id="d003l69" n="68">Quodque videretur nil nisi pulvis erat:</l>
                    <l xml:id="d003l70" n="69">Tunc gemitus coepere mei, tunc corpore toto</l>
                    <l xml:id="d003l71" n="70">Collapsam famulae sustinuere meae.</l>
                    <l xml:id="d003l72" n="71">O dolor, o rebus fortuna inimica secundis,</l>
                    <l xml:id="d003l73" n="72">Quam cito quod dederas sponte, proterva rapis!</l>
                    <l xml:id="d003l74" n="73">Ergo ut opem ferres populis animosus Ethruscis,</l>
                    <l xml:id="d003l75" n="74">Sum tibi cum patria sola relicta tua.</l>
                    <l xml:id="d003l76" n="75">Aemula plus tandem superandi gloria Gothi,</l>
                    <l xml:id="d003l77" n="76">Quam lacrymae, gemitus quam valuere mei.</l>
                    <l xml:id="d003l78" n="77">Scilicet assuetam sperasti posse dolorem</l>
                    <l xml:id="d003l79" n="78">Et desiderium mitius usque pati.</l>
                    <l xml:id="d003l80" n="79">Nam didici primis hoc unum semper ab annis,</l>
                    <l xml:id="d003l81" n="80">Absentem frustra saepe relicta queri.</l>
                    <l xml:id="d003l82" n="81">Vix bene me noras, ego te, cum parvula primum</l>
                    <l xml:id="d003l83" n="82">Militiae sensi serpere damna tuae.</l>
                    <l xml:id="d003l84" n="83">Picenum memini cum rex vastabat opimum</l>
                    <l xml:id="d003l85" n="84">Sfortiadumque amplas Marte premebat opes</l>
                    <l xml:id="d003l86" n="85">Et desperatis cedebant undique rebus</l>
                    <l xml:id="d003l87" n="86">Sfortiades: spes his sola superstes eras.</l>
                    <l xml:id="d003l88" n="87">Me patriam natosque et caras deseris urbes</l>
                    <l xml:id="d003l89" n="88">Et socero auxilio, dive, futurus abis.</l>
                    <l xml:id="d003l90" n="89">Ille etiam populis quondam stupor omnibus unus,</l>
                    <l xml:id="d003l91" n="90">Quo Perusina diu terra superba fuit,</l>
                    <l xml:id="d003l92" n="91">Romanas acies dux Piceninus agebat</l>
                    <l xml:id="d003l93" n="92">In soceri et cladem protinus ille tuam.</l>
                    <l xml:id="d003l94" n="93">Impune hunc fama elatum rebusque secundis</l>
                    <l xml:id="d003l95" n="94">Ausus erat nemo sollicitare prius.</l>
                    <l xml:id="d003l96" n="95">Ausus es unus et hic tantis occurrere factis,</l>
                    <l xml:id="d003l97" n="96">Parque animo tanto, par quoque Marte duci.</l>
                    <l xml:id="d003l98" n="97">Te duce nunc etiam montisque cacumina Lauri</l>
                    <l xml:id="d003l99" n="98">Sanguineque hostili Scarpacis ora rubet.</l>
                    <l xml:id="d003l100" n="99">Vix bene Piceno sedatis margine rebus</l>
                    <l xml:id="d003l101" n="100">Inque vicem caesis vix bene foederibus,</l>
                    <l xml:id="d003l102" n="101">Ecce autem Venetos Anglum vexare Phylippum</l>
                    <l xml:id="d003l103" n="102">Et tentare aditus, nuncia fama refert.</l>
                    <l xml:id="d003l104" n="103">Illicet accinctus labentem pergis amicum</l>
                    <l xml:id="d003l105" n="104">Et mira tantas comprimis arte minas.</l>
                    <l xml:id="d003l106" n="105">Hoc demum tantis restabat, dive, periclis,</l>
                    <l xml:id="d003l107" n="106">Hoc gestis unum, rex animose, tuis,</l>
                    <l xml:id="d003l108" n="107">Solus ut auderes populos invictus Ethruscos</l>
                    <l xml:id="d003l109" n="108">Fulcire et tantos deseruisse Lares.</l>
                    <l xml:id="d003l110" n="109">Iam quotiens bello populos fortuna lacesset,</l>
                    <l xml:id="d003l111" n="110">Herculeum quotiens terra parabit opus,</l>
                    <l xml:id="d003l112" n="111">Ad te perfugient reges populique potentes,</l>
                    <l xml:id="d003l113" n="112">Sic iam perfidiae publicus ultor eris.</l>
                    <l xml:id="d003l114" n="113">Nulla reor tandem sine te iam bella gerentur,</l>
                    <l xml:id="d003l115" n="114">Auxilio dabitur vincere cuique tuo.</l>
                    <l xml:id="d003l116" n="115">Amphitryoniades per mille pericula tandem</l>
                    <l xml:id="d003l117" n="116">Ad Superos perstans sic sibi stravit iter.</l>
                    <l xml:id="d003l118" n="117">Ille tibi Euristeus oriatur et altera Iuno,</l>
                    <l xml:id="d003l119" n="118">Imperiis quorum non adeunda petas.</l>
                    <l xml:id="d003l120" n="119">Ista quod indomitae si stat sententia menti,</l>
                    <l xml:id="d003l121" n="120">Aeternum ut cupias Martia bella sequi:</l>
                    <l xml:id="d003l122" n="121">Quin potius sumptis imitabor Amazonas armis</l>
                    <l xml:id="d003l123" n="122">Et tua peltato pectore signa sequar,</l>
                    <l xml:id="d003l124" n="123">Scilicet ut quondam mediis in millibus ardens</l>
                    <l xml:id="d003l125" n="124">Praestabat fortes Penthesilea viros.</l>
                    <l xml:id="d003l126" n="125">Nec cecidit bello non ulta Camilla Latino</l>
                    <l xml:id="d003l127" n="126">Et plures, quarum nomina multa legis.</l>
                    <l xml:id="d003l128" n="127">Cur ego ab exemplis ausim non praelia tantis?</l>
                    <l xml:id="d003l129" n="128">Te mihi quid verear bella subire duce?</l>
                    <l xml:id="d003l130" n="129">Nec, duce te, horrescam torpentis frigora brumae,</l>
                    <l xml:id="d003l131" n="130">Nec fugiam Icarii signa proterva canis.</l>
                    <l xml:id="d003l132" n="131">Quod si bella geri placeat, dux magne, tibi uni</l>
                    <l xml:id="d003l133" n="132">Et sine me fortes vincere Marte viros;</l>
                    <l xml:id="d003l134" n="133">Parce, precor, certis propius te offerre periclis,</l>
                    <l xml:id="d003l135" n="134">Tempore tum moneo quaere redire brevi.</l>
                    <lb/>
                </div2>
                <div2 xml:id="003c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d003l136" n="tit.">2. Divo Sigismundo Pandulpho Mal. Poeta scribit</p>
                    <l xml:id="d003l137" n="1">Dulcis Apollineas inter mihi summa camenas</l>
                    <l xml:id="d003l138" n="2">Calliope, nostrum tempus in omne decus,</l>
                    <l xml:id="d003l139" n="3">Tamne diu taceas Pandulphi maxima regis</l>
                    <l xml:id="d003l140" n="4">Praelia, magnanimi splendida facta ducis?</l>
                    <l xml:id="d003l141" n="5">Qui nunc barbaricos Italis a finibus hostes</l>
                    <l xml:id="d003l142" n="6">Expulit, o magna bella canenda lyra!</l>
                    <l xml:id="d003l143" n="7">Sigismunde, igitur nunquam tua facta tacebo,</l>
                    <l xml:id="d003l144" n="8">Italiae servas qui pia regna tuae.</l>
                    <l xml:id="d003l145" n="9">Maxima magnanimi quis enim tacuisset Achillis</l>
                    <l xml:id="d003l146" n="10">Bella? Vel insanus, dulcis Homere, fores.</l>
                    <l xml:id="d003l147" n="11">Hannibalem quis non cithara cantaret eburna?</l>
                    <l xml:id="d003l148" n="12">Aut cui grande decus iam sua Troia fuit?</l>
                    <l xml:id="d003l149" n="13">Scipiadas duros ingratus inane iacentis</l>
                    <l xml:id="d003l150" n="14">Corpus in occulto quis sinat esse solo?</l>
                    <l xml:id="d003l151" n="15">Tene igitur sileant nostrae, fortissime, Musae,</l>
                    <l xml:id="d003l152" n="16">Cum superet priscos iam tua fama viros?</l>
                    <l xml:id="d003l153" n="17">Qui regem et socios captis decedere terris</l>
                    <l xml:id="d003l154" n="18">Fecisti, o tantis optime consiliis.</l>
                    <l xml:id="d003l155" n="19">Venerat Ausonias etenim rex barbarus oras,</l>
                    <l xml:id="d003l156" n="20">Cui tantos animos septima regna dabant,</l>
                    <l xml:id="d003l157" n="21">Antiquas gentes Ethruscaque moenia tentans,</l>
                    <l xml:id="d003l158" n="22">Atque Fluentinas terruit ille domos.</l>
                    <l xml:id="d003l159" n="23">Nec mora longa, iubes fulvis circumdatus armis</l>
                    <l xml:id="d003l160" n="24">Tutari Hesperiam, maxima regna, tuam.</l>
                    <l xml:id="d003l161" n="25">Undique miles adest, primus tamen ipse frementes</l>
                    <l xml:id="d003l162" n="26">Cogis equos, princeps ipse reposcis equos.</l>
                    <l xml:id="d003l163" n="27">Te procul ut vidit tumulo rex unus ab alto,</l>
                    <l xml:id="d003l164" n="28">Ingemit; it gelidus tarda per ossa tremor.</l>
                    <l xml:id="d003l165" n="29">Sigismundus erat summis in montibus, unde</l>
                    <l xml:id="d003l166" n="30">Spectabat liquidi littora lata maris;</l>
                    <l xml:id="d003l167" n="31">Tum dulcis colles, iocunda cacumina celsi</l>
                    <l xml:id="d003l168" n="32">Montis, Arimineis qualiter ante iugis.</l>
                    <l xml:id="d003l169" n="33">Et similis facies cunctorum vera locorum,</l>
                    <l xml:id="d003l170" n="34">Qualis et in patrio visa erat ante solo.</l>
                    <l xml:id="d003l171" n="35">Ipsa videbatur patriae retinentis imago,</l>
                    <l xml:id="d003l172" n="36">Certa ducem ad patrios velle vocare Lares.</l>
                    <l xml:id="d003l173" n="37">Atque loci similis tanto permotus amore,</l>
                    <l xml:id="d003l174" n="38">Tum meminit dominae forsitan ille suae.</l>
                    <l xml:id="d003l175" n="39">Illa quidem patria fuerat dimissa relicta,</l>
                    <l xml:id="d003l176" n="40">Pulchrius in toto qua nihil orbe fuit.</l>
                    <l xml:id="d003l177" n="41">Ille recordatus tenerae caraeque puellae,</l>
                    <l xml:id="d003l178" n="42">Suspirans forti constitit acer equo;</l>
                    <l xml:id="d003l179" n="43">Atque ita pauca prius de se Pandulphius heros</l>
                    <l xml:id="d003l180" n="44">Questus, cur dominam liquerat ille suam:</l>
                    <l xml:id="d003l181" n="45">"Quid modo, siquis" ait "raperet mihi barbarus illam,</l>
                    <l xml:id="d003l182" n="46">Rapta erat ut Phrygio Tyndaris ipsa viro?</l>
                    <l xml:id="d003l183" n="47">Quanquam perpeterer non his Alphonsus ab oris</l>
                    <l xml:id="d003l184" n="48">Duceret ad patrias praemia tanta domos.</l>
                    <l xml:id="d003l185" n="49">Spes tamen in dubio est; Ethruscaque moenia tentat</l>
                    <l xml:id="d003l186" n="50">Et pavor Ausonios occupat usque viros.</l>
                    <l xml:id="d003l187" n="51">Si capit Italiam (omnipotens quod vertat in auras</l>
                    <l xml:id="d003l188" n="52">Iupiter), Hesperios non feret ille duces.</l>
                    <l xml:id="d003l189" n="53">Barbara gens etenim nunquam fuit ulla Latini</l>
                    <l xml:id="d003l190" n="54">Nominis et nostrae gentis amica diu.</l>
                    <l xml:id="d003l191" n="55">Sed neque vincemur, neque enim gens Itala vinci</l>
                    <l xml:id="d003l192" n="56">Novit adhuc, neque enim barbara tela timet.</l>
                    <l xml:id="d003l193" n="57">Exemplone prior venies, Alphonse, futuris</l>
                    <l xml:id="d003l194" n="58">Gentibus, Italiae ne quis in arma ruat?</l>
                    <l xml:id="d003l195" n="59">Hannibalem magnum patrias revocavit ad oras</l>
                    <l xml:id="d003l196" n="60">Scipiades, patriae gloria tanta suae.</l>
                    <l xml:id="d003l197" n="61">Et fertur magnus Gallos stravisse Camillus</l>
                    <l xml:id="d003l198" n="62">Signaque de mediis hostibus ille tulit.</l>
                    <l xml:id="d003l199" n="63">Ast ego postremos fundam Pandulphus Hiberos</l>
                    <l xml:id="d003l200" n="64">Et veniam patriae gloria magna meae".</l>
                    <l xml:id="d003l201" n="65">Talia magnanimus fatur Pandulphius heros,</l>
                    <l xml:id="d003l202" n="66">Omnia mente movens, cuncta futura putans.</l>
                    <l xml:id="d003l203" n="67">Hilva fuit contra, terra est antiqua; trecentos</l>
                    <l xml:id="d003l204" n="68">Subsidio Troiae miserat illa viros,</l>
                    <l xml:id="d003l205" n="69">Cum ferus Iliacos terrebat milite muros</l>
                    <l xml:id="d003l206" n="70">Turnus et audaci moenia prima manu:</l>
                    <l xml:id="d003l207" n="71">Insula fulmineis graviter quae foeta metallis</l>
                    <l xml:id="d003l208" n="72">Despicit aequoreas vertice montis aquas.</l>
                    <l xml:id="d003l209" n="73">Hic ubi visa loci facies aptissima pugnae,</l>
                    <l xml:id="d003l210" n="74">Congreditur forti milite prima manus.</l>
                    <l xml:id="d003l211" n="75">Sigismundus eo cunctis prae millibus unus</l>
                    <l xml:id="d003l212" n="76">Ibat inaurati tergore vectus equi,</l>
                    <l xml:id="d003l213" n="77">Castora magnanimum sumptis imitatus habenis,</l>
                    <l xml:id="d003l214" n="78">Quique deo fuerat Cyllarus, ille viro.</l>
                    <l xml:id="d003l215" n="79">Qualis ubi ad bellum veniens Mars, inclytus armis,</l>
                    <l xml:id="d003l216" n="80">Praelia cerulea Pallade stante gerit,</l>
                    <l xml:id="d003l217" n="81">Talis ubi agnovit pavitantes maximus heros,</l>
                    <l xml:id="d003l218" n="82">Fertur in adversos frena tulisse viros.</l>
                    <l xml:id="d003l219" n="83">Geryonemque celer, pictis qui stabat in armis,</l>
                    <l xml:id="d003l220" n="84">Horridus audaci deiicit actus equo;</l>
                    <l xml:id="d003l221" n="85">Hastaque sanguinea transfixit cuspide pectus</l>
                    <l xml:id="d003l222" n="86">Armaque pulvereo vasta ruere solo.</l>
                    <l xml:id="d003l223" n="87">Ingemuere omnes lacrymasque dedere secuti;</l>
                    <l xml:id="d003l224" n="88">Natus erat priscis maximus ille viris.</l>
                    <l xml:id="d003l225" n="89">Antiphatenque volans, quo non velocior alter,</l>
                    <l xml:id="d003l226" n="90">Occupat et duro dividit ense caput.</l>
                    <l xml:id="d003l227" n="91">Talia magnanimus primo certamina campo</l>
                    <l xml:id="d003l228" n="92">Sigismundus agit, bella cruenta gerens.</l>
                    <l xml:id="d003l229" n="93">Mars erat ante virum, flava comitante Minerva,</l>
                    <l xml:id="d003l230" n="94">Et Venus audaci candida iuncta deo.</l>
                    <l xml:id="d003l231" n="95">Alma Venus mentem carae meminisse puellae</l>
                    <l xml:id="d003l232" n="96">Prima dedit peploque attigit ora sacro,</l>
                    <l xml:id="d003l233" n="97">Ambrosiumque animo miranti fudit odorem</l>
                    <l xml:id="d003l234" n="98">Illius et coram talia verba tulit:</l>
                    <l xml:id="d003l235" n="99">"Magnanime heroum fortissime, nam quis adire</l>
                    <l xml:id="d003l236" n="100">Italiam saevos perferet usque viros,</l>
                    <l xml:id="d003l237" n="101">Rapturos dominamque tuam facilesque Latinas?</l>
                    <l xml:id="d003l238" n="102">Barbara gens etenim talia bella gerit.</l>
                    <l xml:id="d003l239" n="103">Vade age, tolle moras, magnae serva, inclyte, Romae</l>
                    <l xml:id="d003l240" n="104">Moenia, serva Italos regna superba tuos".</l>
                    <l xml:id="d003l241" n="105">Talibus illa virum dictis incendit ad arma,</l>
                    <l xml:id="d003l242" n="106">Mars quoque terribili fatur et ipse sono:</l>
                    <l xml:id="d003l243" n="107">"Sigismunde, viros inter fortissime primos,</l>
                    <l xml:id="d003l244" n="108">Nunc iubeo cari te meminisse patris.</l>
                    <l xml:id="d003l245" n="109">Ille quidem magni vel Caesaris arma referre,</l>
                    <l xml:id="d003l246" n="110">Hectoris aut potuit maxima bella pati.</l>
                    <l xml:id="d003l247" n="111">Talis ego adiutor fueram, vir magne, parenti</l>
                    <l xml:id="d003l248" n="112">Pandulpho, docui quem deus arma sequi.</l>
                    <l xml:id="d003l249" n="113">Numine sub nostro populos urbesque subegit.</l>
                    <l xml:id="d003l250" n="114">Nunc ut ei fueram, iam tibi fidus ero".</l>
                    <l xml:id="d003l251" n="115">Talibus incensus dictis Martisque favore,</l>
                    <l xml:id="d003l252" n="116">Coepit in adversos acrius ire viros,</l>
                    <l xml:id="d003l253" n="117">Praecipitansque moras regem petit ecce superbum</l>
                    <l xml:id="d003l254" n="118">Turbat et armatos Marte sequente viros.</l>
                    <l xml:id="d003l255" n="119">Viderat adverso venientem littore primus</l>
                    <l xml:id="d003l256" n="120">Barbarus et nigram conspicit ille ratem,</l>
                    <l xml:id="d003l257" n="121">Imperitatque trahant spumosa ad littora puppem</l>
                    <l xml:id="d003l258" n="122">Ocius et celeris adiuvet aura vias,</l>
                    <l xml:id="d003l259" n="123">Nec mora, conscendit paucis comitantibus illam</l>
                    <l xml:id="d003l260" n="124">Ceruleasque secat turbine vectus aquas.</l>
                    <l xml:id="d003l261" n="125">Caetera turba fugit, capitur pars maxima: captos</l>
                    <l xml:id="d003l262" n="126">Sigismundus agit maximus ante duces.</l>
                    <l xml:id="d003l263" n="127">"Magne triumphe veni, iam vicimus" undique miles</l>
                    <l xml:id="d003l264" n="128">Clamat: "io, magnos vicimus ecce viros.</l>
                    <l xml:id="d003l265" n="129">Sigismunde, decus Latiarum et gloria rerum,</l>
                    <l xml:id="d003l266" n="130">Dent tibi Nestoreos diique deaeque dies,</l>
                    <l xml:id="d003l267" n="131">Ut Malatesta prior veterum decus omne virorum,</l>
                    <l xml:id="d003l268" n="132">Ut superes generis maxima facta tui".</l>
                    <l xml:id="d003l269" n="133">Talia militibus celebrantur et Itala gens te</l>
                    <l xml:id="d003l270" n="134">Laudat et Italiae te iubet esse ducem;</l>
                    <l xml:id="d003l271" n="135">Imperiumque tibi miro dignatur amore,</l>
                    <l xml:id="d003l272" n="136">Italiae serves quo pia regna tuae.</l>
                    <l xml:id="d003l273" n="137">Iamque vale, princeps, nostrae spes maxima famae,</l>
                    <l xml:id="d003l274" n="138">Pieridum custos Pieridumque pater.</l>
                    <lb/>
                </div2>
                <div2 xml:id="003c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d003l275" n="tit.">3. Sigismundus Pandulphus Vati suo sal.</p>
                    <l xml:id="d003l276" n="1">Grata mihi patriis venit modo littera terris,</l>
                    <l xml:id="d003l277" n="2">Littera quae laudes concinit usque meas.</l>
                    <l xml:id="d003l278" n="3">Grata mihi ante alios scribis quaecunque, poeta</l>
                    <l xml:id="d003l279" n="4">Clare, nec ullius carmina grata magis.</l>
                    <l xml:id="d003l280" n="5">Tardus ad haec tamen es nimium raroque iocaris</l>
                    <l xml:id="d003l281" n="6">Nobiscum. O longas deme, poeta, moras!</l>
                    <l xml:id="d003l282" n="7">Aut me longa tenent hic taedia temporis acti,</l>
                    <l xml:id="d003l283" n="8">Quod tua reddatur littera nulla mihi,</l>
                    <l xml:id="d003l284" n="9">Quod tua non loquitur praedulcis epistula mecum,</l>
                    <l xml:id="d003l285" n="10">Tempore quod tanto scilicet ipse taces;</l>
                    <l xml:id="d003l286" n="11">Aut me sollicitat timor hic, quod negligis illum,</l>
                    <l xml:id="d003l287" n="12">Qui colit et Musas Pieridumque choros.</l>
                    <l xml:id="d003l288" n="13">Scribe igitur, vates, curas mihi deme molestas</l>
                    <l xml:id="d003l289" n="14">Saepe, precor, curis iamque medere meis.</l>
                    <l xml:id="d003l290" n="15">Orphea saepe ferunt laudes cecinisse iubenti</l>
                    <l xml:id="d003l291" n="16">Alcidae et magnis carmina grata procis.</l>
                    <l xml:id="d003l292" n="17">Nec minus auratam petiisse per aequora pellem</l>
                    <l xml:id="d003l293" n="18">Heroas vates ille secutus erat.</l>
                    <l xml:id="d003l294" n="19">Dorsa super rapidi maris horrida laetior ibat</l>
                    <l xml:id="d003l295" n="20">Ceruleas scindens Thessala puppis aquas.</l>
                    <l xml:id="d003l296" n="21">Ille inter fremitusque maris fluctusque sonantis</l>
                    <l xml:id="d003l297" n="22">Cantabat laudes, Calliopea, tuas;</l>
                    <l xml:id="d003l298" n="23">Illum etiam liquidis sensit Neptunnus in undis</l>
                    <l xml:id="d003l299" n="24">Spumosisque natans cerula Doris aquis;</l>
                    <l xml:id="d003l300" n="25">Ille ratem scopulos et mille per avia traxit</l>
                    <l xml:id="d003l301" n="26">Perque tuum victor, vasta Charybdi, fretum.</l>
                    <l xml:id="d003l302" n="27">Carmine Scylla tacens canibus caruisse marinis</l>
                    <l xml:id="d003l303" n="28">Creditur et nullam corripuisse ratem.</l>
                    <l xml:id="d003l304" n="29">Aesonides illum gelidis miratus in undis</l>
                    <l xml:id="d003l305" n="30">Credidit Ismarios numen habere deos.</l>
                    <l xml:id="d003l306" n="31">O quotiens Medea virum mirata canentem</l>
                    <l xml:id="d003l307" n="32">Carminibus stupuit barbara capta novis!</l>
                    <l xml:id="d003l308" n="33">O quotiens magicos voluisset perdere cantus</l>
                    <l xml:id="d003l309" n="34">Et magis Orpheae plectra ciere lyrae!</l>
                    <l xml:id="d003l310" n="35">Dona reor divum quaecunque habuere poetae</l>
                    <l xml:id="d003l311" n="36">Munera, vel vates barbara turba colit.</l>
                    <l xml:id="d003l312" n="37">Quare age, scribe libens, ut dulcia carmina nobis</l>
                    <l xml:id="d003l313" n="38">Solentur rigidi iam grave Martis opus.</l>
                    <l xml:id="d003l314" n="39">Vera mihi nimium cecinisti nuper, ut olim</l>
                    <l xml:id="d003l315" n="40">Movisset vires terra paterna meas.</l>
                    <l xml:id="d003l316" n="41">Hilva quidem similis nostris fuit optima terris</l>
                    <l xml:id="d003l317" n="42">Et similes colles et iuga summa iugis</l>
                    <l xml:id="d003l318" n="43">Et mare ceruleum, liquidis quod verberat undis</l>
                    <l xml:id="d003l319" n="44">Marmora littoreis spumea facta vadis.</l>
                    <l xml:id="d003l320" n="45">Omnia Arimineis poteram componere terris,</l>
                    <l xml:id="d003l321" n="46">Sive velim pelagus, littora sive velim.</l>
                    <l xml:id="d003l322" n="47">Utque recordabar tenerae caraeque puellae,</l>
                    <l xml:id="d003l323" n="48">Quae fuerat patrio sola relicta solo!</l>
                    <l xml:id="d003l324" n="49">Vera canis, fateor; quid enim meminisse pigebit</l>
                    <l xml:id="d003l325" n="50">Illius, aeternum quae decus una mihi est?</l>
                    <l xml:id="d003l326" n="51">Illa animos viresque mihi roburque ministrat,</l>
                    <l xml:id="d003l327" n="52">Gloriaque haec nostri magna laboris erit.</l>
                    <l xml:id="d003l328" n="53">Non ego barbaricas fudissem in littore gentes,</l>
                    <l xml:id="d003l329" n="54">Nec tantas parvo milite regis opes,</l>
                    <l xml:id="d003l330" n="55">Ni mea lux animos subiisset et unica nostros</l>
                    <l xml:id="d003l331" n="56">Gloria, quam propter Martia bella gero.</l>
                    <l xml:id="d003l332" n="57">Nec mirum, propter si quis pugnarit amorem,</l>
                    <l xml:id="d003l333" n="58">Victor erit, Marti si favet ipsa Venus.</l>
                    <l xml:id="d003l334" n="59">Ipsa Venus docuit durum mansuescere fratrem,</l>
                    <l xml:id="d003l335" n="60">Illius auspiciis pectora turbat amor.</l>
                    <l xml:id="d003l336" n="61">Illa fores aperit clausas et limina amanti</l>
                    <l xml:id="d003l337" n="62">Blanditiasque movet callida diva novas.</l>
                    <l xml:id="d003l338" n="63">Illa Parin Graias victrix deduxit ad urbes,</l>
                    <l xml:id="d003l339" n="64">Cerneret ut vultus, Tyndari bella, tuos.</l>
                    <l xml:id="d003l340" n="65">Illa Helenen docuit cupido concedere amanti</l>
                    <l xml:id="d003l341" n="66">Troiano et cautis verba tacere notis.</l>
                    <l xml:id="d003l342" n="67">Omnia quae melius faciunt, quam scribere amantes</l>
                    <l xml:id="d003l343" n="68">Norunt, quam placidis facta referre modis.</l>
                    <l xml:id="d003l344" n="69">At te si qua mei iam gratia tangit amoris,</l>
                    <l xml:id="d003l345" n="70">Scribe tuo, vates, carmina grata duci.</l>
                    <l xml:id="d003l346" n="71">Quod si saepe tui reddatur epistula nobis,</l>
                    <l xml:id="d003l347" n="72">Non subeant animos taedia longa meos;</l>
                    <l xml:id="d003l348" n="73">Sola nec ipsa dies superare videbitur annum</l>
                    <l xml:id="d003l349" n="74">Perpetuum, ut nunc est cura molesta mihi,</l>
                    <l xml:id="d003l350" n="75">Quam solum placidis possum deponere Musis,</l>
                    <l xml:id="d003l351" n="76">Quas de Castalio vertice solus agis.</l>
                    <l xml:id="d003l352" n="77">Cantus alit placidam dulci modulamine mentem,</l>
                    <l xml:id="d003l353" n="78">Cantus agit segetes vipereumque genus.</l>
                    <l xml:id="d003l354" n="79">Pisce super curvo vectus cantabat Arion,</l>
                    <l xml:id="d003l355" n="80">Daedalus in clausa carmina turre dabat.</l>
                    <l xml:id="d003l356" n="81">Inter et errores varios cantabat Ulisses,</l>
                    <l xml:id="d003l357" n="82">Et moriens tremulo gutture cantat olor.</l>
                    <l xml:id="d003l358" n="83">Omnia carminibus prisci cecinisse feruntur,</l>
                    <l xml:id="d003l359" n="84">Illa fuit primis gloria temporibus.</l>
                    <l xml:id="d003l360" n="85">Vera tuo nobis versu, memorande, dedisti</l>
                    <l xml:id="d003l361" n="86">Omnia, quae, vates, littera missa tulit.</l>
                    <l xml:id="d003l362" n="87">Scribis enim quianam carae meminisse puellae</l>
                    <l xml:id="d003l363" n="88">Dicar et ut vires iuverit illa meas:</l>
                    <l xml:id="d003l364" n="89">Tantum amor et pietas, tantum nova gaudia possunt,</l>
                    <l xml:id="d003l365" n="90">Atque fides, Manis quae revocare potest.</l>
                    <l xml:id="d003l366" n="91">Pyramus ut vidit labenti lumine Thisben,</l>
                    <l xml:id="d003l367" n="92">Sustulit ad cupidas lumina fessa genas.</l>
                    <l xml:id="d003l368" n="93">Sic ego cum memini dominae inter Martia nostrae</l>
                    <l xml:id="d003l369" n="94">Praelia, ab Infernis sum revocatus aquis.</l>
                    <l xml:id="d003l370" n="95">Si memini faciem, faciem vidisse iuvat me;</l>
                    <l xml:id="d003l371" n="96">Si subeunt crines, gaudia nostra coma est;</l>
                    <l xml:id="d003l372" n="97">Denique si teneros iactans Isotta lacertos</l>
                    <l xml:id="d003l373" n="98">Movit, habent animos brachia mota meos;</l>
                    <l xml:id="d003l374" n="99">Sin oculos flexit frontemque modesta decoram,</l>
                    <l xml:id="d003l375" n="100">Uror, io, flammas tolle, puella, graves.</l>
                    <l xml:id="d003l376" n="101">Tolle faces, Isotta, novas, Isotta, furores</l>
                    <l xml:id="d003l377" n="102">Deme, meis quaeso parce, puella, animis.</l>
                    <l xml:id="d003l378" n="103">Non medicaminibus, non succo pendet amaro</l>
                    <l xml:id="d003l379" n="104">Tracta cutis, non te falsa medela iuvat.</l>
                    <l xml:id="d003l380" n="105">Talis eras primum cum te vidisse recordor,</l>
                    <l xml:id="d003l381" n="106">Qualis es ad multos ausa manere dies.</l>
                    <l xml:id="d003l382" n="107">Munera, crede mihi, tibi sunt divina tributa,</l>
                    <l xml:id="d003l383" n="108">Queis licet aeternum non periisse decus.</l>
                    <l xml:id="d003l384" n="109">Aurea cui dederit divina potentia dona,</l>
                    <l xml:id="d003l385" n="110">Persephone exustis auferet una rogis.</l>
                    <l xml:id="d003l386" n="111">Sed tamen heu timeo, ne quid tibi fata minentur,</l>
                    <l xml:id="d003l387" n="112">Inscia nescio quid mens mihi triste dedit.</l>
                    <l xml:id="d003l388" n="113">Nescio quid media vidi mihi nocte parari:</l>
                    <l xml:id="d003l389" n="114">Somnia sunt animis dira voluta meis.</l>
                    <lb/>
                </div2>
                <div2 xml:id="003c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d003l390" n="tit.">4. Sigismundus Pandulphus Mal. divae Isottae sal. dicit</p>
                    <l xml:id="d003l391" n="1">Quae modo visa meam tentarunt gaudia mentem,</l>
                    <l xml:id="d003l392" n="2">Perlege, diva, novis irrita vota iocis.</l>
                    <l xml:id="d003l393" n="3">Nanque ego magnanimo remeabam victor ab hoste,</l>
                    <l xml:id="d003l394" n="4">Nuper ubi Ethruscis murmurat unda vadis.</l>
                    <l xml:id="d003l395" n="5">Obvia vis hominum, iuvenum manus atque puellae,</l>
                    <l xml:id="d003l396" n="6">Ante oculos steterant millia multa meos,</l>
                    <l xml:id="d003l397" n="7">Perque vias omnis cuneos fecere frequentes</l>
                    <l xml:id="d003l398" n="8">Et crebris studio se statuere locis.</l>
                    <l xml:id="d003l399" n="9">Atque inter tantos propero dum intrare tumultus,</l>
                    <l xml:id="d003l400" n="10">A tergo postquam porta relicta meo,</l>
                    <l xml:id="d003l401" n="11">Sublatis acies nostri suspexit ocellis</l>
                    <l xml:id="d003l402" n="12">Nescio quas niveas corde pavente genas.</l>
                    <l xml:id="d003l403" n="13">Nanque videbatur facies tua, diva, fenestris</l>
                    <l xml:id="d003l404" n="14">Stare, triumphantis et numerare duces:</l>
                    <l xml:id="d003l405" n="15">Idem habitus, eadem facies et vultus eodem</l>
                    <l xml:id="d003l406" n="16">Lumine, colla nova candidiora nive</l>
                    <l xml:id="d003l407" n="17">Oraque purpureis nimium formosa labellis</l>
                    <l xml:id="d003l408" n="18">Et nitor in solido corpore verus erat.</l>
                    <l xml:id="d003l409" n="19">Obstupui atque illam fore te, mea vita, putavi,</l>
                    <l xml:id="d003l410" n="20">Corripuitque meas pallor utrinque genas.</l>
                    <l xml:id="d003l411" n="21">Usque adeo alternat cupidos deus acer amantes</l>
                    <l xml:id="d003l412" n="22">Deque triumphanti saepe triumphat amor.</l>
                    <l xml:id="d003l413" n="23">Obstupuere duces dum me comitantur, ovanti</l>
                    <l xml:id="d003l414" n="24">Qui modo eram similis, nunc quia tristis eram.</l>
                    <l xml:id="d003l415" n="25">Elatis mea tum veniebant agmina signis</l>
                    <l xml:id="d003l416" n="26">Militiae comitum millia multa meae,</l>
                    <l xml:id="d003l417" n="27">Magnanimi proceres generosi sanguinis omnes,</l>
                    <l xml:id="d003l418" n="28">Experti magni Martis in omne decus.</l>
                    <l xml:id="d003l419" n="29">Quod si non eadem, neque enim formosior ulla est,</l>
                    <l xml:id="d003l420" n="30">Esse videbatur nullaque talis erat.</l>
                    <l xml:id="d003l421" n="31">Tale duae cupidum faciebant credere causae</l>
                    <l xml:id="d003l422" n="32">Me tamen et vultus cernere posse tuos:</l>
                    <l xml:id="d003l423" n="33">Prima quidem tantos quod tu spectare triumphos,</l>
                    <l xml:id="d003l424" n="34">Altera quod cuperes me quoque, diva, sequi.</l>
                    <l xml:id="d003l425" n="35">Saucius ut fueram, potui tum dicere: vulnus</l>
                    <l xml:id="d003l426" n="36">Ut levet omne meum cara puella venit.</l>
                    <l xml:id="d003l427" n="37">Venerat Ausonias quoniam nova fama per urbes,</l>
                    <l xml:id="d003l428" n="38">Barbaricas nemo fuderat alter opes.</l>
                    <l xml:id="d003l429" n="39">Conventusque novos ex omni parte videres</l>
                    <l xml:id="d003l430" n="40">Et magnae populos confluere Italiae.</l>
                    <l xml:id="d003l431" n="41">Virgineique chori sacrum Paeana canebant</l>
                    <l xml:id="d003l432" n="42">Et iuvenes stratis corpora laeta viis.</l>
                    <l xml:id="d003l433" n="43">Et captis omnis manus illudebat Hiberis,</l>
                    <l xml:id="d003l434" n="44">Qui dederant merito mille trophaea mihi.</l>
                    <l xml:id="d003l435" n="45">Multa manus procerum, multi iuvenesque senesque</l>
                    <l xml:id="d003l436" n="46">Clamabant laeta voce "triumphe veni;</l>
                    <l xml:id="d003l437" n="47">Victor io multos vivas, Pandulphe, per annos</l>
                    <l xml:id="d003l438" n="48">Vivat et invicti dextra fidesque ducis,</l>
                    <l xml:id="d003l439" n="49">Qui pius ut nostros posset servare Penates,</l>
                    <l xml:id="d003l440" n="50">Saucius et proprio sanguine victor adest".</l>
                    <l xml:id="d003l441" n="51">Haec mihi prae cunctis populi cecinistis Ethrusci,</l>
                    <l xml:id="d003l442" n="52">Altus inauratis ipse ferebar equis.</l>
                    <l xml:id="d003l443" n="53">Sed nec pompa mihi, praeconiave ulla placebant</l>
                    <l xml:id="d003l444" n="54">Multaque quae possem facta referre tibi;</l>
                    <l xml:id="d003l445" n="55">Incertusque animi mecum modo visa volutans,</l>
                    <l xml:id="d003l446" n="56">Quae foret illa prius scire puella velim.</l>
                    <l xml:id="d003l447" n="57">Tum scitans novi quod non Isotta fuisset.</l>
                    <l xml:id="d003l448" n="58">Ingemui, cecidit spesque animusque mihi.</l>
                    <l xml:id="d003l449" n="59">Hos, Isotta, iocos tibi scribere deinde cupivi,</l>
                    <l xml:id="d003l450" n="60">Ut noscas qua tum mente, puella, fui.</l>
                    <l xml:id="d003l451" n="61">Qui modo laetus eram, qui te vidisse putabam,</l>
                    <l xml:id="d003l452" n="62">Frigidior gelidis ipse fui nivibus.</l>
                    <l xml:id="d003l453" n="63">Acer amor tantos potuit mutare calores!</l>
                    <l xml:id="d003l454" n="64">Quam levis humanis mentibus errat amor!</l>
                    <l xml:id="d003l455" n="65">Tum dixi: pereat sequitur quicunque triumphos,</l>
                    <l xml:id="d003l456" n="66">Si possit dominam deseruisse suam.</l>
                    <l xml:id="d003l457" n="67">Famane post obitum cineres atque ossa iuvabit?</l>
                    <l xml:id="d003l458" n="68">Quam cupiunt homines multa nefanda sibi!</l>
                    <l xml:id="d003l459" n="69">Vivite dum fas est teneras et amate puellas:</l>
                    <l xml:id="d003l460" n="70">Haec una est summi maxima causa boni.</l>
                    <l xml:id="d003l461" n="71">Quis, nisi stultus, eat medios periturus in hostes?</l>
                    <l xml:id="d003l462" n="72">Demens qui proprio sanguine clarus erit.</l>
                    <l xml:id="d003l463" n="73">Vivite dum properant velocis tempora vitae,</l>
                    <l xml:id="d003l464" n="74">Vivite nec cupidos gloria mortis agat.</l>
                    <l xml:id="d003l465" n="75">Non est Infernis in sedibus ulla voluptas,</l>
                    <l xml:id="d003l466" n="76">Omnis in extincto corpore cessat amor.</l>
                    <l xml:id="d003l467" n="77">Non ego nec claris adiuncta trophaea triumphis,</l>
                    <l xml:id="d003l468" n="78">Nec cupiam adversos sternere posse duces.</l>
                    <l xml:id="d003l469" n="79">Mi satis iratam precibus placare puellam,</l>
                    <l xml:id="d003l470" n="80">Saepius aut dominae iurgia ferre meae.</l>
                    <l xml:id="d003l471" n="81">Hic ego bella geram, procul o procul ite, triumphi.</l>
                    <l xml:id="d003l472" n="82">Non ego vos propter vos habuisse velim.</l>
                    <l xml:id="d003l473" n="83">Vos propter dominamque meam, vos propter amorem,</l>
                    <l xml:id="d003l474" n="84">Vos sequor Isottae motus amore meae.</l>
                    <l xml:id="d003l475" n="85">Illa decus nomenque mihi mea vita datura est:</l>
                    <l xml:id="d003l476" n="86">Haec me si laudet, certe ego clarus ero.</l>
                    <l xml:id="d003l477" n="87">Penelopen propter vivit scelerosus Ulisses,</l>
                    <l xml:id="d003l478" n="88">Gloria summa tibi est Hippodamia, Pelops.</l>
                    <l xml:id="d003l479" n="89">Atlantam propter vivit Calydonius heros,</l>
                    <l xml:id="d003l480" n="90">Vivit et Aesonides munere, Phasi, tuo.</l>
                    <l xml:id="d003l481" n="91">Sic ego amore tui tam dudum nomen habebo,</l>
                    <l xml:id="d003l482" n="92">Quam dudum stabunt sidera fixa polo.</l>
                    <l xml:id="d003l483" n="93">Quare cum mea spes tu sis, mea cara puella,</l>
                    <l xml:id="d003l484" n="94">Respondere iocis incipe, diva, meis.</l>
                    <l xml:id="d003l485" n="95">Incipe: vulnus erit mihi mitius, unde lacertus,</l>
                    <l xml:id="d003l486" n="96">Est gravis et vires abstulit ipse dolor.</l>
                    <l xml:id="d003l487" n="97">Carmine, crede, tuo tristi de pectore langor</l>
                    <l xml:id="d003l488" n="98">Excidet; acer amor vulnera saepe levat.</l>
                    <l xml:id="d003l489" n="99">Vulnera doctus Amor medicata saepe pharetra</l>
                    <l xml:id="d003l490" n="100">Sanat et in vulnus cogit abire suum.</l>
                    <lb/>
                </div2>
                <div2 xml:id="003c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d003l491" n="tit.">5. Isotta Sigismundo Pandulpho Malatestae</p>
                    <l xml:id="d003l492" n="1">Venit ab Ethrusca nuper mihi nuncius urbe,</l>
                    <l xml:id="d003l493" n="2">Arnus harenifera quam secat amnis aqua,</l>
                    <l xml:id="d003l494" n="3">Quae caput est populis Tirrhenae gentis alumnis,</l>
                    <l xml:id="d003l495" n="4">Nobilis et fama terra superba tua.</l>
                    <l xml:id="d003l496" n="5">Hic mihi tam cupidae tua carmina reddere iussus,</l>
                    <l xml:id="d003l497" n="6">Reddidit atque iocos, rex animose, tuos.</l>
                    <l xml:id="d003l498" n="7">Reddidit illa animos mihi epistula sola, nec unquam</l>
                    <l xml:id="d003l499" n="8">Laetior in patria sola relicta fui.</l>
                    <l xml:id="d003l500" n="9">Nam postquam fueras tu saucius, ipsa reliqui</l>
                    <l xml:id="d003l501" n="10">Et mentem et sensus pallida facta meos.</l>
                    <l xml:id="d003l502" n="11">Quin etiam narras tantam cum intraveris urbem,</l>
                    <l xml:id="d003l503" n="12">Vidisse ambrosias corde pavente genas,</l>
                    <l xml:id="d003l504" n="13">Quae mihi erat similis placidam vidisse puellam,</l>
                    <l xml:id="d003l505" n="14">Quae tenuit vultus sola puella tuos.</l>
                    <l xml:id="d003l506" n="15">Vellem equidem, princeps, istic ea quippe fuisse,</l>
                    <l xml:id="d003l507" n="16">Neu miris utinam deciperere modis!</l>
                    <l xml:id="d003l508" n="17">Vidissem pompas, vidissem laeta triumphos</l>
                    <l xml:id="d003l509" n="18">Magnaque quae celebris fama trophaea refert.</l>
                    <l xml:id="d003l510" n="19">Nanque ferunt postquam Florentia moenia adisti,</l>
                    <l xml:id="d003l511" n="20">Mille chori iuvenum, mille fuere senum,</l>
                    <l xml:id="d003l512" n="21">Mille triumphantem placidae videre puellae,</l>
                    <l xml:id="d003l513" n="22">Te quoque mille duces laeta secuta manus.</l>
                    <l xml:id="d003l514" n="23">Caetera pone cohors: densi venere manipli,</l>
                    <l xml:id="d003l515" n="24">Ordine quaeque suo iussa venire phalanx.</l>
                    <l xml:id="d003l516" n="25">Hei mihi quam cuperem tot tete in millibus unum</l>
                    <l xml:id="d003l517" n="26">Praestantem ante alios cernere posse duces.</l>
                    <l xml:id="d003l518" n="27">Nam mihi dent veniam cuncti quicunque fuere:</l>
                    <l xml:id="d003l519" n="28">Maiestas fertur sola fuisse tui.</l>
                    <l xml:id="d003l520" n="29">Tanta tibi vultus gravitas et regia cultu</l>
                    <l xml:id="d003l521" n="30">Insigni facies et nitor oris erat.</l>
                    <l xml:id="d003l522" n="31">Talem commemorant Lycia te, Phoebe, profectum,</l>
                    <l xml:id="d003l523" n="32">Matris ubi antiquam Delon adire paras.</l>
                    <l xml:id="d003l524" n="33">Ora in te iuvenes laeti, Pandulphe, tenebant</l>
                    <l xml:id="d003l525" n="34">Fixa diu atque oculos femina virque suos.</l>
                    <l xml:id="d003l526" n="35">Sigismunde, genus divorum maxima proles,</l>
                    <l xml:id="d003l527" n="36">Qui reges Latio cogis abire solo,</l>
                    <l xml:id="d003l528" n="37">Hic tibi de Pario statuemus marmore templum</l>
                    <l xml:id="d003l529" n="38">Atque triumphales, dive benigne, novas.</l>
                    <l xml:id="d003l530" n="39">Aurea quinetiam tua sese ostendet imago</l>
                    <l xml:id="d003l531" n="40">Et nostrae ante oculos posteritatis eris,</l>
                    <l xml:id="d003l532" n="41">Norit ut antiquae tu libertatis et auctor</l>
                    <l xml:id="d003l533" n="42">Et fueris Latii gloria magna soli.</l>
                    <l xml:id="d003l534" n="43">Num tibi laetitia mentemque animumque movebant,</l>
                    <l xml:id="d003l535" n="44">Cum canerent soli talia vota tibi?</l>
                    <l xml:id="d003l536" n="45">Undique fluxa virum Tyrio spectabilis ostro</l>
                    <l xml:id="d003l537" n="46">Gens erat ante oculos, rex memorande, tuos.</l>
                    <l xml:id="d003l538" n="47">Maxima vis hominum tantos visura triumphos</l>
                    <l xml:id="d003l539" n="48">Venerat antiquae finibus Ausoniae.</l>
                    <l xml:id="d003l540" n="49">Unum illud timeo, ne te nova raptet imago,</l>
                    <l xml:id="d003l541" n="50">Illius effigies quae tibi visa fuit.</l>
                    <l xml:id="d003l542" n="51">Hei mihi si capiat quaecunque puella volentem</l>
                    <l xml:id="d003l543" n="52">Te nostros iam nunc deseruisse sinus.</l>
                    <l xml:id="d003l544" n="53">O potius peream Stygioque allabar Averno,</l>
                    <l xml:id="d003l545" n="54">Iupiter aut rapido me prius igne cremet,</l>
                    <l xml:id="d003l546" n="55">Quam possis aliam me sospite amare puellam,</l>
                    <l xml:id="d003l547" n="56">Durus et Isottae non meminisse tuae.</l>
                    <l xml:id="d003l548" n="57">Sed neque fas de te quicquam mihi tale timere,</l>
                    <l xml:id="d003l549" n="58">Fidus ut o forti pectore; dive, manes.</l>
                    <l xml:id="d003l550" n="59">Non ea te virtus docuit, tua dextra fidesque,</l>
                    <l xml:id="d003l551" n="60">Non omni nobis tempore notus amor.</l>
                    <l xml:id="d003l552" n="61">Sed ne sis miserae tamen ah suspectus amanti,</l>
                    <l xml:id="d003l553" n="62">Inde recede: loqui talia cogit amor.</l>
                    <l xml:id="d003l554" n="63">Tu potius venias patriam, rex maxime, ad urbem,</l>
                    <l xml:id="d003l555" n="64">Si qua mei miserae te pia cura movet.</l>
                    <l xml:id="d003l556" n="65">Ocius hostiles iterum prosterne phalangas</l>
                    <l xml:id="d003l557" n="66">Et preme iam fusos terque quaterque viros.</l>
                    <l xml:id="d003l558" n="67">Aggredere et dulces iterum instaurare triumphos,</l>
                    <l xml:id="d003l559" n="68">Victricique ferox mille trophaea manu.</l>
                    <l xml:id="d003l560" n="69">Et tu qui iuvenis tantos iam fuderis hostes,</l>
                    <l xml:id="d003l561" n="70">Omnis quem solum barbara terra timet,</l>
                    <l xml:id="d003l562" n="71">Non poteris meritos famae iam perdere honores,</l>
                    <l xml:id="d003l563" n="72">Usque adeo virtus intemerata manet.</l>
                    <l xml:id="d003l564" n="73">Quod Florentinam si forte reliqueris urbem</l>
                    <l xml:id="d003l565" n="74">Et careas illa protinus effigie,</l>
                    <l xml:id="d003l566" n="75">Ista quidem totiens non te turbabit imago,</l>
                    <l xml:id="d003l567" n="76">Egregia ut scribis, non tamen aequa mihi.</l>
                    <l xml:id="d003l568" n="77">Parce, precor, flavos scindam miseranda capillos,</l>
                    <l xml:id="d003l569" n="78">Parce animos, princeps, sollicitare meos.</l>
                    <lb/>
                </div2>
                <div2 xml:id="003c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d003l570" n="tit.">6. Isotta Ariminensis | divo Sigismundo Pandulpho Mal. sal. dicit</p>
                    <l xml:id="d003l571" n="1">Vade meo regi, fatalis epistula, leti</l>
                    <l xml:id="d003l572" n="2">Nuncia, vade meo, littera moesta, duci.</l>
                    <l xml:id="d003l573" n="3">Forsitan invenies illum inter praelia duri</l>
                    <l xml:id="d003l574" n="4">Martis et insignes aere micante viros,</l>
                    <l xml:id="d003l575" n="5">Aut inter strepitus pugnatorumque catervas</l>
                    <l xml:id="d003l576" n="6">Invenies laetos quod bene cogat equos,</l>
                    <l xml:id="d003l577" n="7">Inclyta sanguinea meditantem bella securi,</l>
                    <l xml:id="d003l578" n="8">Inferat infidis ut prior arma viris.</l>
                    <l xml:id="d003l579" n="9">Quicquid agit (placida neque enim spatiatur in umbra</l>
                    <l xml:id="d003l580" n="10">Lentus), adi magnum, si vacat hora, ducem.</l>
                    <l xml:id="d003l581" n="11">Dic quoque "dii faciant valeas, rex optime regum,</l>
                    <l xml:id="d003l582" n="12">Sed melius vitae quam valet aura tuae.</l>
                    <l xml:id="d003l583" n="13">Illa quidem morbi stimulis torquetur amaris,</l>
                    <l xml:id="d003l584" n="14">Febris et ardores concitat usque novos.</l>
                    <l xml:id="d003l585" n="15">Febris ad usque cavas labefacta per ossa medullas</l>
                    <l xml:id="d003l586" n="16">Regnat; amara dies nox et amara venit".</l>
                    <l xml:id="d003l587" n="17">Littera, parce loqui, libet o libet ore profari,</l>
                    <l xml:id="d003l588" n="18">Seu levibus iactem talia verba notis.</l>
                    <l xml:id="d003l589" n="19">Et rear esse deos, cum sic miseranda puella</l>
                    <l xml:id="d003l590" n="20">Mortua sim, meritum labar et ante diem?</l>
                    <l xml:id="d003l591" n="21">At mihi sperabam tranquillae tempora vitae</l>
                    <l xml:id="d003l592" n="22">Longa, ducis quondam numine tuta mei.</l>
                    <l xml:id="d003l593" n="23">Divus et ut Latium qui iam pacaverit orbem</l>
                    <l xml:id="d003l594" n="24">Spes erat ah vitae maxima nempe meae.</l>
                    <l xml:id="d003l595" n="25">Talia credideram quae nunc Notus horridus auras</l>
                    <l xml:id="d003l596" n="26">Iactat in aethereas, labor et ante diem.</l>
                    <l xml:id="d003l597" n="27">Et meus, heu, primis amor extinguetur ab annis</l>
                    <l xml:id="d003l598" n="28">Et linquam dulces funere delitias.</l>
                    <l xml:id="d003l599" n="29">At ne Parca quidem gravis esset iniqua cadenti,</l>
                    <l xml:id="d003l600" n="30">Ni doleat graviter dux magis ipse meus.</l>
                    <l xml:id="d003l601" n="31">Sigismundus "ubi nunc est Isotta?" requiret,</l>
                    <l xml:id="d003l602" n="32">Guttura singultu nec minus ille premet.</l>
                    <l xml:id="d003l603" n="33">Ah quotiens lacrymas fundet Pandulphius heros</l>
                    <l xml:id="d003l604" n="34">Dicar et o tantae causa ego tristitiae.</l>
                    <l xml:id="d003l605" n="35">Tune, puella, ducem toto suspiria coges</l>
                    <l xml:id="d003l606" n="36">Pectore cum lacrymis ducere saepe suis?</l>
                    <l xml:id="d003l607" n="37">Ante duces tantos, quorum dux maximus ille est,</l>
                    <l xml:id="d003l608" n="38">Plorabit magnae, proh dolor, Ausoniae?</l>
                    <l xml:id="d003l609" n="39">Te, Pandulphe, canent populi regesque superbi,</l>
                    <l xml:id="d003l610" n="40">Flebis at Isottae funera moesta tuae.</l>
                    <l xml:id="d003l611" n="41">Non ego digna fui lacrymas meruisse tepentis</l>
                    <l xml:id="d003l612" n="42">Ut fundat Latii me super alta salus.</l>
                    <l xml:id="d003l613" n="43">Ante, precor, quam sic posita hic moribunda relinquar,</l>
                    <l xml:id="d003l614" n="44">Ipse veni et tardas tolle, benigne, moras.</l>
                    <l xml:id="d003l615" n="45">Tolle moras, propera, dum spiritus ultimus extat:</l>
                    <l xml:id="d003l616" n="46">Persephone nostrum iam gravat atra caput,</l>
                    <l xml:id="d003l617" n="47">Vertice quae secuit vitalis dura capillos,</l>
                    <l xml:id="d003l618" n="48">Nec patitur longos me superesse dies.</l>
                    <l xml:id="d003l619" n="49">Quod si, dive, venis, solabere solus amantem:</l>
                    <l xml:id="d003l620" n="50">Forsan et antiquae causa salutis eris.</l>
                    <l xml:id="d003l621" n="51">Quod si venisset Ceyx speratus amanti,</l>
                    <l xml:id="d003l622" n="52">Alcyone gelidis non periisset aquis.</l>
                    <l xml:id="d003l623" n="53">Phyllida Thesides si non liquisset amantem,</l>
                    <l xml:id="d003l624" n="54">Non flesset dominam Thracia terra suam.</l>
                    <l xml:id="d003l625" n="55">Solus amor totiens Stygiis revocavit ab umbris</l>
                    <l xml:id="d003l626" n="56">Castora: fratris erat tutus amore sui.</l>
                    <l xml:id="d003l627" n="57">Ah quotiens fertur Manes adiisse profundos</l>
                    <l xml:id="d003l628" n="58">Tyndarides, quotiens ille receptus abit.</l>
                    <l xml:id="d003l629" n="59">Ibat inaccessos tenebrosa per avia Pollux</l>
                    <l xml:id="d003l630" n="60">Ipse locos, fratris dum fugit umbra sui.</l>
                    <l xml:id="d003l631" n="61">Ergo si venias, meminisse iuvabit amoris</l>
                    <l xml:id="d003l632" n="62">Et solitis olim non caruisse bonis.</l>
                    <l xml:id="d003l633" n="63">Mente valet siquis, corpus valet atque duorum</l>
                    <l xml:id="d003l634" n="64">Laetitia est tanti maxima causa boni.</l>
                    <l xml:id="d003l635" n="65">Torqueor et tanti nulla est medicina doloris,</l>
                    <l xml:id="d003l636" n="66">Quae possit lacrymas continuisse meas.</l>
                    <l xml:id="d003l637" n="67">Solus amor tamen est, qui me non liquit amantem;</l>
                    <l xml:id="d003l638" n="68">Crescit et immensis scilicet ille malis.</l>
                    <l xml:id="d003l639" n="69">Corpore frigida mors moribunda per ossa soluto</l>
                    <l xml:id="d003l640" n="70">Regnat, at in gelido pectore fervet amor.</l>
                    <l xml:id="d003l641" n="71">An deus ille etiam Manes descendit ad imos</l>
                    <l xml:id="d003l642" n="72">Regnat et in campis ferreus Elysiis?</l>
                    <l xml:id="d003l643" n="73">Certe ego me sensi totam periisse, nec ullis</l>
                    <l xml:id="d003l644" n="74">Partibus extinctae commeminisse mei.</l>
                    <l xml:id="d003l645" n="75">Atque oblita mei memini mea gaudia teque,</l>
                    <l xml:id="d003l646" n="76">Sigismunde, oculis consequor usque meis.</l>
                    <l xml:id="d003l647" n="77">Atque superba tuos video, rex maxime, vultus;</l>
                    <l xml:id="d003l648" n="78">Obicit aut sensus horrida Parca malos?</l>
                    <l xml:id="d003l649" n="79">Quod te per nostros oro miseranda labores,</l>
                    <l xml:id="d003l650" n="80">Queis nihil in toto tristius orbe fuit:</l>
                    <l xml:id="d003l651" n="81">Si tibi dulce mei quicquam fuit, aspice casus,</l>
                    <l xml:id="d003l652" n="82">Dive, meos, animi tu miseresce mei.</l>
                    <l xml:id="d003l653" n="83">Neve tuos olim mihi femina morit amores,</l>
                    <l xml:id="d003l654" n="84">Ausonis illa fuat, barbara sive fuat.</l>
                    <l xml:id="d003l655" n="85">Quaeque pie coluit te femina, sis pius illi;</l>
                    <l xml:id="d003l656" n="86">Neu capiat vultus ulla puella tuos.</l>
                    <l xml:id="d003l657" n="87">Quod si forte sciam, tum me sub tristia mittes</l>
                    <l xml:id="d003l658" n="88">Tartara, tum lacrymis gaudeat illa meis.</l>
                    <l xml:id="d003l659" n="89">Ante sepulcra veni, Pario quae marmore facta</l>
                    <l xml:id="d003l660" n="90">Celsa meum corpus protinus excipiant.</l>
                    <l xml:id="d003l661" n="91">Illic da lacrymas, illic pia lilia sparge,</l>
                    <l xml:id="d003l662" n="92">Illic purpureas ordine pone rosas.</l>
                    <l xml:id="d003l663" n="93">Hic ego, siquid habent post funera corpora sensus,</l>
                    <l xml:id="d003l664" n="94">Excipiam blandas iam dea facta preces.</l>
                    <l xml:id="d003l665" n="95">Nam dea, si me amas, et ero post funera numen,</l>
                    <l xml:id="d003l666" n="96">Damnabo et votis saecula cuncta meis.</l>
                    <l xml:id="d003l667" n="97">Tunc me Arimineis natam sub collibus orent</l>
                    <l xml:id="d003l668" n="98">Et Morini et thuris pondere dives Arabs.</l>
                    <l xml:id="d003l669" n="99">Barbara gens omnis, nos Itala terra probabit,</l>
                    <l xml:id="d003l670" n="100">Quod fuerim tanto digna puella viro.</l>
                    <l xml:id="d003l671" n="101">Sed nec lingua loqui, nec plura profarier ora</l>
                    <l xml:id="d003l672" n="102">Fessa valent: morior labor et ante diem.</l>
                    <l xml:id="d003l673" n="103">Iamque vale o nostri longum memor, ecce tenebrae</l>
                    <l xml:id="d003l674" n="104">Obnubunt miserum nocte ruente caput.</l>
                    <lb/>
                </div2>
                <div2 xml:id="003c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d003l675" n="tit.">7. Sigismundus Pandulphus Poetae sal.</p>
                    <l xml:id="d003l676" n="1">Qualis ubi Hectoreum genitor miserabile ferri</l>
                    <l xml:id="d003l677" n="2">Corpus Achilleis vidit ab ipse rotis,</l>
                    <l xml:id="d003l678" n="3">Qualis et Antilochum senior pater ille virum rex</l>
                    <l xml:id="d003l679" n="4">Conspexit Phrygio procubuisse solo,</l>
                    <l xml:id="d003l680" n="5">Qualem Calliope genitum pro montibus altis</l>
                    <l xml:id="d003l681" n="6">Euridicen fama est ingemuisse suam;</l>
                    <l xml:id="d003l682" n="7">Talis ego, vates, nostrae spes una salutis,</l>
                    <l xml:id="d003l683" n="8">Sortior aeternos tristia fata dies.</l>
                    <l xml:id="d003l684" n="9">Nam neque vita placet, neque me vixisse iuvabit,</l>
                    <l xml:id="d003l685" n="10">Si spolior tantis, docte poeta, bonis.</l>
                    <l xml:id="d003l686" n="11">Vade age, quandoquidem pelago iactamur amaro</l>
                    <l xml:id="d003l687" n="12">Velaque ceruleis sunt mea mersa vadis;</l>
                    <l xml:id="d003l688" n="13">I, propera et dominae pauca haec mandata referto,</l>
                    <l xml:id="d003l689" n="14">Si modo non omnis spiritus huius abit,</l>
                    <l xml:id="d003l690" n="15">Ne velit Italiam tanto privare decore,</l>
                    <l xml:id="d003l691" n="16">Neve velit Manes accelerare meos.</l>
                    <l xml:id="d003l692" n="17">Quod si noster amor quicquam valet, illa per huius</l>
                    <l xml:id="d003l693" n="18">Spem velit a tanto me eripuisse malo.</l>
                    <l xml:id="d003l694" n="19">Dic quoque ne dubitet luctantis vincere Parcas,</l>
                    <l xml:id="d003l695" n="20">Quae vicit cunctas sola puella deas.</l>
                    <l xml:id="d003l696" n="21">Millia tot pro se Latiae refer ordine gentis</l>
                    <l xml:id="d003l697" n="22">Aeternos orant numina magna deos;</l>
                    <l xml:id="d003l698" n="23">Confieri ut nequeat quin sit mihi salva puella,</l>
                    <l xml:id="d003l699" n="24">Quin superet magni spes bona causa boni.</l>
                    <l xml:id="d003l700" n="25">Nempe preces nautas scopulis deducere acutis</l>
                    <l xml:id="d003l701" n="26">Et possent placido vela referre mari.</l>
                    <l xml:id="d003l702" n="27">Virbius est precibus superas revocatus ad auras,</l>
                    <l xml:id="d003l703" n="28">Hippolytus Manes qui fuit ante suos.</l>
                    <l xml:id="d003l704" n="29">Ex bove facta dea est precibus, quam fleverat ipse</l>
                    <l xml:id="d003l705" n="30">Inachus, ut Nilo gaudeat illa suo.</l>
                    <l xml:id="d003l706" n="31">Illa prius montes incultaque saxa petebat</l>
                    <l xml:id="d003l707" n="32">Ibat et in saevas territa vacca feras.</l>
                    <l xml:id="d003l708" n="33">At postquam precibus didicit te magne precari</l>
                    <l xml:id="d003l709" n="34">Iupiter, Aegypti templa focosque tenet;</l>
                    <l xml:id="d003l710" n="35">Sistraque pampineis innectit mollia thyrsis</l>
                    <l xml:id="d003l711" n="36">Ducit et errantes per iuga summa choros.</l>
                    <l xml:id="d003l712" n="37">Et precibus, Polypheme, tuis Galathea nitentes</l>
                    <l xml:id="d003l713" n="38">Ceruleos frenis saepe repressit equos.</l>
                    <l xml:id="d003l714" n="39">Neptunum precibus vicit scelerosus Ulisses,</l>
                    <l xml:id="d003l715" n="40">Iunonem Aeneas, Pallada Dardanidae.</l>
                    <l xml:id="d003l716" n="41">Denique cuncta preces magnorum numina divum</l>
                    <l xml:id="d003l717" n="42">Exuperant, precibus tuta sit illa meis.</l>
                    <l xml:id="d003l718" n="43">Hanc solare precor dominaeque medere dolenti,</l>
                    <l xml:id="d003l719" n="44">Omnis ut ex illo corpore moeror eat.</l>
                    <l xml:id="d003l720" n="45">Te precor, o vates, nostrae spes plurima famae,</l>
                    <l xml:id="d003l721" n="46">Gloria qui nostri nominis unus eris,</l>
                    <l xml:id="d003l722" n="47">Ut pro me celeres curamque ad magna capessas</l>
                    <l xml:id="d003l723" n="48">Obsequia et quam mox ad sua tecta voles.</l>
                    <l xml:id="d003l724" n="49">Quod si forte facis verbisque hortare dolentem,</l>
                    <l xml:id="d003l725" n="50">Libera erit verbis forsitan illa tuis.</l>
                    <l xml:id="d003l726" n="51">Mi neque adire licet, nec tanta relinquere fas est</l>
                    <l xml:id="d003l727" n="52">Incepta ob regni sceptra tenenda mei.</l>
                    <l xml:id="d003l728" n="53">Nam mihi pulchra novo se dedere Cremma triumpho</l>
                    <l xml:id="d003l729" n="54">Cogitur et tanti frena subire iugi.</l>
                    <l xml:id="d003l730" n="55">Hactenus obsessas multis a millibus urbes</l>
                    <l xml:id="d003l731" n="56">Sit servasse satis moenia magna mihi.</l>
                    <l xml:id="d003l732" n="57">Arma simul solitumque simul perdemus amorem,</l>
                    <l xml:id="d003l733" n="58">Unaque erit bini causa puella mali.</l>
                    <l xml:id="d003l734" n="59">Quis struet hinc subitis lapidum tormenta ruinis,</l>
                    <l xml:id="d003l735" n="60">Maius opus quam quod Iupiter ipse quatit?</l>
                    <l xml:id="d003l736" n="61">Quis caelo turres subitas aequabit, ut ipse</l>
                    <l xml:id="d003l737" n="62">Miles eat celsas urbis ad usque domos?</l>
                    <l xml:id="d003l738" n="63">Nullus erit muris aries admotus iniquis,</l>
                    <l xml:id="d003l739" n="64">Vinea nec tectis machina dura foris.</l>
                    <l xml:id="d003l740" n="65">Omnia quae secum dolor improbus auferet arma,</l>
                    <l xml:id="d003l741" n="66">Tuta nec ingenio castra futura meo,</l>
                    <l xml:id="d003l742" n="67">Castra quibus tantam solis obsedimus urbem,</l>
                    <l xml:id="d003l743" n="68">Quae nunquam passa est obsidione premi.</l>
                    <l xml:id="d003l744" n="69">Usque adeo gelidis munita paludibus hostem</l>
                    <l xml:id="d003l745" n="70">Tempserat ante alias terra superba suum.</l>
                    <l xml:id="d003l746" n="71">Iam fossas haustu liquidis privavimus undis,</l>
                    <l xml:id="d003l747" n="72">Nuncia cum tanti littera missa mali est.</l>
                    <l xml:id="d003l748" n="73">Nec reor aeterno quanvis venit unda liquore,</l>
                    <l xml:id="d003l749" n="74">Pluribus ut guttis hausta sit illa tamen,</l>
                    <l xml:id="d003l750" n="75">Quam lacrymis nostri dudum violantur abortis</l>
                    <l xml:id="d003l751" n="76">Lumina, sit lacrymis humida terra meis.</l>
                    <l xml:id="d003l752" n="77">Heu genus humanum fortuna celerrima versat!</l>
                    <l xml:id="d003l753" n="78">Tam laetus fueram quam modo moestus ero.</l>
                    <l xml:id="d003l754" n="79">Frigora dura mihi nihil hic nocuere, nec anni</l>
                    <l xml:id="d003l755" n="80">Tristis hiems acti nec nocuere nives;</l>
                    <l xml:id="d003l756" n="81">Nec quos obliqua fundebat Aquarius urna</l>
                    <l xml:id="d003l757" n="82">Obstabant imbres, frigorave ulla mihi.</l>
                    <l xml:id="d003l758" n="83">Non glacies gelidis concreta paludibus usquam</l>
                    <l xml:id="d003l759" n="84">Obstabat pedibus saepe premenda meis.</l>
                    <l xml:id="d003l760" n="85">Stiria facta iubis quam mox resonabat equinis,</l>
                    <l xml:id="d003l761" n="86">Saepe gelu magni diriguere duces.</l>
                    <l xml:id="d003l762" n="87">Ast ego ut assequerer famae immortalis honorem,</l>
                    <l xml:id="d003l763" n="88">Cogebam fortes semper ad arma viros.</l>
                    <l xml:id="d003l764" n="89">Gloria magna mihi tantis est visa periclis</l>
                    <l xml:id="d003l765" n="90">Posse sequi magnum tempus in omne decus.</l>
                    <l xml:id="d003l766" n="91">Cremma quidem nunquam Venetis obsessa, nec ullis</l>
                    <l xml:id="d003l767" n="92">Gentibus, est vires visa manere meas.</l>
                    <l xml:id="d003l768" n="93">Heu vos, Euganei, quantum perdetis in una</l>
                    <l xml:id="d003l769" n="94">Isotta auxilium, si moritura iacet!</l>
                    <l xml:id="d003l770" n="95">Nanque ego si doleam, moerore affecta dolebit</l>
                    <l xml:id="d003l771" n="96">Copia cumque suo caetera turba duce.</l>
                    <l xml:id="d003l772" n="97">Quod si fata velint tanto spoliare decore</l>
                    <l xml:id="d003l773" n="98">Italiam, dominae funera acerba meae,</l>
                    <l xml:id="d003l774" n="99">Ne mihi tu verbis tantam, doctissime, cladem</l>
                    <l xml:id="d003l775" n="100">Significa, nec tu talia voce refer.</l>
                    <l xml:id="d003l776" n="101">Non oculis possem moestas spectare tabellas,</l>
                    <l xml:id="d003l777" n="102">Ne subitus damnet pectora nostra dolor.</l>
                    <l xml:id="d003l778" n="103">Atra sed obscuris mittatur epistula ceris,</l>
                    <l xml:id="d003l779" n="104">Nunciet ut luctus nigra tabella meos,</l>
                    <l xml:id="d003l780" n="105">Cursoresque citi laxis mittantur habenis,</l>
                    <l xml:id="d003l781" n="106">Ut referant fati nuncia certa mei.</l>
                    <lb/>
                </div2>
                <div2 xml:id="003c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d003l782" n="tit.">8. Divo et regi suo Sigismundo Pandulpho Mal. | Poeta scribit</p>
                    <l xml:id="d003l783" n="1">Nuncius infelix lugubri in veste profectus</l>
                    <l xml:id="d003l784" n="2">Et ferrugineis littera nigra notis,</l>
                    <l xml:id="d003l785" n="3">Signa tibi tandem tantae, rex maxime, cladis,</l>
                    <l xml:id="d003l786" n="4">Isottae et referent funera moesta tuae.</l>
                    <l xml:id="d003l787" n="5">Ne lege, cognosces letum miserabile, quanvis</l>
                    <l xml:id="d003l788" n="6">Nulla sit ante oculos littera aperta tuos.</l>
                    <l xml:id="d003l789" n="7">Te color huius enim, vel te praesaga docebit</l>
                    <l xml:id="d003l790" n="8">Mens magni semper praescia facta mali.</l>
                    <l xml:id="d003l791" n="9">Ante obitum ad dominae morientia lumina veni,</l>
                    <l xml:id="d003l792" n="10">Iussus ut a tanto principe missus eram.</l>
                    <l xml:id="d003l793" n="11">Atque ex te verbis solari ut coepimus illam,</l>
                    <l xml:id="d003l794" n="12">Visa fuit tantis esse levata malis.</l>
                    <l xml:id="d003l795" n="13">Illa nihil fatum pro se metuebat, at illam</l>
                    <l xml:id="d003l796" n="14">Quod se desereret sollicitabat amor.</l>
                    <l xml:id="d003l797" n="15">Ah quotiens lacrymas inter sulantia verba</l>
                    <l xml:id="d003l798" n="16">Fudit, ut oris erant verba relata tui!</l>
                    <l xml:id="d003l799" n="17">Illa "valet mea spes" inquit "Pandulphius heros?</l>
                    <l xml:id="d003l800" n="18">Si valet ille, salus omnis habenda mihi est.</l>
                    <l xml:id="d003l801" n="19">Non ego Persephonem timeo, non ferrea leti</l>
                    <l xml:id="d003l802" n="20">Omina, non Stygii proxima regna Ditis.</l>
                    <l xml:id="d003l803" n="21">Sospite et incolumi Sismundo nulla peribit</l>
                    <l xml:id="d003l804" n="22">Isotta: hoc salvo nempe superstes ero".</l>
                    <l xml:id="d003l805" n="23">Vix ea cum dixet pallore affecta supremo est,</l>
                    <l xml:id="d003l806" n="24">Laetior usque tamen, dum tua facta refert.</l>
                    <l xml:id="d003l807" n="25">Mox caput accubuit, nec plura profarier ora,</l>
                    <l xml:id="d003l808" n="26">Nec putuere graves reddere voce sonos.</l>
                    <l xml:id="d003l809" n="27">Hic simul ac potuit tremulis singultibus auras</l>
                    <l xml:id="d003l810" n="28">Impulit et tali voce locata palam est:</l>
                    <l xml:id="d003l811" n="29">"Auferor ad Stygios terris vix reddita Manes,</l>
                    <l xml:id="d003l812" n="30">Implorans duros numina magna deos.</l>
                    <l xml:id="d003l813" n="31">Crudeles Superi, qui nunquam parcere formae</l>
                    <l xml:id="d003l814" n="32">Scitis, io nostris parcite temporibus.</l>
                    <l xml:id="d003l815" n="33">Quod si nulla mei vos gratia tangit amoris,</l>
                    <l xml:id="d003l816" n="34">Vos Sigismundus nempe movere potest.</l>
                    <l xml:id="d003l817" n="35">Quod si vestra preces possunt pia numina nostrae</l>
                    <l xml:id="d003l818" n="36">Flectere, si non sunt diique deaeque feri,</l>
                    <l xml:id="d003l819" n="37">Illius o regis, quaeso, miserescite divi,</l>
                    <l xml:id="d003l820" n="38">Non ego iam pro me talia dona peto.</l>
                    <l xml:id="d003l821" n="39">Mi satis est miserae domino servire potenti,</l>
                    <l xml:id="d003l822" n="40">Mi satis ante suos saepius esse pedes.</l>
                    <l xml:id="d003l823" n="41">Haec ego vos, Superi, posco, date iusta petenti</l>
                    <l xml:id="d003l824" n="42">Munera: vos tanto iam date dona duci.</l>
                    <l xml:id="d003l825" n="43">Pelidae vires quondam tribuistis et arma:</l>
                    <l xml:id="d003l826" n="44">Pandulpho vitam vosne negare decet?</l>
                    <l xml:id="d003l827" n="45">Ille vel Hectoreos dignus conscendere currus,</l>
                    <l xml:id="d003l828" n="46">Ille vel Aeacidae bella referre potest.</l>
                    <l xml:id="d003l829" n="47">Nec quisquam Latio in magno, nec barbarus hostis</l>
                    <l xml:id="d003l830" n="48">Intrepidus tantum vellet adire virum.</l>
                    <l xml:id="d003l831" n="49">Nec minus Italiae decus est et gloria gentis,</l>
                    <l xml:id="d003l832" n="50">Imperat et magnae gentibus Euganiae.</l>
                    <l xml:id="d003l833" n="51">Hunc propter lacrymas extrema in morte profundo,</l>
                    <l xml:id="d003l834" n="52">Hunc propter sortem iam querar ipsa meam.</l>
                    <l xml:id="d003l835" n="53">Crudeles nimium Superi, crudelia caeli</l>
                    <l xml:id="d003l836" n="54">Numina, crudelis Parca propinqua mihi,</l>
                    <l xml:id="d003l837" n="55">Vos aquilas tristem fessas motare senectam,</l>
                    <l xml:id="d003l838" n="56">Vos sinitis cervos vivere saecla novem,</l>
                    <l xml:id="d003l839" n="57">Vos angues etiam nitida vestire iuventa</l>
                    <l xml:id="d003l840" n="58">Vultis et antiquae ponere terga cutis.</l>
                    <l xml:id="d003l841" n="59">At me, quae fueram spes una et gloria tanti</l>
                    <l xml:id="d003l842" n="60">Regis, io miseram perditis ante diem",</l>
                    <l xml:id="d003l843" n="61">Talia iactabat miserando pectore dicta,</l>
                    <l xml:id="d003l844" n="62">Quae possent saevas dicta movere tigres.</l>
                    <l xml:id="d003l845" n="63">Nec quisquam tantum se ferreus offerat illi,</l>
                    <l xml:id="d003l846" n="64">Ut ferus a lacrymis temperet ille piis.</l>
                    <l xml:id="d003l847" n="65">Usque adeo extremam quanvis venisset ad horam</l>
                    <l xml:id="d003l848" n="66">Spiritus, ambrosios reddidit ille sonos.</l>
                    <l xml:id="d003l849" n="67">Tum vero toto paulatim expalluit ore,</l>
                    <l xml:id="d003l850" n="68">Ut solet inducta candida nube dies.</l>
                    <l xml:id="d003l851" n="69">Mortua nec poterat, poterat nec viva videri,</l>
                    <l xml:id="d003l852" n="70">Qualis defecto lumine Castor erat.</l>
                    <l xml:id="d003l853" n="71">Dum vixit, quoniam semper tibi cura puellae</l>
                    <l xml:id="d003l854" n="72">Tanta fuit, quonam viveret illa loco,</l>
                    <l xml:id="d003l855" n="73">Sigismunde, velim noscas ubi mortua tandem</l>
                    <l xml:id="d003l856" n="74">Tanta iacet tumulo gloria deinde novo.</l>
                    <l xml:id="d003l857" n="75">Illa quidem templo Geniorum excelsa quiescit</l>
                    <l xml:id="d003l858" n="76">Altaque iam niveis stat dea marmoribus,</l>
                    <l xml:id="d003l859" n="77">Quam gemini insignes elephanti ad sidera tollunt,</l>
                    <l xml:id="d003l860" n="78">Aeternisque nitet marmor imaginibus.</l>
                    <l xml:id="d003l861" n="79">Aede sacra requiescit, ubi sunt pignora cari</l>
                    <l xml:id="d003l862" n="80">Corporis: ossa gemunt vir mulierque simul.</l>
                    <l xml:id="d003l863" n="81">Omnis plena via est planctu miseroque ululatu,</l>
                    <l xml:id="d003l864" n="82">Consonat et tellus marmoreumque solum.</l>
                    <l xml:id="d003l865" n="83">Femineisque fremunt ululatibus omnia circum,</l>
                    <l xml:id="d003l866" n="84">Hinc matrona senex, nupta puella gemit.</l>
                    <l xml:id="d003l867" n="85">Et volucres rostris moerentia pectora tundunt</l>
                    <l xml:id="d003l868" n="86">Et gelidis, pisces, delituistis aquis.</l>
                    <l xml:id="d003l869" n="87">Quid referam sensus animalia nacta sagaces?</l>
                    <l xml:id="d003l870" n="88">Moerorem miris dant elementa modis.</l>
                    <l xml:id="d003l871" n="89">Nanque ubi sublata est portanda ad busta puella,</l>
                    <l xml:id="d003l872" n="90">Intonat et magnus Iupiter ingemuit;</l>
                    <l xml:id="d003l873" n="91">Praecipitesque ruunt elisis nubibus imbres</l>
                    <l xml:id="d003l874" n="92">Atraque ceruleis terra repletur aquis.</l>
                    <l xml:id="d003l875" n="93">In tenebras solem afflictum cava nubila condunt</l>
                    <l xml:id="d003l876" n="94">Et niveum guttis collacrymavit ebur.</l>
                    <lb/>
                </div2>
                <div2 xml:id="003c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d003l877" n="tit.">9. Sigismundus Pandulphus Mal. Vati divo sal.</p>
                    <l xml:id="d003l878" n="1">Non haec ingenio, non haec ex carminis arte</l>
                    <l xml:id="d003l879" n="2">Fundimus: emittit tristia verba dolor.</l>
                    <l xml:id="d003l880" n="3">Qualis Peneia fertur pro coniuge Phoebus</l>
                    <l xml:id="d003l881" n="4">Discolor in solis delituisse locis,</l>
                    <l xml:id="d003l882" n="5">Qualis et amissa celsis pro montibus Orpheus</l>
                    <l xml:id="d003l883" n="6">Coniuge Tartareas fertur adisse domos;</l>
                    <l xml:id="d003l884" n="7">Talis ego longos cogor meminisse dolores,</l>
                    <l xml:id="d003l885" n="8">Anxius Isottae morte, poeta, meae.</l>
                    <l xml:id="d003l886" n="9">Non me grata dies, non me nox ulla iuvare,</l>
                    <l xml:id="d003l887" n="10">Non dextrae possunt fortia facta meae.</l>
                    <l xml:id="d003l888" n="11">Ire iuvat scopulos inter fruticosaque saxa</l>
                    <l xml:id="d003l889" n="12">Lustraque vel rapidis vix adeunda feris.</l>
                    <l xml:id="d003l890" n="13">Usque adeo dolor immensus rapit omnia secum</l>
                    <l xml:id="d003l891" n="14">Consilia atque animi mille pericla mei.</l>
                    <l xml:id="d003l892" n="15">Ipse humana libens vito vestigia, quando</l>
                    <l xml:id="d003l893" n="16">Ipse velim vitae nescius esse meae.</l>
                    <l xml:id="d003l894" n="17">Quin etiam attonitus gelidis in montibus erro,</l>
                    <l xml:id="d003l895" n="18">Cogor et incertas protinus ire vias.</l>
                    <l xml:id="d003l896" n="19">Saepe ego marmoreum dulci pietate sepulcrum,</l>
                    <l xml:id="d003l897" n="20">Saepe peto templi candida signa novi.</l>
                    <l xml:id="d003l898" n="21">Elicerem ut voces aliquas, illius ad aram</l>
                    <l xml:id="d003l899" n="22">Saepe tuli moestum corde micante pedem.</l>
                    <l xml:id="d003l900" n="23">Atque ibi eam postquam nullas audire querelas</l>
                    <l xml:id="d003l901" n="24">Sentio, in externos cogor abire locos.</l>
                    <l xml:id="d003l902" n="25">Quo dolor ipse feret veniam, dii, ducite quaeso;</l>
                    <l xml:id="d003l903" n="26">Sancte puer, vel tu, mater et alma Venus.</l>
                    <l xml:id="d003l904" n="27">Vos mihi principium tanti tribuistis amoris,</l>
                    <l xml:id="d003l905" n="28">Vos finem vestris demite numinibus.</l>
                    <l xml:id="d003l906" n="29">Ipse ego vel totum, vobis ducentibus, orbem</l>
                    <l xml:id="d003l907" n="30">Ingrediar, duras barbara regna plagas,</l>
                    <l xml:id="d003l908" n="31">Auroram et Gangem, nec non Boreamque Notumque</l>
                    <l xml:id="d003l909" n="32">Orchadas et Tylen, ultima dorsa maris.</l>
                    <l xml:id="d003l910" n="33">Nec plus telluris magnis obiisse feretur</l>
                    <l xml:id="d003l911" n="34">Ille viis, tigres lui domat aere feras,</l>
                    <l xml:id="d003l912" n="35">Effera pampineis qui corrigit ora capistris</l>
                    <l xml:id="d003l913" n="36">Bacchus, Nysaei gloria magna iugi.</l>
                    <l xml:id="d003l914" n="37">Tantus amor Manis Isottae affarier omni</l>
                    <l xml:id="d003l915" n="38">Est animo et magicis credere carminibus.</l>
                    <l xml:id="d003l916" n="39">Atque herbis lapidumve novis ego viribus utar:</l>
                    <l xml:id="d003l917" n="40">Certum est Infernas sollicitare canes.</l>
                    <l xml:id="d003l918" n="41">Meme etiam magicos cantus audire iuvabit</l>
                    <l xml:id="d003l919" n="42">Atque animam dominae saepe vocare meae.</l>
                    <l xml:id="d003l920" n="43">Audiet e tumulo mea vita emissa reposto,</l>
                    <l xml:id="d003l921" n="44">Forsitan et voces sentiet inde meas.</l>
                    <l xml:id="d003l922" n="45">Ipse Hecates veniam nocturnas solus ad aras</l>
                    <l xml:id="d003l923" n="46">Et referam sacro carmina nota solo,</l>
                    <l xml:id="d003l924" n="47">Qualis Eleusina coluit Trietherica teda</l>
                    <l xml:id="d003l925" n="48">Thyas inornatis semper operta comis.</l>
                    <l xml:id="d003l926" n="49">Haec ego iam faciam, dum me mea vita manebit,</l>
                    <l xml:id="d003l927" n="50">Inveniam Isottam forsitan ipse meam.</l>
                    <l xml:id="d003l928" n="51">Tuque age, nam vati confert sua numina Phoebus,</l>
                    <l xml:id="d003l929" n="52">Me moneas, tantis dum premor usque malis,</l>
                    <l xml:id="d003l930" n="53">Et simulacra modis iterum viventia miris</l>
                    <l xml:id="d003l931" n="54">Tangere si possint, umbrae animaeque premi.</l>
                    <l xml:id="d003l932" n="55">Saepe fui in triviis ululando et acerba fremendo,</l>
                    <l xml:id="d003l933" n="56">Dum canit effusis Thessala saga comis;</l>
                    <l xml:id="d003l934" n="57">Nullaque vox nostras sese referebat ad aures,</l>
                    <l xml:id="d003l935" n="58">Sed sensi medio desiliisse solum.</l>
                    <l xml:id="d003l936" n="59">Interea gemitu montes et saxa lacesso</l>
                    <l xml:id="d003l937" n="60">Et lacrymis late fervet harena meis.</l>
                    <l xml:id="d003l938" n="61">Et vagor ipse dolens totum peregrinus in orbem,</l>
                    <l xml:id="d003l939" n="62">Qualis vita diu Bellerophontis erat.</l>
                    <l xml:id="d003l940" n="63">Ille Iovi infelix Superisque invisus iniquis</l>
                    <l xml:id="d003l941" n="64">Errabat Lyciis tristior usque iugis,</l>
                    <l xml:id="d003l942" n="65">Ille Chimaereos primus qui vicerat ignes,</l>
                    <l xml:id="d003l943" n="66">Quem Solymi patrio pertimuere solo.</l>
                    <l xml:id="d003l944" n="67">Post tot facta tamen campis errabat apertis,</l>
                    <l xml:id="d003l945" n="68">Strinxerat atque suum mente dolente iecur.</l>
                    <l xml:id="d003l946" n="69">Sic nos qui Latias soli servavimus urbes,</l>
                    <l xml:id="d003l947" n="70">Quos propter Latii magna reperta salus,</l>
                    <l xml:id="d003l948" n="71">Usque sub extremis tristes errabimus oris</l>
                    <l xml:id="d003l949" n="72">Oceani, qua sol cernit utrumque fretum.</l>
                    <l xml:id="d003l950" n="73">Scilicet Hesperidum extremas veniemus ad oras,</l>
                    <l xml:id="d003l951" n="74">Celsus ubi caeli sidera torquet Atlas.</l>
                    <l xml:id="d003l952" n="75">Aurea mala fero vix custodita draconi</l>
                    <l xml:id="d003l953" n="76">Forte manu ramis arboris ipse legam.</l>
                    <l xml:id="d003l954" n="77">Aut ego ad Eoas veniam male sanus harenas,</l>
                    <l xml:id="d003l955" n="78">Quaeque calent Rubri littora vasta maris.</l>
                    <l xml:id="d003l956" n="79">Hinc ego purpureos referam mea vota lapillos,</l>
                    <l xml:id="d003l957" n="80">Gemmaque Gangariis sit mihi lecta vadis.</l>
                    <l xml:id="d003l958" n="81">Omnibus his herbisque aliis aperire sepulcrum</l>
                    <l xml:id="d003l959" n="82">Experiar, Manes et revocare pios.</l>
                    <l xml:id="d003l960" n="83">Nunc herbas Medea suas succosque potentes</l>
                    <l xml:id="d003l961" n="84">Det mihi, cumque illis mille venena velim.</l>
                    <l xml:id="d003l962" n="85">Paeona quin etiam plenis venerabor acerris</l>
                    <l xml:id="d003l963" n="86">Et Phoebi supplex numina magna patris,</l>
                    <l xml:id="d003l964" n="87">Quo satus Hyppolitum Stygiis revocavit ab umbris,</l>
                    <l xml:id="d003l965" n="88">Esset ut in magna Virbius Italia;</l>
                    <l xml:id="d003l966" n="89">Egeriaeque dedit lucis Latois opacis</l>
                    <l xml:id="d003l967" n="90">Hunc dea: tanta piae cura pudicitiae.</l>
                    <l xml:id="d003l968" n="91">Hei mihi cur frustra magicas accingor ad artes?</l>
                    <l xml:id="d003l969" n="92">Insanam mentem carmina nulla iuvant.</l>
                    <l xml:id="d003l970" n="93">Tunc ego mente bona fuerim, si vita puellae</l>
                    <l xml:id="d003l971" n="94">Adveniat vultus ante vocata meos.</l>
                    <l xml:id="d003l972" n="95">Et veniat cultis, ut quondam, culta capillis,</l>
                    <l xml:id="d003l973" n="96">Daedalia facta est qualis in aere manu.</l>
                    <l xml:id="d003l974" n="97">Et velit in rosea sese mihi reddere palla,</l>
                    <l xml:id="d003l975" n="98">Sive placet niveus puniceusve color.</l>
                    <l xml:id="d003l976" n="99">Nec veniat tristi, nec duro pallida vultu,</l>
                    <l xml:id="d003l977" n="100">Sed nitor ambrosiis sit maneatque genis.</l>
                    <lb/>
                </div2>
                <div2 xml:id="003c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d003l978" n="tit.">10. Sigismundo Pandulpho Mal. Poeta scribit</p>
                    <l xml:id="d003l979" n="1">Obstupui lectis, princeps animose, tabellis</l>
                    <l xml:id="d003l980" n="2">Horruimusque hirtis protinus inde comis.</l>
                    <l xml:id="d003l981" n="3">Nam quicunque dolor tuus est, hic scilicet idem</l>
                    <l xml:id="d003l982" n="4">Est meus et parili conditione premor.</l>
                    <l xml:id="d003l983" n="5">Solus enim vates, solus, Pandulphe, camenas</l>
                    <l xml:id="d003l984" n="6">Ipse colis, solus carmine digna facis,</l>
                    <l xml:id="d003l985" n="7">Bellaque perpetuum quae sint celebranda per aevum</l>
                    <l xml:id="d003l986" n="8">Et nova Maeonia bella canenda tuba.</l>
                    <l xml:id="d003l987" n="9">Iam geminae certant in te, rex optime, laurus:</l>
                    <l xml:id="d003l988" n="10">Mars favet atque meo Calliopea duci.</l>
                    <l xml:id="d003l989" n="11">Quod si non armis tantum rex inclytus esses,</l>
                    <l xml:id="d003l990" n="12">Non foret in nostro te prior eloquio.</l>
                    <l xml:id="d003l991" n="13">Mirane tu volucrum monumenta reponis amorum,</l>
                    <l xml:id="d003l992" n="14">Quae possint longa posteritate legi?</l>
                    <l xml:id="d003l993" n="15">Isottamque tuam, quanvis sit mortua, Manes</l>
                    <l xml:id="d003l994" n="16">Non capient: cunctos effugit illa rogos;</l>
                    <l xml:id="d003l995" n="17">Carminibusque tuis manet aeternumque manebit,</l>
                    <l xml:id="d003l996" n="18">Nec tu quem referas mortuus esse potest.</l>
                    <l xml:id="d003l997" n="19">Quo magis admiror quaenam sententia menti</l>
                    <l xml:id="d003l998" n="20">Fixa tuae, quonam te dolor acer agat,</l>
                    <l xml:id="d003l999" n="21">Qui cupias montes et inhospita lustra ferarum</l>
                    <l xml:id="d003l1000" n="22">Et petere undisoni littora longa maris,</l>
                    <l xml:id="d003l1001" n="23">Ireque vel totum semper peregrinus in orbem,</l>
                    <l xml:id="d003l1002" n="24">Qua tepeat Titan mersus utroque mari.</l>
                    <l xml:id="d003l1003" n="25">Omnia quae magnus dolor edere verba coegit</l>
                    <l xml:id="d003l1004" n="26">Te tamen et dominae mors inimica tuae.</l>
                    <l xml:id="d003l1005" n="27">Quin etiam rogitas, fieri si posse putemus,</l>
                    <l xml:id="d003l1006" n="28">Isottam valeas ut reperire tuam.</l>
                    <l xml:id="d003l1007" n="29">Magna quidem, princeps, sed non reticenda requiris,</l>
                    <l xml:id="d003l1008" n="30">Digna sed ingenio talia Socratico.</l>
                    <l xml:id="d003l1009" n="31">Ipse tamen referam sacri divina Platonis</l>
                    <l xml:id="d003l1010" n="32">Plurima, quae Graiis me docuere sonis.</l>
                    <l xml:id="d003l1011" n="33">Ille putat rursus mortale in corpus ituras</l>
                    <l xml:id="d003l1012" n="34">Esse animas pleno temporis orbe sui.</l>
                    <l xml:id="d003l1013" n="35">Nec minus Elysios post fata revisere campos</l>
                    <l xml:id="d003l1014" n="36">Rursus et aeterna conditione trahi.</l>
                    <l xml:id="d003l1015" n="37">Nonnullas montes incultaque saxa subire,</l>
                    <l xml:id="d003l1016" n="38">Nonnullas rapidi spumea dorsa maris.</l>
                    <l xml:id="d003l1017" n="39">Illas Tartareis penitus moerere latebris,</l>
                    <l xml:id="d003l1018" n="40">Has nemora et fontes rura beata sequi.</l>
                    <l xml:id="d003l1019" n="41">Nec non et superas iterum migrare sub auras</l>
                    <l xml:id="d003l1020" n="42">Et rursum ad sedes se revocare suas.</l>
                    <l xml:id="d003l1021" n="43">Ipse Menoetiades, magno si credis Homero,</l>
                    <l xml:id="d003l1022" n="44">Venit Achilleos mortuus ante pedes</l>
                    <l xml:id="d003l1023" n="45">Candidaque ossa sui Phthiae portaret ad urbem</l>
                    <l xml:id="d003l1024" n="46">Fidus ut Aeacides iussit et inde fugit.</l>
                    <l xml:id="d003l1025" n="47">Sic te si affari cupiat tua cara puella,</l>
                    <l xml:id="d003l1026" n="48">Forte potest vultus ante venire tuos.</l>
                    <l xml:id="d003l1027" n="49">Aeneaeque fuit simulacrum triste Creusae</l>
                    <l xml:id="d003l1028" n="50">Ante oculos, trepidas dum fugit illa manus.</l>
                    <l xml:id="d003l1029" n="51">Quare ne dubites illam tibi posse reverti</l>
                    <l xml:id="d003l1030" n="52">Et curas dulci voce levare tuas.</l>
                    <l xml:id="d003l1031" n="53">Non fuit illa tamen duro de sanguine nata:</l>
                    <l xml:id="d003l1032" n="54">Iusta parens illi, iustus et ipse pater.</l>
                    <l xml:id="d003l1033" n="55">Quae pia cum fuerit, fuerit cum iusta puella,</l>
                    <l xml:id="d003l1034" n="56">Non feret haec gemitus te renovare graves.</l>
                    <l xml:id="d003l1035" n="57">Et veniet cultos Isotta ornata capillos,</l>
                    <l xml:id="d003l1036" n="58">Qualis erat regno culta puella tuo.</l>
                    <l xml:id="d003l1037" n="59">Aut te turbatos ducet dea facta per hostes</l>
                    <l xml:id="d003l1038" n="60">Et reget ardentes fulminis instar equos,</l>
                    <l xml:id="d003l1039" n="61">Ceu Iuturna suum ducebat in agmina fratrem,</l>
                    <l xml:id="d003l1040" n="62">Ut Bellona solet ducere Martis equos.</l>
                    <l xml:id="d003l1041" n="63">Quicquid erit (neque enim Stygiis miscebitur umbris),</l>
                    <l xml:id="d003l1042" n="64">Seu dea, seu caeli spiritus almus erit,</l>
                    <l xml:id="d003l1043" n="65">Non te plorantem, non te feret illa gementem;</l>
                    <l xml:id="d003l1044" n="66">Sed veniet superis missa puella locis.</l>
                    <l xml:id="d003l1045" n="67">Non lacrymis opus est; precibus pia numina iustis</l>
                    <l xml:id="d003l1046" n="68">Prosequere et magnos munere vince deos.</l>
                    <l xml:id="d003l1047" n="69">Illam posce, libens precibus flectetur amicis:</l>
                    <l xml:id="d003l1048" n="70">Exorata dabit magna petita tibi.</l>
                    <l xml:id="d003l1049" n="71">Hinc modo tu lacrymis iam parce fidelibus, ora</l>
                    <l xml:id="d003l1050" n="72">Parce novis, princeps, dilaniare notis.</l>
                    <l xml:id="d003l1051" n="73">Sis Italum potius decus immortale virorum,</l>
                    <l xml:id="d003l1052" n="74">Qui serves magnam solus et Hesperiam.</l>
                    <l xml:id="d003l1053" n="75">Quam, nisi tu fueris, iam barbarus occupet hostis</l>
                    <l xml:id="d003l1054" n="76">Et teneat regni maxima iura tui.</l>
                    <l xml:id="d003l1055" n="77">Huc amor omnis eat, pietas huc illa recurrat:</l>
                    <l xml:id="d003l1056" n="78">Inice rex animos huc memorande tuos.</l>
                    <l xml:id="d003l1057" n="79">Quod si, dive, facis, iam iam tibi laeta puella</l>
                    <l xml:id="d003l1058" n="80">Adveniet, tardas reicietque moras.</l>
                    <l xml:id="d003l1059" n="81">Tum genus omne hominum laudes tibi dicet et astris</l>
                    <l xml:id="d003l1060" n="82">Inter opus tantum te colet usque parem.</l>
                    <l xml:id="d003l1061" n="83">Post ubi sidereos caeli conscenderis axes</l>
                    <l xml:id="d003l1062" n="84">Teque vocet lati regia magna poli,</l>
                    <l xml:id="d003l1063" n="85">Aurea nascetur toto gens altera mundo</l>
                    <l xml:id="d003l1064" n="86">Atque iterum nivei flumina lactis erunt.</l>
                    <l xml:id="d003l1065" n="87">Dumque maris rapidi tua moenia verberet unda,</l>
                    <l xml:id="d003l1066" n="88">Fluctus Arimineis dum sonet altus aquis,</l>
                    <l xml:id="d003l1067" n="89">Dum verno frondes se tempore quaeque novabunt,</l>
                    <l xml:id="d003l1068" n="90">Dum volucres nidi sede iucabit amor,</l>
                    <l xml:id="d003l1069" n="91">Dumque nives gelidas pater Apenninus habebit,</l>
                    <l xml:id="d003l1070" n="92">Caucasus impastas dum renovabit aves:</l>
                    <l xml:id="d003l1071" n="93">Regis Ariminei celeberrima fama trophaeis</l>
                    <l xml:id="d003l1072" n="94">Vivet et invicti gloria summa ducis.</l>
                    <lb/>
                    <lb/>
                    <lb/>
                </div2>
            </div1>
        </body>
    </text>
</TEI>
