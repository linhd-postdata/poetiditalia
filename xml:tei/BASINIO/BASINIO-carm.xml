<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BASINIO-carm">
                    <title>carmina varia</title>
                    <title type="short">carmina varia</title>
                    <abbr>carm.</abbr>
                    <bibl>F. Ferri, 1925</bibl>
                </title>
                <author xml:id="BASINIO" n="155.000">
                    <name>Basinio da  Parma</name>
                    <date>Tizzano 1425 - Rimini 1457</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Basinio da  Parma</persName>
                    <abbr>BASINIO</abbr>
                </author>
                <respStmt>
                    <resp>Reference basis text</resp>
                    <name>F. Ferri, 1925</name>
                </respStmt>
            </titleStmt>
            <extent>
                <measure unit="words" quantity="8079">8079</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>F. Ferri, 1925</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>4.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="various">
                <head>
                    <title>1</title>
                    <bibl source="digital">Michela Naccari</bibl>
                </head>
                <div2 xml:id="001c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. Basinii Parmensis poetae Elegia in amicam Lissam</p>
                    <l xml:id="d001l2" n="1">Lissa, veni Veneris dulci comitata favore,</l>
                    <l xml:id="d001l3" n="2">Quam mihi non dubio foedere vinxit amor.</l>
                    <l xml:id="d001l4" n="3">Non ego tam iustis iam iam queror ignibus uri,</l>
                    <l xml:id="d001l5" n="4">Hybleis flamma est dulcior illa favis;</l>
                    <l xml:id="d001l6" n="5">Nam quantum rapidae carpunt mea pectora flammae,</l>
                    <l xml:id="d001l7" n="6">Tanto habet ista animi plus tua forma mei.</l>
                    <l xml:id="d001l8" n="7">Hinc precor immitis ne sis formosa precanti,</l>
                    <l xml:id="d001l9" n="8">Neu cupido tardas adde puella moras.</l>
                    <l xml:id="d001l10" n="9">Alma Ericis regina Venus sine fine morantes</l>
                    <l xml:id="d001l11" n="10">Increpat et celeres adiuvat ipse puer.</l>
                    <l xml:id="d001l12" n="11">Iccirco geminas nato Venus addidit alas,</l>
                    <l xml:id="d001l13" n="12">Iret ut ante viros, iret ut ante deos.</l>
                    <l xml:id="d001l14" n="13">Nam domuere deos omnes hominesque ferasque</l>
                    <l xml:id="d001l15" n="14">Sed tris non poterant perdomuisse deas.</l>
                    <l xml:id="d001l16" n="15">Nam nec Palladium subiectum est pectus amori,</l>
                    <l xml:id="d001l17" n="16">Vesta nec, haud sanctis mixta Diana choris.</l>
                    <l xml:id="d001l18" n="17">Iccirco silvas colit altera, at altera bellum.</l>
                    <l xml:id="d001l19" n="18">Curat, at illa sacros sola relicta deos.</l>
                    <l xml:id="d001l20" n="19">At Latona comis insignis et inclyta Iuno</l>
                    <l xml:id="d001l21" n="20">Senserunt Veneris fortia tela faces;</l>
                    <l xml:id="d001l22" n="21">Sic et flava Ceres et magni filia Solis</l>
                    <l xml:id="d001l23" n="22">Exusta et toto pectore Pasiphae.</l>
                    <l xml:id="d001l24" n="23">Et quom somnus habet Iunonem dulcis, amore</l>
                    <l xml:id="d001l25" n="24">Iuppiter ad terras victus et ipse venit.</l>
                    <l xml:id="d001l26" n="25">Hinc Laedam gemino et gemino Nycteida partu</l>
                    <l xml:id="d001l27" n="26">Implet et Alcumenen Amphitrioniade;</l>
                    <l xml:id="d001l28" n="27">Hinc Semelen plenam dulci Cadmeida Baccho;</l>
                    <l xml:id="d001l29" n="28">Hinc Danae alato est mater Abantiadae,</l>
                    <l xml:id="d001l30" n="29">Atque aliae, quarum Graii meminere poetae</l>
                    <l xml:id="d001l31" n="30">Callimacusque bonus Meonidesque pater,</l>
                    <l xml:id="d001l32" n="31">Quorum nulla tuos tacuisset musa decores,</l>
                    <l xml:id="d001l33" n="32">Si prisco heroum tempore nata fores.</l>
                    <l xml:id="d001l34" n="33">Materies neque enim nec deesset gloria formae,</l>
                    <l xml:id="d001l35" n="34">Qualis in Andromade corporis effigies.</l>
                    <l xml:id="d001l36" n="35">Sed color est dispar: radios tu vincere solis</l>
                    <l xml:id="d001l37" n="36">Et potes Argolicas exuperare nurus.</l>
                    <l xml:id="d001l38" n="37">Neve tibi pedibus certet Thetis alba decoris,</l>
                    <l xml:id="d001l39" n="38">Sit licet argento proxima sura deae.</l>
                    <l xml:id="d001l40" n="39">Neu referam incessus Iunone et Pallade dignos,</l>
                    <l xml:id="d001l41" n="40">Aut gressus turbae, casta Diana, tuae.</l>
                    <l xml:id="d001l42" n="41">Has autem dotes, hoc corpus ut ipsa decoras!</l>
                    <l xml:id="d001l43" n="42">Naturae egregias quam bene fundis opes!</l>
                    <l xml:id="d001l44" n="43">Omnia diine locant caelesti in corpore dona,</l>
                    <l xml:id="d001l45" n="44">Eloquium mores ingeniumque tibi?</l>
                    <l xml:id="d001l46" n="45">Non tibi carminibus certaverit aemula Sapho,</l>
                    <l xml:id="d001l47" n="46">Non tibi nec docta Pallas et ipsa manu.</l>
                    <l xml:id="d001l48" n="47">Quare age quom mea lux, quom sis mea sola voluptas,</l>
                    <l xml:id="d001l49" n="48">Lissa veni et tardas tolle puella moras.</l>
                    <lb/>
                </div2>
                <div2 xml:id="001c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d001l50" n="tit.">2. Basinius in honorem gloriosae Virginis | Mariae matris Iesu omnipotentis</p>
                    <l xml:id="d001l51" n="1">Dicite virgineum, pueri, cantate pudorem,</l>
                    <l xml:id="d001l52" n="2">Dicite quo caeli cardine porta sonet.</l>
                    <l xml:id="d001l53" n="3">Pandite virgineas laudes, pia vota, puellae,</l>
                    <l xml:id="d001l54" n="4">Pandite qua pelagus, sydera, terra tremit.</l>
                    <l xml:id="d001l55" n="5">Ite, sacerdotes, puris in vestibus, altae</l>
                    <l xml:id="d001l56" n="6">Virginis et sacris templa replete sonis.</l>
                    <l xml:id="d001l57" n="7">Nec colite ambages; nunc, nunc procul omnis abesto</l>
                    <l xml:id="d001l58" n="8">Fabula, maius agit nostra carina fretum.</l>
                    <l xml:id="d001l59" n="9">Mater ades Christi, tuque o puer inclyte, salve</l>
                    <l xml:id="d001l60" n="10">Carminibusque meis accipe primitias.</l>
                    <l xml:id="d001l61" n="11">Et, Pater omnipotens, tuque, o sanctissima Virgo,</l>
                    <l xml:id="d001l62" n="12">Exaudi nostras deprecor usque preces,</l>
                    <l xml:id="d001l63" n="13">Quique tulit quondam pro me sub numine passus</l>
                    <l xml:id="d001l64" n="14">Vulnera, qui nostra Virgine natus erat.</l>
                    <l xml:id="d001l65" n="15">Suscipe, diva, preces faciasque calescere corda,</l>
                    <l xml:id="d001l66" n="16">O Virgo, nati semper amore tui.</l>
                    <l xml:id="d001l67" n="17">Et potes et debes; neque enim, mitissima Virgo,</l>
                    <l xml:id="d001l68" n="18">Esse Dei matrem te sine laude puto.</l>
                    <l xml:id="d001l69" n="19">Nunc meminisse velis lacrymarum, Diva, tuarum,</l>
                    <l xml:id="d001l70" n="20">Mersaque sit quantis nostra carina malis.</l>
                    <l xml:id="d001l71" n="21">Naufragium miserare meum: iactamur in alto</l>
                    <l xml:id="d001l72" n="22">Semper et assiduis ora vagantur aquis.</l>
                    <l xml:id="d001l73" n="23">Te Pater omnipotens claro praefecit Olympo,</l>
                    <l xml:id="d001l74" n="24">Te pietas summos fecit adire polos.</l>
                    <l xml:id="d001l75" n="25">O nato generata tuo, mirabile fatu,</l>
                    <l xml:id="d001l76" n="26">Accipe me regnis, sancta Puella, tuis.</l>
                    <l xml:id="d001l77" n="27">O possem meritas tibi nunc componere laudes,</l>
                    <l xml:id="d001l78" n="28">O quae mens sentit lingua referre queat.</l>
                    <l xml:id="d001l79" n="29">Iam mihi si faveas, non me superabit Homerus,</l>
                    <l xml:id="d001l80" n="30">Non me carminibus Graecia tota suis.</l>
                    <l xml:id="d001l81" n="31">Tunc ego non faciam versus ad inania divum</l>
                    <l xml:id="d001l82" n="32">Numina, nec nostro Phoebus in ore sonet;</l>
                    <l xml:id="d001l83" n="33">Sed tuus illa Pater cunctarum gloria rerum,</l>
                    <l xml:id="d001l84" n="34">Qui fuit e tanta Virgine natus homo,</l>
                    <l xml:id="d001l85" n="35">Qui Deus infernas rupit cum cardine portas,</l>
                    <l xml:id="d001l86" n="36">Terruit et caeci corda superba canis,</l>
                    <l xml:id="d001l87" n="37">Victor et aeternus superas mox venit ad auras,</l>
                    <l xml:id="d001l88" n="38">Duxit et emeritos in loca sancta viros.</l>
                    <l xml:id="d001l89" n="39">Hoc duce non timeam pestem, non frigora Pindi,</l>
                    <l xml:id="d001l90" n="40">Non ferrum aut ignes stultaque bella virum;</l>
                    <l xml:id="d001l91" n="41">Hoc duce non timeam populos dominosque potentes,</l>
                    <l xml:id="d001l92" n="42">Hoc duce, crede mihi, tutus et altus ero;</l>
                    <l xml:id="d001l93" n="43">Nec timeam humanae spernenda pericula vitae;</l>
                    <l xml:id="d001l94" n="44">Rege sub aeterno sospite sospes ero.</l>
                    <l xml:id="d001l95" n="45">Carmina non faciam placidos suadentia somnos,</l>
                    <l xml:id="d001l96" n="46">Nec semper gremio dulcis Homerus erit;</l>
                    <l xml:id="d001l97" n="47">Sed curem tantum claro quid agatur Olympo,</l>
                    <l xml:id="d001l98" n="48">Quid tuus in caelo filius altus agat.</l>
                    <l xml:id="d001l99" n="49">Iamque roga atque humiles longos tueare per annos,</l>
                    <l xml:id="d001l100" n="50">Mater, et o famulos aspice, diva, tuos.</l>
                    <lb/>
                </div2>
                <div2 xml:id="001c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d001l101" n="tit.">3. Basinius ad Hieronymum de Castello doctissimum</p>
                    <l xml:id="d001l102" n="1">I, Meleagre, meoque refer iam, grate, salutem</l>
                    <l xml:id="d001l103" n="2">Hieronymo, haud tanto fabula digna viro.</l>
                    <l xml:id="d001l104" n="3">I tamen, o felix! Quod te susceperit ille,</l>
                    <l xml:id="d001l105" n="4">Sis licet infelix, nempe beatus eris.</l>
                    <l xml:id="d001l106" n="5">Infelix telo periit miserandus Achilles;</l>
                    <l xml:id="d001l107" n="6">Sanctius hoc nullum Graecia nomen habet.</l>
                    <l xml:id="d001l108" n="7">Occidit infelix Teucrum fortissimus Hector;</l>
                    <l xml:id="d001l109" n="8">Hunc quoque perpetuo vivere fama facit.</l>
                    <l xml:id="d001l110" n="9">Dic referant grates vati pro laudibus ambo</l>
                    <l xml:id="d001l111" n="10">Quas subeunt magnas, dulcis Homere, tibi.</l>
                    <l xml:id="d001l112" n="11">Sic tu, magne puer, qui sis ornandus ab illo,</l>
                    <l xml:id="d001l113" n="12">Hyeronymo referas praemia mille meo.</l>
                    <l xml:id="d001l114" n="13">Quicquid et ille iubet, tota precor effice mente,</l>
                    <l xml:id="d001l115" n="14">Nec fuge divini iussa ferenda viri.</l>
                    <l xml:id="d001l116" n="15">Iusserit: absit amor, quanvis Atlanta placebit;</l>
                    <l xml:id="d001l117" n="16">Fac penitus toto pectore cedat amor.</l>
                    <l xml:id="d001l118" n="17">Duxerit in silvas: silvas, Meleagre, revise.</l>
                    <l xml:id="d001l119" n="18">Duxerit in campos: arva beata pete.</l>
                    <l xml:id="d001l120" n="19">Nec pudeat magnum pro me exorare poetam</l>
                    <l xml:id="d001l121" n="20">Ut velit; in nulla sit tibi parte pudor.</l>
                    <l xml:id="d001l122" n="21">Illius ante oculos iterum atque iterumque revolve</l>
                    <l xml:id="d001l123" n="22">Carmina; quicquid erit demat et addat eis.</l>
                    <l xml:id="d001l124" n="23">Dic quoque Hieronymo, quanvis maiora placebunt,</l>
                    <l xml:id="d001l125" n="24">Ne pudeat nostro carmine velle frui.</l>
                    <l xml:id="d001l126" n="25">Et data Virgilio venia est, qui carmina Galli</l>
                    <l xml:id="d001l127" n="26">Legerit ingenio dicta minora suo.</l>
                    <l xml:id="d001l128" n="27">Tu quoque, si fas est, illum, Meleagre, monebis</l>
                    <l xml:id="d001l129" n="28">Ut capiat magna carmina parva manu.</l>
                    <l xml:id="d001l130" n="29">Haec quoque quid valeant poteris, Meleagre, tacere,</l>
                    <l xml:id="d001l131" n="30">Sed quanvis norit carmina bina canes.</l>
                    <l xml:id="d001l132" n="31">Carmina delectant inopes sine fine poetas</l>
                    <l xml:id="d001l133" n="32">Exanguique iuvat littus arare bove.</l>
                    <l xml:id="d001l134" n="33">Caetera, si sapias, illi, Meleagre, tacebis;</l>
                    <l xml:id="d001l135" n="34">Ingenio iuvenis noverit ista suo.</l>
                    <l xml:id="d001l136" n="35">Et puer his etiam maiora canebat et illum</l>
                    <l xml:id="d001l137" n="36">Calliope Aoniis merserat ipsa vadis.</l>
                    <l xml:id="d001l138" n="37">Ad maiora venit: novit quo sydera cursu</l>
                    <l xml:id="d001l139" n="38">Obvia suppositis grandia dentur aquis</l>
                    <l xml:id="d001l140" n="39">Nec non Parasias avidique Licaonis arctos,</l>
                    <l xml:id="d001l141" n="40">Signa vel Hesperio non adeunda freto;</l>
                    <l xml:id="d001l142" n="41">Quid pater Oceanus, quid aquae genuere, quid altis</l>
                    <l xml:id="d001l143" n="42">Natura omnipotens sedibus alma fecit.</l>
                    <l xml:id="d001l144" n="43">Omnia, crede mihi, novit qui carmina nostra</l>
                    <l xml:id="d001l145" n="44">Accipit; hunc etiam nostra Thalia iuvat.</l>
                    <l xml:id="d001l146" n="45">O quotiens memini cum te, Meleagre, referrem,</l>
                    <l xml:id="d001l147" n="46">Hieronymum mota dicta probasse coma.</l>
                    <l xml:id="d001l148" n="47">Dic, si te poliat, stabit memorabilis usque</l>
                    <l xml:id="d001l149" n="48">Me penes officii gratia firma sui.</l>
                    <l xml:id="d001l150" n="49">Dic quoque si quaerat quid agam: "miserabile carmen</l>
                    <l xml:id="d001l151" n="50">Nunc parat, arsuros carmine ferre rogos,</l>
                    <l xml:id="d001l152" n="51">Nunc parat attonitam flammis incendere matrem,</l>
                    <l xml:id="d001l153" n="52">Funere quae nostri mersit acerba caput.</l>
                    <l xml:id="d001l154" n="53">Caetera quae cecinit, porto tibi morte sub ipsa:</l>
                    <l xml:id="d001l155" n="54">Quis vellet mortis facta referre suae?</l>
                    <l xml:id="d001l156" n="55">Est grave post cineres hominem quoque vivere et illum</l>
                    <l xml:id="d001l157" n="56">Vocibus assiduis colloquioque frui.</l>
                    <l xml:id="d001l158" n="57">Ante ego si morerer, timeo ne forte valerem</l>
                    <l xml:id="d001l159" n="58">Extinctus domini iussa referre mei".</l>
                    <l xml:id="d001l160" n="59">Haec ubi narraris, facito, Meleagre, salutes</l>
                    <l xml:id="d001l161" n="60">Hieronymum et tanto carmina trade viro.</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l162" n="tit.">4. Basinius ad Theodorum | graecum et quidem doctissimum</p>
                    <l xml:id="d001l163" n="1">Carmine Meonius cautum cantavit Ulissem,</l>
                    <l xml:id="d001l164" n="2">Duxit Achilleos dulcis Homerus equos,</l>
                    <l xml:id="d001l165" n="3">Duxit et Ascreus perarandas carmine glebas</l>
                    <l xml:id="d001l166" n="4">Bosque Syracusii carmina vatis erat.</l>
                    <l xml:id="d001l167" n="5">Fecit utrunque pater, Romanae gloria famae,</l>
                    <l xml:id="d001l168" n="6">Virgilius Phrygiae conditor historiae.</l>
                    <l xml:id="d001l169" n="7">Ridentes elegos cecinit puer ille Tibullus,</l>
                    <l xml:id="d001l170" n="8">Qui iuvenis campos ivit ad Elysios;</l>
                    <l xml:id="d001l171" n="9">Et simili studio citharaque Propertius usus</l>
                    <l xml:id="d001l172" n="10">Et Naso placidis ipse poeta iocis.</l>
                    <l xml:id="d001l173" n="11">Forsitan et plures quos iam mala Parca peredit,</l>
                    <l xml:id="d001l174" n="12">Livor et assiduis cura molesta malis.</l>
                    <l xml:id="d001l175" n="13">Carmina non potuit sperare Basinius ista,</l>
                    <l xml:id="d001l176" n="14">Nec puer externos tutus adire locos;</l>
                    <l xml:id="d001l177" n="15">Spes tamen una fuit sub te, Theodore, iuvari,</l>
                    <l xml:id="d001l178" n="16">Te duce Phoebea plectra ciere lyra.</l>
                    <l xml:id="d001l179" n="17">Meonides Ithacum fortemque sequatur Achillem,</l>
                    <l xml:id="d001l180" n="18">Dicat et Ascreus terra quid alma ferat.</l>
                    <l xml:id="d001l181" n="19">Musa Syracusii pecudes pastoribus addat,</l>
                    <l xml:id="d001l182" n="20">Dicat utrunque mei musa Maronis opus.</l>
                    <l xml:id="d001l183" n="21">Ridentes elegos canat et sine fine Tibullus,</l>
                    <l xml:id="d001l184" n="22">Cynthia cui placuit cantet et ille simul,</l>
                    <l xml:id="d001l185" n="23">Et cantet placidam Naso sine fine puellam,</l>
                    <l xml:id="d001l186" n="24">Et quibus ingenio fama parata suo est:</l>
                    <l xml:id="d001l187" n="25">At cantem meritas pro te, pater optime, laudes,</l>
                    <l xml:id="d001l188" n="26">Quas merito dederit gloria summa tibi.</l>
                    <l xml:id="d001l189" n="27">O pater, Aonidum lumenque decusque dearum,</l>
                    <l xml:id="d001l190" n="28">Qui revehis Latio Dorica vela mari,</l>
                    <l xml:id="d001l191" n="29">O quem Castalio revocarunt vertice Musae,</l>
                    <l xml:id="d001l192" n="30">Quem nobis caelo Iupiter ipse dedit,</l>
                    <l xml:id="d001l193" n="31">O videas animum, mentem sensusque canentis</l>
                    <l xml:id="d001l194" n="32">Exultent quali pectora nostra deo!</l>
                    <l xml:id="d001l195" n="33">Sed neque Musarum posset, Theodore, mearum</l>
                    <l xml:id="d001l196" n="34">Turba tuae laudis praemia digna loqui,</l>
                    <l xml:id="d001l197" n="35">Nam rerum causas quas tu, pater optime, nosti</l>
                    <l xml:id="d001l198" n="36">Esse reor Musae grande laboris opus.</l>
                    <l xml:id="d001l199" n="37">Nec possum versu quid agat Boreamque Notumque</l>
                    <l xml:id="d001l200" n="38">Dicere, nec fracto quo tonet igne polus.</l>
                    <l xml:id="d001l201" n="39">Quid mare sit tumidum rursusque recedat et altis</l>
                    <l xml:id="d001l202" n="40">Det strepitum ripis, cognita causa tibi,</l>
                    <l xml:id="d001l203" n="41">Cur veniant toto volitantia nubila caelo</l>
                    <l xml:id="d001l204" n="42">Ceruleasque sonans congerat imber aquas,</l>
                    <l xml:id="d001l205" n="43">Quid pater hybernos revocet citus aequore soles,</l>
                    <l xml:id="d001l206" n="44">Addat et immensas noctibus ille moras:</l>
                    <l xml:id="d001l207" n="45">Omnia nanque tuo nosti, Theodore, labore</l>
                    <l xml:id="d001l208" n="46">Et Victurini pectore numen habes.</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d001l209" n="tit.">5. Basinius repatrians per aliquot dies | reliquit haec discipulis</p>
                    <l xml:id="d001l210" n="1">Eridani nymphae, tuque o Ferraria felix,</l>
                    <l xml:id="d001l211" n="2">Tuque pater patriae, rex Leonelle, vale.</l>
                    <l xml:id="d001l212" n="3">Nunc feror ad patrios, ad te, mea Parma, penates.</l>
                    <l xml:id="d001l213" n="4">Tuque, poetarum turba verenda, vale.</l>
                    <l xml:id="d001l214" n="5">Me pater a pelago magni deducit Homeri;</l>
                    <l xml:id="d001l215" n="6">O mihi prae cunctis terra beata vale.</l>
                    <l xml:id="d001l216" n="7">Vos quoque, discipuli, parvae mea turba catervae,</l>
                    <l xml:id="d001l217" n="8">Dum moror in patria, quisque valete, precor;</l>
                    <l xml:id="d001l218" n="9">Et legite Aonias semper mea carmina musas</l>
                    <l xml:id="d001l219" n="10">Carminaque Aonia sollicitate lyra;</l>
                    <l xml:id="d001l220" n="11">Ducite Apollineas sacro modulamine nymphas,</l>
                    <l xml:id="d001l221" n="12">Ducite Apollinei numina magna chori.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d001l222" n="tit.">6. Basinius, de obitu Philippi ducis Mediolani</p>
                    <l xml:id="d001l223" n="1">Hectora si Priamus, Peleus si flevit Achillem,</l>
                    <l xml:id="d001l224" n="2">Si qua movent magnos fortia facta deos,</l>
                    <l xml:id="d001l225" n="3">Dilacera crines, divum fortissime Mavors,</l>
                    <l xml:id="d001l226" n="4">Maximus Hesperidum nanque Philippus obit.</l>
                    <l xml:id="d001l227" n="5">Occidit ille tua generatus stirpe Philippus,</l>
                    <l xml:id="d001l228" n="6">Spes Italum pariter scilicet occubuit.</l>
                    <l xml:id="d001l229" n="7">Tlepolemi fato flevit Tyrintius heros,</l>
                    <l xml:id="d001l230" n="8">Huius ademptorem Iupiter ingemuit,</l>
                    <l xml:id="d001l231" n="9">Nanque Menoetiades rigidam proiecerat hastam,</l>
                    <l xml:id="d001l232" n="10">Quem Lycii comites ingemuere ducis.</l>
                    <l xml:id="d001l233" n="11">Sed neque magnanimum flevit Sarpedona solus</l>
                    <l xml:id="d001l234" n="12">Iupiter: est illum Troia secuta virum.</l>
                    <l xml:id="d001l235" n="13">Tu quoque si qua movent mortalia facta deorum</l>
                    <l xml:id="d001l236" n="14">Numina, sanguineas, Mars fere, scinde comas,</l>
                    <l xml:id="d001l237" n="15">Diceris attonitum quanvis posuisse furorem</l>
                    <l xml:id="d001l238" n="16">Scilicet et clypeum deseruisse gravem.</l>
                    <l xml:id="d001l239" n="17">Miles, io tua spes periit. Quis crederet unquam</l>
                    <l xml:id="d001l240" n="18">Morte sua Venetos indoluisse duces?</l>
                    <l xml:id="d001l241" n="19">Et tamen Italiae partes quaecunque superno</l>
                    <l xml:id="d001l242" n="20">Quaeque alio resident ingemuere freto.</l>
                    <l xml:id="d001l243" n="21">Moereat Alphonsus, captum quem reddit amicis</l>
                    <l xml:id="d001l244" n="22">Dux Ligurum regnis: gesta canenda diu.</l>
                    <l xml:id="d001l245" n="23">Nam fera velivolum qua Genua prospicit aequor,</l>
                    <l xml:id="d001l246" n="24">Duxit Aragoneos victor in arma viros.</l>
                    <l xml:id="d001l247" n="25">Omnis in Oceani pelago gens clara videri</l>
                    <l xml:id="d001l248" n="26">Capta vehi et tutos linquere nolle locos.</l>
                    <l xml:id="d001l249" n="27">Et stupefactae ibant gelidis Nereides undis,</l>
                    <l xml:id="d001l250" n="28">Flavaque Cymothoe glaucaque Cymodoce</l>
                    <l xml:id="d001l251" n="29">&lt;Dotoque Protoque P heru usaque Dynameneque&gt;</l>
                    <l xml:id="d001l252" n="30">Aptaque ceruleis candida Doris aquis.</l>
                    <l xml:id="d001l253" n="31">Ipse etiam liquidis timuit Neptunnus in undis,</l>
                    <l xml:id="d001l254" n="32">Ne foret anguigeri praeda superba ducis.</l>
                    <l xml:id="d001l255" n="33">Et regem infernum fixit puer Amphitrionis,</l>
                    <l xml:id="d001l256" n="34">Mortua dum Pylia corpora captat humo,</l>
                    <l xml:id="d001l257" n="35">Iunonemque ferox, quanvis foret illa noverca,</l>
                    <l xml:id="d001l258" n="36">Pulsavit magni filius ille Iovis.</l>
                    <l xml:id="d001l259" n="37">Sic timuit, quanvis liquidis regnaret in undis,</l>
                    <l xml:id="d001l260" n="38">Neptunnus tantum, corde tremente, virum.</l>
                    <l xml:id="d001l261" n="39">Victor ubi in patriam reges advexerat urbem,</l>
                    <l xml:id="d001l262" n="40">O pietas musis non adeunda meis!</l>
                    <l xml:id="d001l263" n="41">Reddidit incolumes fulvo donavit et auro,</l>
                    <l xml:id="d001l264" n="42">Quod non fecisset forsitan ipse Ligus.</l>
                    <l xml:id="d001l265" n="43">Reddidit et patrios permisit adusque penates</l>
                    <l xml:id="d001l266" n="44">Alphonsum, regnis restituitque suis.</l>
                    <l xml:id="d001l267" n="45">Haec quota pars magni laudum fuit una Philippi</l>
                    <l xml:id="d001l268" n="46">Famaque iam factis vilior ipsa suis.</l>
                    <l xml:id="d001l269" n="47">Solus in excelso sese assimulabat Olympo,</l>
                    <l xml:id="d001l270" n="48">Natura aeterno par fuit ille Iovi.</l>
                    <l xml:id="d001l271" n="49">Spes Italum miseranda iacet, moriente Philippo,</l>
                    <l xml:id="d001l272" n="50">Non aliter quam si Iupiter ipse cadat.</l>
                    <lb/>
                </div2>
                <div2 xml:id="001c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d001l273" n="tit.">7. Basinius ad divum Leonellum Estensem</p>
                    <l xml:id="d001l274" n="1">Iam tua, magnanimum princeps Leonelle virorum,</l>
                    <l xml:id="d001l275" n="2">Carmine si detur mille trophaea cano</l>
                    <l xml:id="d001l276" n="3">Atqne ea quo possim meditando efferre sub auras</l>
                    <l xml:id="d001l277" n="4">Aptius ingenio molior ista meo.</l>
                    <l xml:id="d001l278" n="5">Non ego Castaliis venio demersus ah undis,</l>
                    <l xml:id="d001l279" n="6">Sed Victurini pectore plenus eo.</l>
                    <l xml:id="d001l280" n="7">Forsitan et poscas quid non Mavortia cantem</l>
                    <l xml:id="d001l281" n="8">Praelia, magnanimos cur taceamus equos.</l>
                    <l xml:id="d001l282" n="9">Nondum tanta fides animo, fiducia nondum</l>
                    <l xml:id="d001l283" n="10">Tanta subit; nondum mens mea bella capit.</l>
                    <l xml:id="d001l284" n="11">Ergo si nedum fuerim in illis,</l>
                    <l xml:id="d001l285" n="12">Ingenio iuvenis consequar apta meo.</l>
                    <l xml:id="d001l286" n="13">Si te delectant silvae saltusque ferarum,</l>
                    <l xml:id="d001l287" n="14">Invenies toto carmine lustra meo.</l>
                    <l xml:id="d001l288" n="15">Nec tu divinum, quanvis sit rarus, honorem</l>
                    <l xml:id="d001l289" n="16">Despice: perpetuo carmine fama viget.</l>
                    <l xml:id="d001l290" n="17">Sit licet invictus Martisque ferocior armis</l>
                    <l xml:id="d001l291" n="18">Hector: Homerus abest: nullus et Hector erit.</l>
                    <l xml:id="d001l292" n="19">Vivit in aeternos Anchisae filius annos.</l>
                    <l xml:id="d001l293" n="20">En quantum magni musa Maronis habet!</l>
                    <l xml:id="d001l294" n="21">Carmine Penelopes castum narravit amorem</l>
                    <l xml:id="d001l295" n="22">Meonides, cari quantus Ulissis amor,</l>
                    <l xml:id="d001l296" n="23">Iratumque gravi cantu monstravit Achillem,</l>
                    <l xml:id="d001l297" n="24">Terribilem Atridae terribilemque suis.</l>
                    <l xml:id="d001l298" n="25">Carminibus Phaeton caeli deductus ad axem,</l>
                    <l xml:id="d001l299" n="26">Pocula Circei carmine fontis habes.</l>
                    <l xml:id="d001l300" n="27">Omnia carminibus prisci cecinisse feruntur.</l>
                    <l xml:id="d001l301" n="28">Quid moror ulterius? Prisca referre soles.</l>
                    <l xml:id="d001l302" n="29">Carmine fama tui nostro tolletur ad astra,</l>
                    <l xml:id="d001l303" n="30">Si quis honos musis, vir memorande, meis.</l>
                    <l xml:id="d001l304" n="31">Ecquid in hac agimus, princeps memorande, iuventa?</l>
                    <l xml:id="d001l305" n="32">Maius opus quam quod fama superstes eat?</l>
                    <l xml:id="d001l306" n="33">Gloria delectat superos, sic credimus, omnes,</l>
                    <l xml:id="d001l307" n="34">Extollit cunctos fama benigna viros.</l>
                    <l xml:id="d001l308" n="35">Et quicunque favet vivit, mihi crede, poetis;</l>
                    <l xml:id="d001l309" n="36">Augustusque tuo nomen in ore volat.</l>
                    <l xml:id="d001l310" n="37">Tu quoque qui Latio similis virtute fuisti,</l>
                    <l xml:id="d001l311" n="38">Talia qui Latio foedera pacis amas,</l>
                    <l xml:id="d001l312" n="39">Debueras fessos etiam iuvisse poetas.</l>
                    <l xml:id="d001l313" n="40">Aspice quo iaceat fessa Thalia loco.</l>
                    <l xml:id="d001l314" n="41">Et pietas tua magna fuit, tua maxima virtus</l>
                    <l xml:id="d001l315" n="42">Magna per ora virum dulcis ubique volat.</l>
                    <l xml:id="d001l316" n="43">Praetereo studiis tua nunc Ferraria quantis</l>
                    <l xml:id="d001l317" n="44">Gaudeat et quanto murmure plena sonet;</l>
                    <l xml:id="d001l318" n="45">Adde etiam imperio quae se tibi sponte dederunt</l>
                    <l xml:id="d001l319" n="46">Oppida; quos tribuit Tuscia magna viros.</l>
                    <l xml:id="d001l320" n="47">Non ego mille tui memoro castella vel urbes:</l>
                    <l xml:id="d001l321" n="48">Spectat utrunque tibi subdita terra fretum.</l>
                    <l xml:id="d001l322" n="49">Quin age musarum iam nunc miserere tuarum;</l>
                    <l xml:id="d001l323" n="50">Solus es Aonia quem sequar ipse lyra.</l>
                    <l xml:id="d001l324" n="51">Felices Musae tamen et felicia Pindi</l>
                    <l xml:id="d001l325" n="52">Numina, quae tanti principis acta canent.</l>
                    <l xml:id="d001l326" n="53">Et felix ego sum, si quid mea Musa valebit.</l>
                    <l xml:id="d001l327" n="54">Iam furor in toto pectore corda quatit.</l>
                    <l xml:id="d001l328" n="55">Sed nunc ingenii quoniam mihi viribus usus,</l>
                    <l xml:id="d001l329" n="56">Prosequar aurifugae vela referre rati.</l>
                    <l xml:id="d001l330" n="57">Nunc ades et fluctus doceas me erumpere vastos,</l>
                    <l xml:id="d001l331" n="58">Optima iustorum spesque salusque virum.</l>
                    <l xml:id="d001l332" n="59">Iamque fave, ut cunctos vigeat tua fama per annos</l>
                    <l xml:id="d001l333" n="60">Et mihi sit semper nomen in ore tuum.</l>
                    <lb/>
                </div2>
                <div2 xml:id="001c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d001l334" n="tit.">8. Basinius Parmensis ad Pisanum | pictorem ingeniosum et optimum</p>
                    <l xml:id="d001l335" n="1">Qui facis ingenuas rerum, Pisane, figuras,</l>
                    <l xml:id="d001l336" n="2">Qui facis aeternos vivere posse viros,</l>
                    <l xml:id="d001l337" n="3">Optime pictorum, qui sunt, quicunque fuerunt,</l>
                    <l xml:id="d001l338" n="4">Quique etiam magnae gloria laudis erunt,</l>
                    <l xml:id="d001l339" n="5">Ingenio faciente tuo qui principis ora</l>
                    <l xml:id="d001l340" n="6">Fingis, io vultus quam, Leonelle, tuos!</l>
                    <l xml:id="d001l341" n="7">Et ducis anguigeri felicia tempora pulchris</l>
                    <l xml:id="d001l342" n="8">Auribus, aeternum tempus in omne caput;</l>
                    <l xml:id="d001l343" n="9">Me quoque, si fas est, inter divina memento</l>
                    <l xml:id="d001l344" n="10">Munera tam facili fingere velle manu,</l>
                    <l xml:id="d001l345" n="11">Ut puer aeterna caelatus imagine vivam;</l>
                    <l xml:id="d001l346" n="12">Perpetuusque tua laude superstes ero.</l>
                    <l xml:id="d001l347" n="13">Parcite, Pierides, quae sunt audita referre:</l>
                    <l xml:id="d001l348" n="14">Est aliud veros cernere posse viros.</l>
                    <l xml:id="d001l349" n="15">Tu facis heroas divinae munera famae,</l>
                    <l xml:id="d001l350" n="16">Tu facis aeternum nomen habere duces.</l>
                    <l xml:id="d001l351" n="17">Mantua dum maneat, dum sit Gonzagia proles,</l>
                    <l xml:id="d001l352" n="18">Karole, Pisani munere notus eris.</l>
                    <l xml:id="d001l353" n="19">Tu quoque perpetua vives, Sismunde, figura;</l>
                    <l xml:id="d001l354" n="20">Martius atque tua stat Picininus ope.</l>
                    <l xml:id="d001l355" n="21">Necnon Sfortiadem saevis monstravit in armis</l>
                    <l xml:id="d001l356" n="22">Ut premit armatos, Marte tonante, viros.</l>
                    <l xml:id="d001l357" n="23">Praeterea et multi, quos non numerare necesse est:</l>
                    <l xml:id="d001l358" n="24">Enumera paleas, Gargare flave, tuas.</l>
                    <l xml:id="d001l359" n="25">Adde etiam vates, nostro qui tempore ducunt</l>
                    <l xml:id="d001l360" n="26">Saecula, quos vivos mira tabella facit.</l>
                    <l xml:id="d001l361" n="27">Guarini effigies, necnon Aurispa manebit,</l>
                    <l xml:id="d001l362" n="28">Hieronymusque tuo munere notus erit;</l>
                    <l xml:id="d001l363" n="29">Bellotusque puer, sed non puerilibus usus</l>
                    <l xml:id="d001l364" n="30">Artibus, ingenio notus et ipse tuo.</l>
                    <l xml:id="d001l365" n="31">Tuscanellae etiam facies laetissima clari</l>
                    <l xml:id="d001l366" n="32">Nominis egregiis fulget imaginibus.</l>
                    <l xml:id="d001l367" n="33">Teleboum cunctos belli Porcelius annos</l>
                    <l xml:id="d001l368" n="34">Scriptor threiciis cantat arundinibus.</l>
                    <l xml:id="d001l369" n="35">Victorine pater, Romanae gloria linguae,</l>
                    <l xml:id="d001l370" n="36">Pisani ingenio tu quoque vivus eris.</l>
                    <l xml:id="d001l371" n="37">Idem habitus, eadem ora viro: tumque ille severam</l>
                    <l xml:id="d001l372" n="38">Caesariem et canam moverat arte comam;</l>
                    <l xml:id="d001l373" n="39">Et gravitas eadem vultus, caput illud; et illum</l>
                    <l xml:id="d001l374" n="40">Ore suo credas mittere posse sonum.</l>
                    <l xml:id="d001l375" n="41">Et me, discipulus fueram qui illius, imago</l>
                    <l xml:id="d001l376" n="42">Terruit audaces admonuitque animos;</l>
                    <l xml:id="d001l377" n="43">Et stupui demens, et te quoque vivere, magne</l>
                    <l xml:id="d001l378" n="44">Victorine, putans, gaudia magna tuli;</l>
                    <l xml:id="d001l379" n="45">Et legi ingenuis caelatum epigramma tabellis,</l>
                    <l xml:id="d001l380" n="46">Dignaque tam prisco carmina culta viro:</l>
                    <l xml:id="d001l381" n="47">"Istum non auri domuit scelerata cupido,</l>
                    <l xml:id="d001l382" n="48">Non metus, aut animi cura nefanda dolus.</l>
                    <l xml:id="d001l383" n="49">Mille viros docuit sacras tractare camenas.</l>
                    <l xml:id="d001l384" n="50">En alius Socrates! solus et iste fuit".</l>
                    <l xml:id="d001l385" n="51">Caetera caelantur varia, Pisane, figura;</l>
                    <l xml:id="d001l386" n="52">Terra feras, caelum sydera clara tenet.</l>
                    <l xml:id="d001l387" n="53">Vidi ego delphines veras dare terga per undas,</l>
                    <l xml:id="d001l388" n="54">Qualis Arionios dux erat ante sonos,</l>
                    <l xml:id="d001l389" n="55">Vidi etiam silvas, cauro spirante, moveri</l>
                    <l xml:id="d001l390" n="56">Et volucres caeli carpere posse vias.</l>
                    <l xml:id="d001l391" n="57">Vidi aquilam timidum leporem capere unguibus uncis</l>
                    <l xml:id="d001l392" n="58">Et miseram pedibus corripuisse gruem.</l>
                    <l xml:id="d001l393" n="59">Atque canes stupui saltus lustrare ferarum,</l>
                    <l xml:id="d001l394" n="60">Oenidae qualis turba superba fuit,</l>
                    <l xml:id="d001l395" n="61">Aut quibus Ogygiae fleverunt moenia Thebae,</l>
                    <l xml:id="d001l396" n="62">Cum dominum celeres diripuere canes.</l>
                    <l xml:id="d001l397" n="63">Et stupui trepidos glomerare per avia cervos</l>
                    <l xml:id="d001l398" n="64">Pulveris obscuros alta per astra globos.</l>
                    <l xml:id="d001l399" n="65">Informes videas ululare in montibus ursos,</l>
                    <l xml:id="d001l400" n="66">Quem tigris misit, quemque leaena sonum;</l>
                    <l xml:id="d001l401" n="67">Cum suibus diris fulvos certare leones,</l>
                    <l xml:id="d001l402" n="68">Ut credas veras ducere bella feras.</l>
                    <l xml:id="d001l403" n="69">Quin etiam teneras fingis, Pisane, puellas</l>
                    <l xml:id="d001l404" n="70">Et niveam faciem purpureamque manum.</l>
                    <l xml:id="d001l405" n="71">Et simulas pulchros gemmis duo sydera ocellos;</l>
                    <l xml:id="d001l406" n="72">Et delinitos cogis amare procos.</l>
                    <l xml:id="d001l407" n="73">Quid si fecisses nivea mihi Cyrida forma,</l>
                    <l xml:id="d001l408" n="74">Qualia dona tibi, vir venerande, darem?</l>
                    <l xml:id="d001l409" n="75">Quin cuperem positis nostrum Meleagron habenis</l>
                    <l xml:id="d001l410" n="76">Linquere venatus ipse poeta meos.</l>
                    <l xml:id="d001l411" n="77">Te canerem solum, solus tibi carmina soli</l>
                    <l xml:id="d001l412" n="78">Inciperem placida posse ciere lyra.</l>
                    <lb/>
                </div2>
                <div2 xml:id="001c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d001l413" n="tit.">9. Sigismundi Pandulphi Malatestae | in Meliaducem Estensem epigramma</p>
                    <l xml:id="d001l414" n="1">Ite, pii versus, et inania verba supremo</l>
                    <l xml:id="d001l415" n="2">Ferte, precor, cineri, nomine missa meo.</l>
                    <l xml:id="d001l416" n="3">Siccine Arimineam rediisti optatus ad urbem,</l>
                    <l xml:id="d001l417" n="4">Melliadux, animo luctus acerbe meo?</l>
                    <l xml:id="d001l418" n="5">Hine tui reditus? Sismundique addita dextrae</l>
                    <l xml:id="d001l419" n="6">Dextera cumque pio foedere iuncta fides?</l>
                    <l xml:id="d001l420" n="7">At quoniam te fata vetant superesse caduco</l>
                    <l xml:id="d001l421" n="8">Corpore, restabit munere fama meo.</l>
                    <l xml:id="d001l422" n="9">Corpora labuntur gelido mortalia leto,</l>
                    <l xml:id="d001l423" n="10">Carmina per nullos sunt obitura dies.</l>
                    <l xml:id="d001l424" n="11">Haec tua, siquid habent animi post funera sensus,</l>
                    <l xml:id="d001l425" n="12">Ossa petant tumulo deveneranda sacro.</l>
                    <lb/>
                </div2>
                <div2 xml:id="001c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d001l426" n="tit.">10. Epitaphium d. Iusti de Valmontone | utriusque iuris doctoris per Basinium poetam Mantuanum</p>
                    <l xml:id="d001l427" n="1">Iuste poeta iaces, sed non tua fama iacebit;</l>
                    <l xml:id="d001l428" n="2">Sis licet extinctus, nomine vivus eris.</l>
                    <l xml:id="d001l429" n="3">Corpora labuntur gelido mortalia fato,</l>
                    <l xml:id="d001l430" n="4">Carmina per nullos sunt obitura dies.</l>
                    <l xml:id="d001l431" n="5">Dum Gismundus erit, dum sit Malatesta propago</l>
                    <l xml:id="d001l432" n="6">Dicentur laudes legis amore tuae.</l>
                    <lb/>
                </div2>
                <div2 xml:id="001c011" type="carmen" met="E">
                    <head>
                        <abbr>11</abbr>
                    </head>
                    <p xml:id="d001l433" n="tit.">11. Basinii Parmensis in Balzaninum canem epigramma</p>
                    <l xml:id="d001l434" n="1">Balzaninus eram rapidarum summa ferarum</l>
                    <l xml:id="d001l435" n="2">Pernities, domini gloria magna mei.</l>
                    <l xml:id="d001l436" n="3">Petrus herus fuerat Gennarius optimus ille,</l>
                    <l xml:id="d001l437" n="4">Quem Sigismundi Caesaris auget honor.</l>
                    <l xml:id="d001l438" n="5">Alitibus similis pernicibus omnia quondam,</l>
                    <l xml:id="d001l439" n="6">Nunc miser aeterna lumina nocte tegor.</l>
                    <l xml:id="d001l440" n="7">Nec canis, aethereo statuit quem Liber Olympo,</l>
                    <l xml:id="d001l441" n="8">Quo duce ad Iccarium filia funus iit,</l>
                    <l xml:id="d001l442" n="9">Nec quisquam Hyppoliti vicit me e gente superba,</l>
                    <l xml:id="d001l443" n="10">Nec Cephali aut dominum qui rapuere suum.</l>
                    <lb/>
                </div2>
                <div2 xml:id="001c012" type="carmen" met="H">
                    <head>
                        <abbr>12</abbr>
                    </head>
                    <p xml:id="d001l444" n="tit.">12. Basinius Parmensis | hunc versum sibi epitaphium moriens indidit</p>
                    <l xml:id="d001l445" n="1">Parma mihi patria est: sunt sydera carmen et arma.</l>
                    <lb/>
                </div2>
                <div2 xml:id="001c013" type="carmen" met="E">
                    <head>
                        <abbr>13</abbr>
                    </head>
                    <p xml:id="d001l446" n="tit.">13. Versus Basinii Parmensis in salutationem marchionis | Estensis Leonelli per musas in aedibus Iohannis Romei</p>
                    <l xml:id="d001l447" n="1">Salve summe ducum Caesar Leonelle: triumphos</l>
                    <l xml:id="d001l448" n="2">Iustitia et virtus dat tibi magna novos.</l>
                    <l xml:id="d001l449" n="3">Salve iterum, princeps Italarum gloria rerum,</l>
                    <l xml:id="d001l450" n="4">Sis bonus o patriae, rex Leonelle, tuae.</l>
                    <l xml:id="d001l451" n="5">Italiae decus atque aevi spes maxima nostri,</l>
                    <l xml:id="d001l452" n="6">Dii tibi Nestoreos dent, Leonelle, dies.</l>
                    <l xml:id="d001l453" n="7">Pro meritis, Leonelle, tuis tibi magna canemus</l>
                    <l xml:id="d001l454" n="8">Carmina, Apollineae digna favore lyrae.</l>
                    <l xml:id="d001l455" n="9">Te Pater omnipotens Italo praefecit honori,</l>
                    <l xml:id="d001l456" n="10">Qui praestas priscos vi, Leonelle, viros.</l>
                    <l xml:id="d001l457" n="11">Te, Leonelle, canent musae clarique poetae,</l>
                    <l xml:id="d001l458" n="12">Atque tuas laudes alter Homerus aget.</l>
                    <lb/>
                </div2>
                <div2 xml:id="001c014" type="carmen" met="E">
                    <head>
                        <abbr>14</abbr>
                    </head>
                    <p xml:id="d001l459" n="tit.">14. Basinii Poetae ad Veggium virum cl. epigramma</p>
                    <l xml:id="d001l460" n="1">Astianata tuum vidi, doctissime Veggi,</l>
                    <l xml:id="d001l461" n="2">Dulcius in toto quo nihil orbe fuit.</l>
                    <l xml:id="d001l462" n="3">Ille mihi gemitusque graves lacrymasque tepentis</l>
                    <l xml:id="d001l463" n="4">Pectore, dum legimus, luminibusque quatit,</l>
                    <l xml:id="d001l464" n="5">Pronus ut e turri miserabile corpus in auras</l>
                    <l xml:id="d001l465" n="6">Miserit indignas respueritque manus;</l>
                    <l xml:id="d001l466" n="7">Mater ut infelix captam clamoribus urbem</l>
                    <l xml:id="d001l467" n="8">Implerit flavas dilacerata comas.</l>
                    <l xml:id="d001l468" n="9">Quaeque prius fratres carumque animosa parentem</l>
                    <l xml:id="d001l469" n="10">Flebat et extinctam sola relicta domum,</l>
                    <l xml:id="d001l470" n="11">Quae prius Hectoreos tantum curabat amores,</l>
                    <l xml:id="d001l471" n="12">Dum ferus Argolicas praecipitabat opes,</l>
                    <l xml:id="d001l472" n="13">Cui "mihi" dicebat "coniunx carissime, certe</l>
                    <l xml:id="d001l473" n="14">Tu genitor, tu vir, tu mihi frater eris",</l>
                    <l xml:id="d001l474" n="15">Nunc fleat elapsi solum miserabile nati</l>
                    <l xml:id="d001l475" n="16">Funus et in duro corpora fracta solo.</l>
                    <l xml:id="d001l476" n="17">Hectoridae pueri cecinisti funera, vates,</l>
                    <l xml:id="d001l477" n="18">Nec minus Esonidem Graiugenasque duces.</l>
                    <l xml:id="d001l478" n="19">Ast ego poene puer cecini, qui matris ob iram</l>
                    <l xml:id="d001l479" n="20">Venit ad infernas igne perustus aquas.</l>
                    <l xml:id="d001l480" n="21">Nunc ego Priamidae pueri crudele sepulchrum</l>
                    <l xml:id="d001l481" n="22">Et refero crudi barbara facta ducis.</l>
                    <l xml:id="d001l482" n="23">Oenidemque tibi, primis quem lusimus annis,</l>
                    <l xml:id="d001l483" n="24">Mittimus, emenda quae pia dona, rogo.</l>
                    <lb/>
                </div2>
                <div2 xml:id="001c015" type="carmen" met="H">
                    <head>
                        <abbr>15</abbr>
                    </head>
                    <p xml:id="d001l484" n="tit.">15. Basinii Parmensis in Valturium epigramma</p>
                    <l xml:id="d001l485" n="1">Bella gerenda ducem deceant quae quemque, priorum</l>
                    <l xml:id="d001l486" n="2">Exemplo, at mira docuit Valturius arte,</l>
                    <l xml:id="d001l487" n="3">Ingenium natura capax rationis acutae</l>
                    <l xml:id="d001l488" n="4">Cui dedit. Ille situ squalentia nomina telis</l>
                    <l xml:id="d001l489" n="5">Omnibus et fluxis signata vocabula rebus</l>
                    <l xml:id="d001l490" n="6">Restituit legemque dedit, qua nasse liceret</l>
                    <l xml:id="d001l491" n="7">Virtutesque animosque virum sumendaque pugnae</l>
                    <l xml:id="d001l492" n="8">Consilia et dignos antiquis laudibus astus.</l>
                    <l xml:id="d001l493" n="9">Nec quisquam post cuncta palo vestigia versi</l>
                    <l xml:id="d001l494" n="10">Solis ad hanc victor potuit concurrere metam.</l>
                    <lb/>
                </div2>
                <div2 xml:id="001c016" type="carmen" met="H">
                    <head>
                        <abbr>16</abbr>
                    </head>
                    <p xml:id="d001l495" n="tit.">16. Basinii Parmensis epistola | ad divum Leonellum Estensem</p>
                    <l xml:id="d001l496" n="1">Primus Apollineas pro te, Leonelle, camenas</l>
                    <l xml:id="d001l497" n="2">Aonas ad fontes Parnasia ductus ad antra,</l>
                    <l xml:id="d001l498" n="3">Aggrediar cunctosque canam tua facta per annos.</l>
                    <l xml:id="d001l499" n="4">Me superent quicunque ferant ea, laude minores,</l>
                    <l xml:id="d001l500" n="5">Atque velim magno vix concedatur Homero.</l>
                    <l xml:id="d001l501" n="6">Te neque Musarum quisquam praestantius artes</l>
                    <l xml:id="d001l502" n="7">Novit et in melius tam multis rettulit annis.</l>
                    <l xml:id="d001l503" n="8">Nanque ego praetereo tabularum, signa tuarum,</l>
                    <l xml:id="d001l504" n="9">Aonidum decus; ut plena stet imagine miris</l>
                    <l xml:id="d001l505" n="10">Picta tabella modis, viva est qua candida Clio,</l>
                    <l xml:id="d001l506" n="11">Clio Pieridum laetissima, qualis ab imi</l>
                    <l xml:id="d001l507" n="12">Lucifer Oceani sacra iubar extulit unda.</l>
                    <l xml:id="d001l508" n="13">Nos vero multum, rarissima turba, poetae</l>
                    <l xml:id="d001l509" n="14">Debemus, Leonelle, tibi, qui talia magnis</l>
                    <l xml:id="d001l510" n="15">Numinibus nostroque velis dare munera Phoebo;</l>
                    <l xml:id="d001l511" n="16">Atque ego praecipue cuius, pater optime, versus</l>
                    <l xml:id="d001l512" n="17">Et legis et caros dignaris honore libellos.</l>
                    <l xml:id="d001l513" n="18">Tu, Meleagre, novas inter cludere figuras,</l>
                    <l xml:id="d001l514" n="19">Felix laude tui lectoris: maximus inter</l>
                    <l xml:id="d001l515" n="20">Ille pater pictas referet tua carmina Musas.</l>
                    <l xml:id="d001l516" n="21">Quare ego me primum iuvenili carmine damno</l>
                    <l xml:id="d001l517" n="22">Viribus invigilare meis pro te, optime, pro te.</l>
                    <l xml:id="d001l518" n="23">Postremus primusque labor meus omnis ab uno</l>
                    <l xml:id="d001l519" n="24">Omnia principio meditabitur. O, mihi quondam</l>
                    <l xml:id="d001l520" n="25">Si qua animos subit ulla meos, vir maxime, virtus,</l>
                    <l xml:id="d001l521" n="26">Quae tibi quaeve tuae referam pater inclyte, famae?</l>
                    <l xml:id="d001l522" n="27">In te sola salus Italae virtutis et ingens</l>
                    <l xml:id="d001l523" n="28">Pignus, et augustae dona immortalia pacis,</l>
                    <l xml:id="d001l524" n="29">Qua populos pietate regis tranquillus et ampli</l>
                    <l xml:id="d001l525" n="30">Regna paterna soli, qua labitur Eridanaeum</l>
                    <l xml:id="d001l526" n="31">Flumen et aequoreis inmurmurat altius undis</l>
                    <l xml:id="d001l527" n="32">Adria, finitimo qua cernitur Appennino.</l>
                    <l xml:id="d001l528" n="33">Omnia sunt vulgo subita concussa ruina;</l>
                    <l xml:id="d001l529" n="34">Undique bella sonant: praeter tua regna, labascunt</l>
                    <l xml:id="d001l530" n="35">Omnia; bella Ligus timet; hinc Venetusque fatigat</l>
                    <l xml:id="d001l531" n="36">Pronus et adversis impingens agmina terris;</l>
                    <l xml:id="d001l532" n="37">Hinc tuus ille socer patriis excitus ab oris</l>
                    <l xml:id="d001l533" n="38">Vectus adest murosque viris obsedit Ethruscos,</l>
                    <l xml:id="d001l534" n="39">Rex armis populisque potens, cui maxima septem</l>
                    <l xml:id="d001l535" n="40">Regna ferunt animos Fesulanaque moenia tentant.</l>
                    <l xml:id="d001l536" n="41">Impia Tisiphone vocat atra ad bella sorores,</l>
                    <l xml:id="d001l537" n="42">Sanguineam ante ferens, visu miserabile, caedem</l>
                    <l xml:id="d001l538" n="43">Insultatque malis et sese non tenet ulla</l>
                    <l xml:id="d001l539" n="44">In facinus scelerum facies, furor omnia secum</l>
                    <l xml:id="d001l540" n="45">Praecipitat; gaudent scelerata lacessere praelia</l>
                    <l xml:id="d001l541" n="46">Agricolae atque auro divina resolvere iura.</l>
                    <l xml:id="d001l542" n="47">Quid non, dira sitis et habendi insana cupido,</l>
                    <l xml:id="d001l543" n="48">Sollicitas! Saltem venturae turpia famae</l>
                    <l xml:id="d001l544" n="49">Nomina iam seros moveant quaecunque nepotes.</l>
                    <l xml:id="d001l545" n="50">Dii, precor, Italiae custodes, maxima semper</l>
                    <l xml:id="d001l546" n="51">Numina, Romuleae qui iam favistis et urbi</l>
                    <l xml:id="d001l547" n="52">Et populo, et fautrix trabeati Vesta Quirini,</l>
                    <l xml:id="d001l548" n="53">Hanc rabiem iam nunc terris avertite vestris</l>
                    <l xml:id="d001l549" n="54">Et pacem Ausoniis, solam quam poscimus, oris</l>
                    <l xml:id="d001l550" n="55">Reddite nec tantos mortalibus esse furores</l>
                    <l xml:id="d001l551" n="56">Mittite; sed placidam, Latii decus, annue mentem</l>
                    <l xml:id="d001l552" n="57">Spes Italum, Leonelle, virum; iuvat ire per omnes</l>
                    <l xml:id="d001l553" n="58">Castaliae montes totumque Helicona videre.</l>
                    <l xml:id="d001l554" n="59">Pro te olim melius, neque enim tua maxima facta</l>
                    <l xml:id="d001l555" n="60">Nunc parva memorare lyra velit illa tui mens</l>
                    <l xml:id="d001l556" n="61">Vatis et ingenio maior tamen ipsa voluntas.</l>
                    <l xml:id="d001l557" n="62">Non ego nec veteres maiori laude Latinos</l>
                    <l xml:id="d001l558" n="63">Nec Graios viguisse viros nec Caesaris unquam</l>
                    <l xml:id="d001l559" n="64">Crediderim maiora tuis illa inclyta factis:</l>
                    <l xml:id="d001l560" n="65">Dulce decus nostrum, Phoebi venerate sacerdos,</l>
                    <l xml:id="d001l561" n="66">Spes animis o firma meis, qui solus abunde</l>
                    <l xml:id="d001l562" n="67">Bellerophonteos potuisti haurire liquores,</l>
                    <l xml:id="d001l563" n="68">Principibus quae rara solet contingere virtus.</l>
                    <l xml:id="d001l564" n="69">O felix ter io, quater, o semper&lt;que&gt; beatum</l>
                    <l xml:id="d001l565" n="70">Humanum genus, Aonidum si praemia norit,</l>
                    <l xml:id="d001l566" n="71">Dissimulans simulansque nihil si vita virorum</l>
                    <l xml:id="d001l567" n="72">Abstineat placitis, parvo contenta, nec ullis</l>
                    <l xml:id="d001l568" n="73">Illita criminibus, quam nec movet ulla profundi</l>
                    <l xml:id="d001l569" n="74">Spuma superba Tagi Pactolusve elicit auro.</l>
                    <l xml:id="d001l570" n="75">Tu vero quem musa iuvat, tu maxime regum,</l>
                    <l xml:id="d001l571" n="76">Sis felixque piusque tuis; et tempora nostra</l>
                    <l xml:id="d001l572" n="77">Respice, quae veniunt lustris melioribus. Ocii</l>
                    <l xml:id="d001l573" n="78">Ignavi quae longa quies fuit, omnis in auras</l>
                    <l xml:id="d001l574" n="79">Aethereas diversa fugit; placidaeque Sorores</l>
                    <l xml:id="d001l575" n="80">Ad tua, summe ducum, referuntur tempora, Caesar.</l>
                    <l xml:id="d001l576" n="81">Caesar enim mihi solus eris: te Graia iuventus,</l>
                    <l xml:id="d001l577" n="82">Te Latii canet omnis amor; tua magna futura est</l>
                    <l xml:id="d001l578" n="83">Gloria, postremos maneat duae certa nepotes.</l>
                    <l xml:id="d001l579" n="84">Ut colitur nostro Troianus Iulius orbe,</l>
                    <l xml:id="d001l580" n="85">Teque tuosque novo divum dignamur honore.</l>
                    <l xml:id="d001l581" n="86">Te tamen o serum, decus immortale, precamur</l>
                    <l xml:id="d001l582" n="87">Hauriat illa dies, venias ubi sidus; et alti</l>
                    <l xml:id="d001l583" n="88">Regia magna poli tarde te te advocet. Aut quom</l>
                    <l xml:id="d001l584" n="89">Sit libitum magno, qui fert ea fata, Tonanti,</l>
                    <l xml:id="d001l585" n="90">In melius quom forte volet benefacta referri,</l>
                    <l xml:id="d001l586" n="91">Sis patriae memor Italiae pacisque memento</l>
                    <l xml:id="d001l587" n="92">Quam terris coluisse caves; quin omnibus annis</l>
                    <l xml:id="d001l588" n="93">Italiam votis damnabis, te tua virtus</l>
                    <l xml:id="d001l589" n="94">Sydus et immensi faciat quom numen Olympi.</l>
                    <l xml:id="d001l590" n="95">Polliceor, si quid possum promittere, magni</l>
                    <l xml:id="d001l591" n="96">Carminis antiquum quicquam modo, maxime princeps;</l>
                    <l xml:id="d001l592" n="97">Ante expectatum referam tibi laudis honores.</l>
                    <l xml:id="d001l593" n="98">Haec tibi iussa cano; cape iussa fidelia. Nanque</l>
                    <l xml:id="d001l594" n="99">Tempore quo medio rapiuntur sydera caelo,</l>
                    <l xml:id="d001l595" n="100">Incubuit mediae lux ingentissima nocti</l>
                    <l xml:id="d001l596" n="101">Audaci fulgore, cavas et dispulit umbras.</l>
                    <l xml:id="d001l597" n="102">Obstupui, fateor, magno torpore sepultus</l>
                    <l xml:id="d001l598" n="103">Qui fueram et placidum carpebam corde soporem.</l>
                    <l xml:id="d001l599" n="104">Obstupuit domus et clari arrisere Penates;</l>
                    <l xml:id="d001l600" n="105">Tum citharae quater audiri sonus et nova secum</l>
                    <l xml:id="d001l601" n="106">Carmina; et ambrosios inter fragor almus odores</l>
                    <l xml:id="d001l602" n="107">Sensibus hauriri nostris, vacuisque natare</l>
                    <l xml:id="d001l603" n="108">Aedibus umbra levis talesque referre loquellas:</l>
                    <l xml:id="d001l604" n="109">"Heus" ait, "an vigilas, Leonelli fide minister?</l>
                    <l xml:id="d001l605" n="110">O vigila, neque enim somno indulgere poetas</l>
                    <l xml:id="d001l606" n="111">Tam longo fas est; divinae parce quieti</l>
                    <l xml:id="d001l607" n="112">Et Leonelleas accingere dicere laudes.</l>
                    <l xml:id="d001l608" n="113">Surge age et ipse tui Leonelli nomen ad astra</l>
                    <l xml:id="d001l609" n="114">Tolle. Libens adero, nec te tua Musa relinquam;</l>
                    <l xml:id="d001l610" n="115">Nanque ego quam pingi iussit sum candida Clio,</l>
                    <l xml:id="d001l611" n="116">Clio Pieridum laetissima: cerne venustas,</l>
                    <l xml:id="d001l612" n="117">Dulcis amice, genas, vultus oculosque nitentes;</l>
                    <l xml:id="d001l613" n="118">Hanc faciem in tabulis ipsam vidisse memento.</l>
                    <l xml:id="d001l614" n="119">An quisquam nostra vir tempestate Latinos</l>
                    <l xml:id="d001l615" n="120">Vi tanta praestabit avos tantoque favore</l>
                    <l xml:id="d001l616" n="121">Ingenio aspirare tuo volet? o, nova praesens</l>
                    <l xml:id="d001l617" n="122">Ille tuos olim si carmina spectet amores".</l>
                    <l xml:id="d001l618" n="123">Vix ea Musa; dehinc tenuis elapsa per auras</l>
                    <l xml:id="d001l619" n="124">In noctem fugit, nec me ulteriora volentem</l>
                    <l xml:id="d001l620" n="125">Dicere verba sinit pavor horridus; atraque terrae</l>
                    <l xml:id="d001l621" n="126">Umbra volans nigris circum se denset in alis.</l>
                    <l xml:id="d001l622" n="127">Et me quem primum voces cantusque iuvabat,</l>
                    <l xml:id="d001l623" n="128">Nunc timor acer agit, Clius ne iussus ab ore</l>
                    <l xml:id="d001l624" n="129">Deficiam, rex magne, tuas si scribere laudes</l>
                    <l xml:id="d001l625" n="130">Incipiam; sed da veniam nunc, si quid adortus</l>
                    <l xml:id="d001l626" n="131">Moliri aethereas iactem iuvenile sub auras.</l>
                    <lb/>
                </div2>
                <div2 xml:id="001c017" type="carmen" met="H">
                    <head>
                        <abbr>17</abbr>
                    </head>
                    <p xml:id="d001l627" n="tit.">17. Basinius Parmensis clarissimo et praestantissimo | philosopho Theodoro Thessalonicensi sal. pl. dicit</p>
                    <l xml:id="d001l628" n="1">Summe virum rhetor suavis Theodore Pelasgum,</l>
                    <l xml:id="d001l629" n="2">Quo dicente silent animosi flamina Chauri,</l>
                    <l xml:id="d001l630" n="3">Quem Latium ac lati miratur regia mundi</l>
                    <l xml:id="d001l631" n="4">Orantem et celsae stupefacta palatia Romae,</l>
                    <l xml:id="d001l632" n="5">Qui mihi prae cunctis divum immortalia dona,</l>
                    <l xml:id="d001l633" n="6">Pieridum quondam caelestia dona dedisti,</l>
                    <l xml:id="d001l634" n="7">Sub quo tot Graios vates doctore revolvi,</l>
                    <l xml:id="d001l635" n="8">Iliada atque vias multum durantis Ulyxi</l>
                    <l xml:id="d001l636" n="9">Atque alios duorum longum meminisse poetas,</l>
                    <l xml:id="d001l637" n="10">Rhetoras et magni praecepta verenda Platonis,</l>
                    <l xml:id="d001l638" n="11">Nunc quoque quod petimus iustis, precor, annue votis:</l>
                    <l xml:id="d001l639" n="12">Scilicet Andreas Contrarius ut tibi cordi</l>
                    <l xml:id="d001l640" n="13">Iste sit; iste tuo nam dignus amore, dearum</l>
                    <l xml:id="d001l641" n="14">Castalidum dulci demersus fonte, reponet</l>
                    <l xml:id="d001l642" n="15">Digna tuo quondam tibi non ingrata labore.</l>
                    <l xml:id="d001l643" n="16">Nanque hic historicus, vehemens orator et artis</l>
                    <l xml:id="d001l644" n="17">Socraticas discens, terrae caelique peritus,</l>
                    <l xml:id="d001l645" n="18">Et rerum causas et mundi semina novit,</l>
                    <l xml:id="d001l646" n="19">Lunaremque globum nec non Titania victor</l>
                    <l xml:id="d001l647" n="20">Sydera rimatur, telluris et aequoris oras</l>
                    <l xml:id="d001l648" n="21">Angustas minimumque solum; quid bruma, quid aestas,</l>
                    <l xml:id="d001l649" n="22">Quid ver purpureum ventorum mutet habenas,</l>
                    <l xml:id="d001l650" n="23">Autumnusque alio varietur flamine, quonam</l>
                    <l xml:id="d001l651" n="24">Sydere se Boreas Geticis se mittat ab antris,</l>
                    <l xml:id="d001l652" n="25">Austrique Zephyrique tenent qua parte, fragore</l>
                    <l xml:id="d001l653" n="26">Quo cadat Eurus agens tumidarum marmor aquarum,</l>
                    <l xml:id="d001l654" n="27">Unde cadunt tortis vibrata tonitrua flammis;</l>
                    <l xml:id="d001l655" n="28">Quae de quinque plagis non sit penetrabilis una,</l>
                    <l xml:id="d001l656" n="29">Solis inardentis vicino limite; binae</l>
                    <l xml:id="d001l657" n="30">&lt;Temperie ut zonae, extremis mediaque repostis&gt;,</l>
                    <l xml:id="d001l658" n="31">Perpetua pecudum genus omne virumque volantumque</l>
                    <l xml:id="d001l659" n="32">Usque polum subter magnum pascantque ferantque;</l>
                    <l xml:id="d001l660" n="33">Haeque ubi de medio magnum traxere calorem,</l>
                    <l xml:id="d001l661" n="34">Frigus ab extremis turpi squalore, profunda</l>
                    <l xml:id="d001l662" n="35">Temperies geminis infertur ab aethere terris.</l>
                    <l xml:id="d001l663" n="36">Atque haec culta quidem latera. Et telluris utroque</l>
                    <l xml:id="d001l664" n="37">Margine clausa virum spaciis gens exulat aequis.</l>
                    <l xml:id="d001l665" n="38">Nam media, ut perhibent, plaga vasta sine urbibus ullis</l>
                    <l xml:id="d001l666" n="39">Non volucrum nidos, magnarum aut lustra ferarum</l>
                    <l xml:id="d001l667" n="40">Sustinet, aut hominum genus improba pascit: at illas</l>
                    <l xml:id="d001l668" n="41">Nix aeterna tegit foedusque amplectitur horror.</l>
                    <l xml:id="d001l669" n="42">Hinc Boreas, illinc gelidis Notus effluit alis,</l>
                    <l xml:id="d001l670" n="43">Hic tepet Auster, at hic Aquilo non frigidus afflat,</l>
                    <l xml:id="d001l671" n="44">Flamina dura ferens; aliisque torrida, dum se</l>
                    <l xml:id="d001l672" n="45">Trans spacia evolvunt gelidis contraria pennis</l>
                    <l xml:id="d001l673" n="46">Nubila, dant populis adversa tenentibus arva.</l>
                    <l xml:id="d001l674" n="47">Haec canit: unde ruunt amnes fontesque lacusque,</l>
                    <l xml:id="d001l675" n="48">Aequora cur tumeant caecis agitata procellis,</l>
                    <l xml:id="d001l676" n="49">Quid laudis virtus, quid criminis inscius error</l>
                    <l xml:id="d001l677" n="50">Afferat humanis affectibus: omnia longo</l>
                    <l xml:id="d001l678" n="51">Tempore quae didicit solido Contrarius aevo.</l>
                    <l xml:id="d001l679" n="52">Hunc precor, o Graium decus, accipe mente pioque</l>
                    <l xml:id="d001l680" n="53">Pectore perfixum totis immitte medullis.</l>
                    <l xml:id="d001l681" n="54">Non erit ingratus meritorum (crede) tuorum;</l>
                    <l xml:id="d001l682" n="55">Praemia digna manent. Italas tua fama per urbes</l>
                    <l xml:id="d001l683" n="56">Ausonidumque domos cunctis vulgabitur oris.</l>
                    <l xml:id="d001l684" n="57">Pontificis placidas summi dicturus ad auris</l>
                    <l xml:id="d001l685" n="58">Advenit: ille tuo se sperat amore repertum</l>
                    <l xml:id="d001l686" n="59">Ire aditus facilis et tempora grata loquendi.</l>
                    <lb/>
                </div2>
                <div2 xml:id="001c018" type="carmen" met="H">
                    <head>
                        <abbr>18</abbr>
                    </head>
                    <p xml:id="d001l687" n="tit.">18. Basinii Parmensis epistola ad divum | Sigismundum Pandulphum Malatestam, dominum Arimini illustrem, | laudes et praeconia eius continens et suorum</p>
                    <l xml:id="d001l688" n="1">Ausoniae decus atque Italum fortissime gentis,</l>
                    <l xml:id="d001l689" n="2">Ipse tibi ante alios vates non ultimus olim,</l>
                    <l xml:id="d001l690" n="3">Sigismunde, canam laudes et magna parentis</l>
                    <l xml:id="d001l691" n="4">Bella genusque tuum regesque et maxima semper</l>
                    <l xml:id="d001l692" n="5">Nomina scaeptriferosque atavos gentemque superbam.</l>
                    <l xml:id="d001l693" n="6">Post ego magna tuae referam praeconia famae</l>
                    <l xml:id="d001l694" n="7">Virtutemque animosque tuos, tua plurima quondam</l>
                    <l xml:id="d001l695" n="8">Praelia consiliisque tuis quae multa secundo</l>
                    <l xml:id="d001l696" n="9">Numine bella geris. Iuvat, o iuvat illa referre</l>
                    <l xml:id="d001l697" n="10">Quae nuper dederis Tyrrenis victor in oris:</l>
                    <l xml:id="d001l698" n="11">Pro qua laude tamen tibi dulcis Ethruria debet</l>
                    <l xml:id="d001l699" n="12">Omnia, te solum miratur; et Itala gens te</l>
                    <l xml:id="d001l700" n="13">Laudat et aeternos tibi iam dignatur honores</l>
                    <l xml:id="d001l701" n="14">Reddere teque canunt Musae magnique poetae;</l>
                    <l xml:id="d001l702" n="15">Quorum ego sim minimus quanvis et tanta recusem</l>
                    <l xml:id="d001l703" n="16">Dicere facta, tamen sequar omni te, optime, cura.</l>
                    <l xml:id="d001l704" n="17">Non me adeo fugit virtus tua, maxime ductor,</l>
                    <l xml:id="d001l705" n="18">Non ego nec referam tua facta ingentia, nec quas</l>
                    <l xml:id="d001l706" n="19">Straveris ante alios adverso ex agmine turmas.</l>
                    <l xml:id="d001l707" n="20">Unum illud paucis, quid enim? narrare necesse est.</l>
                    <l xml:id="d001l708" n="21">Magnanimi tot tela viri, tot bella, tot arma</l>
                    <l xml:id="d001l709" n="22">Expediam, qui barbaricas ab littore gentes</l>
                    <l xml:id="d001l710" n="23">Hesperio et nostros mediis e finibus hostes</l>
                    <l xml:id="d001l711" n="24">Parthenopem et notas, dux magne, revisere terras</l>
                    <l xml:id="d001l712" n="25">Fecisti atque Italos servasti milite portus.</l>
                    <l xml:id="d001l713" n="26">Nanque, ferunt, postquam gentes et bella vicissim</l>
                    <l xml:id="d001l714" n="27">Astabant dubiam spectantes ordine sortem,</l>
                    <l xml:id="d001l715" n="28">Hinc rex ipse prior patriis Alphonsus ab oris,</l>
                    <l xml:id="d001l716" n="29">Hinc tu praefulgens auro atque insignibus armis,</l>
                    <l xml:id="d001l717" n="30">Hinc atque hinc aeratae acies populique ruebant</l>
                    <l xml:id="d001l718" n="31">Ingenti strepitu et socio clamore fremebant.</l>
                    <l xml:id="d001l719" n="32">Hos Mars armipotens, illos cogebat Enyo:</l>
                    <l xml:id="d001l720" n="33">At tibi Pallas erat comes invidiosa decusque</l>
                    <l xml:id="d001l721" n="34">Immortale dabat, vires animumque secundans,</l>
                    <l xml:id="d001l722" n="35">Cara Iovis proles medio Trytonia campo,</l>
                    <l xml:id="d001l723" n="36">Ostentans angues et Gorgonis ora Medusae</l>
                    <l xml:id="d001l724" n="37">Sibila terribilemque aeratis aegida monstris,</l>
                    <l xml:id="d001l725" n="38">Nubiferi Iovis arma patris clypeumque micantem.</l>
                    <l xml:id="d001l726" n="39">Hanc procul ut vidit tumulo rex unus ab alto,</l>
                    <l xml:id="d001l727" n="40">Obstupuit gelidusque pavor tremefacta cucurrit</l>
                    <l xml:id="d001l728" n="41">Ossa per et venas et pulsos pectore sensus.</l>
                    <l xml:id="d001l729" n="42">"Hei mihi, quor unquam populos ingressus Ethruscos</l>
                    <l xml:id="d001l730" n="43">Antiquas gentes Fesulanaque moenia tento?</l>
                    <l xml:id="d001l731" n="44">At non invisum genus his regesque tyrannosque</l>
                    <l xml:id="d001l732" n="45">Audieram, infandis postquam Mezentius armis,</l>
                    <l xml:id="d001l733" n="46">Iniustas caedes molitus civibus olim,</l>
                    <l xml:id="d001l734" n="47">Regali meritas explevit funere poenas?</l>
                    <l xml:id="d001l735" n="48">Quin etiam infelix dubio me credere ponto</l>
                    <l xml:id="d001l736" n="49">Et ventis animam potui committere, quando</l>
                    <l xml:id="d001l737" n="50">Sola fuga et curvae possunt praestare carinae</l>
                    <l xml:id="d001l738" n="51">Auxilium? Misero quaenam mihi terra dehiscat</l>
                    <l xml:id="d001l739" n="52">Digna satis? Vos caelicolae tuque optime divum,</l>
                    <l xml:id="d001l740" n="53">Iupiter, undosas, quaeso, me ad vertite Syrtes;</l>
                    <l xml:id="d001l741" n="54">Aut me Scylla rapax aut me indignata Charybdis</l>
                    <l xml:id="d001l742" n="55">Terque quaterque vadis per hiantia dorsa rotarum</l>
                    <l xml:id="d001l743" n="56">Sorbeat aequoreaque vorans procul hauriat unda,</l>
                    <l xml:id="d001l744" n="57">Quo neque me populi victriciaque arma sequantur.</l>
                    <l xml:id="d001l745" n="58">Terribilemve oculis dudum vigilantibus hausi</l>
                    <l xml:id="d001l746" n="59">Pallada et ante ducis Pandulphi tela ministrat</l>
                    <l xml:id="d001l747" n="60">Ora, viroque favent dii magni." Talibus orsus</l>
                    <l xml:id="d001l748" n="61">Corripuit sese totasque reflexit habenas.</l>
                    <l xml:id="d001l749" n="62">Adversum ascendens montem tu laetus ibi omnes</l>
                    <l xml:id="d001l750" n="63">Diceris his stimulans animasse in praelia gentes:</l>
                    <l xml:id="d001l751" n="64">"Haec est illa dies, socii fortissima corda,</l>
                    <l xml:id="d001l752" n="65">Quam superi pepigere; ruant in bella phalanges,</l>
                    <l xml:id="d001l753" n="66">Ast illum iam nunc, pedites, conscendite montem.</l>
                    <l xml:id="d001l754" n="67">Vobis parta venit cum magnis gloria rebus:</l>
                    <l xml:id="d001l755" n="68">Numina cuncta favent, Italos vos esse necesse est:</l>
                    <l xml:id="d001l756" n="69">Nunc stirpem antiquam et priscos iactare Quirites</l>
                    <l xml:id="d001l757" n="70">Audete et vobis tantum defendite nomen</l>
                    <l xml:id="d001l758" n="71">Barbaricasque acies stricto prosternite ferro.</l>
                    <l xml:id="d001l759" n="72">Non hic Hannibalem, saevae aut Karthaginis arma</l>
                    <l xml:id="d001l760" n="73">Cernimus, aut duros Numidas saevumque Iugurtam;</l>
                    <l xml:id="d001l761" n="74">Ultima fex hominum gens haec et barbara turba est,</l>
                    <l xml:id="d001l762" n="75">Nobis sunt animi et bello est experta iuventus</l>
                    <l xml:id="d001l763" n="76">Et patriae venerandus amor; Latioque salutem</l>
                    <l xml:id="d001l764" n="77">Antiquo parimus serisque nepotibus altum</l>
                    <l xml:id="d001l765" n="78">Imperium aeternumque decus". Sic fatus in altos</l>
                    <l xml:id="d001l766" n="79">Te recipis colles, gens Itala cuncta secuta</l>
                    <l xml:id="d001l767" n="80">Advolat, erumpunt caelum clamore phalanges.</l>
                    <l xml:id="d001l768" n="81">Ac velut ille prior Poenorum in monte leonum</l>
                    <l xml:id="d001l769" n="82">Maximus infremuit, si forte adversa tuetur</l>
                    <l xml:id="d001l770" n="83">Armenta et pavidos adverso ex aggere tauros,</l>
                    <l xml:id="d001l771" n="84">Mille animos subit impatiens gaudetque tuendo</l>
                    <l xml:id="d001l772" n="85">Conscius, aut meminit capream stravisse fugacem</l>
                    <l xml:id="d001l773" n="86">Aut sperat silvis velocem avertere cervum,</l>
                    <l xml:id="d001l774" n="87">Excutiens cervice iubas, pecora omnia miscet,</l>
                    <l xml:id="d001l775" n="88">Haud aliter praevectus equo te in bella tulisti</l>
                    <l xml:id="d001l776" n="89">Intrepidus. Stupuit stimulis perculsus amaris</l>
                    <l xml:id="d001l777" n="90">Extremis magnus rex huc advectus ab oris.</l>
                    <l xml:id="d001l778" n="91">At procul horrifico strepitu cava concha tremendum</l>
                    <l xml:id="d001l779" n="92">Rauca dedit sonitum crepuitque per aethera clangor.</l>
                    <l xml:id="d001l780" n="93">Iamque adeo condensae acies utrinque ruebant</l>
                    <l xml:id="d001l781" n="94">Instructae ferro atque iubis capita alta decorae.</l>
                    <l xml:id="d001l782" n="95">Tam vero strepitusque pedum fremitusque sequentum</l>
                    <l xml:id="d001l783" n="96">Misceri totisque fragor crebrescere terris.</l>
                    <l xml:id="d001l784" n="97">Tum quassans hastam ac tali tum voce precatus</l>
                    <l xml:id="d001l785" n="98">Hortabare tuos superosque in vota vocare</l>
                    <l xml:id="d001l786" n="99">Incipis aetherei suspectans limina Olympi:</l>
                    <l xml:id="d001l787" n="100">"Dii, precor, Italiae custodes, maxima semper</l>
                    <l xml:id="d001l788" n="101">Numina, Romuleae qui iam favistis et urbi</l>
                    <l xml:id="d001l789" n="102">Et populo, et fautrix trabeati Vesta Quirini,</l>
                    <l xml:id="d001l790" n="103">Hanc rabiem iam nunc terris avertite vestris:</l>
                    <l xml:id="d001l791" n="104">Sigismundus ego magnis altaria donis</l>
                    <l xml:id="d001l792" n="105">Vestra colam et longas agitabo ex ordine pompas".</l>
                    <l xml:id="d001l793" n="106">Atque ea fatus, equum medios animosus in hostes</l>
                    <l xml:id="d001l794" n="107">Cogis et ingenti sonat excita terra tumultu.</l>
                    <l xml:id="d001l795" n="108">Pulverulentus ager glomerata per agmina nubem</l>
                    <l xml:id="d001l796" n="109">Aetheream quatit; aere micant auroque catervae.</l>
                    <l xml:id="d001l797" n="110">Nec prius incoeptum liquisti in littore Martem,</l>
                    <l xml:id="d001l798" n="111">Quam regem et socios liquido dare vela profundo</l>
                    <l xml:id="d001l799" n="112">Fecisti, atque Italos servasti milite portus.</l>
                    <l xml:id="d001l800" n="113">Atque ea quis animis aut qua virtute dedisti,</l>
                    <l xml:id="d001l801" n="114">In medio atque alias nobis memoranda reservo,</l>
                    <l xml:id="d001l802" n="115">Quom veniam Vates post saecula longa secundus.</l>
                    <l xml:id="d001l803" n="116">Ipse etiam in patriam Musas et nomina Nysae</l>
                    <l xml:id="d001l804" n="117">Dulcia, Parnasique iugis et vertice sacro</l>
                    <l xml:id="d001l805" n="118">Primus Apollineos referam tibi, Parma, corymbos.</l>
                    <l xml:id="d001l806" n="119">Ast hic de Pario ponam tibi marmore templum</l>
                    <l xml:id="d001l807" n="120">Auratasque fores, auro argentoque columnas</l>
                    <l xml:id="d001l808" n="121">Insignes, olim quo te, Malatesta, volentes</l>
                    <l xml:id="d001l809" n="122">Donabunt populi. Laurus hic undique circum</l>
                    <l xml:id="d001l810" n="123">Postibus, et solida medii testudine templi</l>
                    <l xml:id="d001l811" n="124">Aspicies medios superato ex hoste triumphos;</l>
                    <l xml:id="d001l812" n="125">Illic Sfortiaden saevis quem fuderis armis,</l>
                    <l xml:id="d001l813" n="126">Cognatas acies incoeptaque bella novabo;</l>
                    <l xml:id="d001l814" n="127">Illic spes Italas, illic tua fortia facta,</l>
                    <l xml:id="d001l815" n="128">Sigismunde, canam, digno quo carmine rursum</l>
                    <l xml:id="d001l816" n="129">Cuncta tibi Italiae cantet Paeana iuventus.</l>
                    <l xml:id="d001l817" n="130">Nec tantum nomen post se Tyrinthius heros</l>
                    <l xml:id="d001l818" n="131">Liquerit, extremas quanvis migraverit oras,</l>
                    <l xml:id="d001l819" n="132">Tergeminumque ducem Stygio damnaverit Orco.</l>
                    <l xml:id="d001l820" n="133">Salve, summe ducum, nostri prudentia saecli,</l>
                    <l xml:id="d001l821" n="134">Antiquum genus et Romanae stirpis imago,</l>
                    <l xml:id="d001l822" n="135">Dulce decus nostrum, magnos imitate Camillos,</l>
                    <l xml:id="d001l823" n="136">Qui regnum Hesperiae concussaque moenia servas:</l>
                    <l xml:id="d001l824" n="137">Semper Vate tuo, semper cantabere Musis.</l>
                    <l xml:id="d001l825" n="138">Perge age, magnanimum decus immortale virorum,</l>
                    <l xml:id="d001l826" n="139">Sic magnae virtutis honos, sic quaeritur illa</l>
                    <l xml:id="d001l827" n="140">Gloria, postremos maneat quae certa nepotes.</l>
                    <l xml:id="d001l828" n="141">Quom demum et Latium et totum pacaveris orbem,</l>
                    <l xml:id="d001l829" n="142">Omnis amor pietasque tui te tollet ad astra.</l>
                    <l xml:id="d001l830" n="143">Ast ubi sydereos caeli conscenderis axes,</l>
                    <l xml:id="d001l831" n="144">Aurea nascetur toto gens altera mundo,</l>
                    <l xml:id="d001l832" n="145">Nec quisquam divum tantis altaria votis</l>
                    <l xml:id="d001l833" n="146">Aspiciet cumulata, sui nec limina templi</l>
                    <l xml:id="d001l834" n="147">Tam vario strepitu celebrata virumque tumultu.</l>
                    <l xml:id="d001l835" n="148">Te colet omnis Arabs, Morini tua facta reposti,</l>
                    <l xml:id="d001l836" n="149">Tunc Itali tua bella canent Graiumque poetae.</l>
                    <l xml:id="d001l837" n="150">Te tamen o rerum numenque deumque, precantur</l>
                    <l xml:id="d001l838" n="151">Hauriat illa dies, venias ubi sydus Olympi,</l>
                    <l xml:id="d001l839" n="152">Divus ut excelso conspectes omnia caelo.</l>
                    <lb/>
                </div2>
                <div2 xml:id="001c019" type="carmen" met="H">
                    <head>
                        <abbr>19</abbr>
                    </head>
                    <p xml:id="d001l840" n="tit.">19. Basinii Parmensis egloga in laudem | Nicolai Quinti summi pontificis</p>
                    <p xml:id="d001l841" n="0|1">Neomantis</p>
                    <l xml:id="d001l842" n="1">Candida purpureo venit obvia mater ab ortu,</l>
                    <l xml:id="d001l843" n="2">Memnonis aurato diffundens lumina curru,</l>
                    <l xml:id="d001l844" n="3">Frigida dum vitreis lucescit terra pruinis,</l>
                    <l xml:id="d001l845" n="4">Purus et oceani sacra iubar extulit unda</l>
                    <l xml:id="d001l846" n="5">Lucifer et picto fugiunt vaga sydera caelo.</l>
                    <l xml:id="d001l847" n="6">Nascere, Phoebe pater, tu luminis auctor et almum</l>
                    <l xml:id="d001l848" n="7">Numen et auxilium miseris mortalibus ingens,</l>
                    <l xml:id="d001l849" n="8">Nascere, Phoebe pater, nobisque precantibus adsis</l>
                    <l xml:id="d001l850" n="9">Nicoleoque patris felicia saecula Quinti</l>
                    <l xml:id="d001l851" n="10">Pontificis multos, genitor, devolve per annos.</l>
                    <l xml:id="d001l852" n="11">Ille quidem pastor, quo non custode peribunt</l>
                    <l xml:id="d001l853" n="12">Mortales animi. Talem se saecula iactant</l>
                    <l xml:id="d001l854" n="13">Produxisse virum, qualis nec maximus Atlas,</l>
                    <l xml:id="d001l855" n="14">Qui caelo caput atque pedes tellure recondit,</l>
                    <l xml:id="d001l856" n="15">Alcidesve fuit, quanvis pacaverit orbem</l>
                    <l xml:id="d001l857" n="16">Tergeminumque ducem Stygio damnaverit Orco.</l>
                    <l xml:id="d001l858" n="17">Musae olympiades carae Iovis ite puellae</l>
                    <l xml:id="d001l859" n="18">Et lauro meritum iam nunc donate virenti.</l>
                    <l xml:id="d001l860" n="19">Non lupus incautos nebula circumvenit agnos</l>
                    <l xml:id="d001l861" n="20">Amplius et nulli meditantur dura leones</l>
                    <l xml:id="d001l862" n="21">Praelia, nec torvis incurrunt frontibus ipsi,</l>
                    <l xml:id="d001l863" n="22">Qui proni fuerant in vulnera prima iuvenci.</l>
                    <l xml:id="d001l864" n="23">Omnia pacis habent quantum iuvat: illius omnis</l>
                    <l xml:id="d001l865" n="24">Auspiciis gaudet tellus, iuvat arva novantis</l>
                    <l xml:id="d001l866" n="25">Agricolas crebro graviter domitare ligone.</l>
                    <l xml:id="d001l867" n="26">Pascite quisque boves: venit, en venit illa virum gens</l>
                    <l xml:id="d001l868" n="27">Prisca, redit pietas et candida saecula, primi</l>
                    <l xml:id="d001l869" n="28">Temporis effigies, nec me decoepit Apollo.</l>
                    <l xml:id="d001l870" n="29">Post ubi sydereos caeli conscenderit axes,</l>
                    <l xml:id="d001l871" n="30">Aurea nascetur toto gens altera mundo.</l>
                    <p xml:id="d001l872" n="30|1">Philoenus</p>
                    <l xml:id="d001l873" n="31">Pastorem tantum da, quem, Neomanti, canebas.</l>
                    <p xml:id="d001l874" n="31|1">Neomantis</p>
                    <l xml:id="d001l875" n="32">O nulli penitus magnorum audite deorum,</l>
                    <l xml:id="d001l876" n="33">Ignoras illum, quem dii fecere perenne</l>
                    <l xml:id="d001l877" n="34">Aeternumque decus populis venientibus, illum</l>
                    <l xml:id="d001l878" n="35">Aequalem superis, decus immortale futuris</l>
                    <l xml:id="d001l879" n="36">Gentibus? Infelix quae te socordia vertit?</l>
                    <p xml:id="d001l880" n="36|1">Philoenus</p>
                    <l xml:id="d001l881" n="37">Non equidem audieram, nam dum me candida Nise</l>
                    <l xml:id="d001l882" n="38">Se iactans blandis circunvenit improba verbis,</l>
                    <l xml:id="d001l883" n="39">Omnia perdideram mecum bona, nulla iuvabant</l>
                    <l xml:id="d001l884" n="40">Carmina, nullus erat qui me non fleret amantem.</l>
                    <l xml:id="d001l885" n="41">Usque adeo infelix miser, illa per altos</l>
                    <l xml:id="d001l886" n="42">Errabat montis; montes me saepe videbant</l>
                    <l xml:id="d001l887" n="43">Hybernam solum frustra componere noctem.</l>
                    <p xml:id="d001l888" n="43|1">Neomantis</p>
                    <l xml:id="d001l889" n="44">Dicite bucolicos, musae, mihi dicite versus.</l>
                    <l xml:id="d001l890" n="45">Nunc opus est tenui faciles cantetis avena,</l>
                    <l xml:id="d001l891" n="46">Pierides; nec vos tantum coluisse feretur</l>
                    <l xml:id="d001l892" n="47">Per gentes aliquis, quantum pius ille fovebit.</l>
                    <l xml:id="d001l893" n="48">Carmina vestra leget, felicia carmina quae vos</l>
                    <l xml:id="d001l894" n="49">Ducitis, ille leget; novit nanque illa nec ullus</l>
                    <l xml:id="d001l895" n="50">Montibus his septem magno tam doctus ovili.</l>
                    <l xml:id="d001l896" n="51">Dicite bucolicos, musae, mihi dicite versus.</l>
                    <l xml:id="d001l897" n="52">In te sola salus Italae virtutis et ingens</l>
                    <l xml:id="d001l898" n="53">Pignus et augustae dona immortalia pacis.</l>
                    <l xml:id="d001l899" n="54">Salve, summe pater, nostri prudentia saecli.</l>
                    <l xml:id="d001l900" n="55">Te mea musa canet, te nostrae saepe camenae.</l>
                    <l xml:id="d001l901" n="56">Nascere, Phoebe pater. Croceis aurora quadrigis</l>
                    <l xml:id="d001l902" n="57">Vecta novo tremulos iam spargit lumine fluctus,</l>
                    <l xml:id="d001l903" n="58">Dum moror et rauca cygnos superare cicuta</l>
                    <l xml:id="d001l904" n="59">Nitimur. O praesens si quis mihi summus Apollo</l>
                    <l xml:id="d001l905" n="60">Nysaeusve pater, non me nec maximus aevo</l>
                    <l xml:id="d001l906" n="61">Nelides Pylius, quem tercia viderat aetas,</l>
                    <l xml:id="d001l907" n="62">Cuius ab ore viri divine nectare verba</l>
                    <l xml:id="d001l908" n="63">Dulcia melle magis, nivis instar ab ordine lapsae,</l>
                    <l xml:id="d001l909" n="64">Quam nullo ad terras demittunt nubila vento,</l>
                    <l xml:id="d001l910" n="65">Non me nec vincet, novit qui cuncta poeta</l>
                    <l xml:id="d001l911" n="66">Meonides versu, non me scelerosus Uiysses.</l>
                    <l xml:id="d001l912" n="67">Postremus primusque labor meus omnis ab uno</l>
                    <l xml:id="d001l913" n="68">Omnia principio meditabitur. O mihi quondam</l>
                    <l xml:id="d001l914" n="69">Si qua meos subit ulla animos, vir maxime, virtus,</l>
                    <l xml:id="d001l915" n="70">Quae tibi quaeve tuae referam, pater inclyte, famae!</l>
                    <l xml:id="d001l916" n="71">Dicite bucolicos, musae, mihi dicite versus.</l>
                    <l xml:id="d001l917" n="72">Nulla dies illum, si quid mea musa valebit,</l>
                    <l xml:id="d001l918" n="73">Pastorem taceat; quanquam maiora beatum</l>
                    <l xml:id="d001l919" n="74">Munera iam faciunt, tamen haec ego carmina summis</l>
                    <l xml:id="d001l920" n="75">Montibus his rauca semper meditabor avena.</l>
                    <l xml:id="d001l921" n="76">Sol, qui cuncta vides atque omnia maximus audis,</l>
                    <l xml:id="d001l922" n="77">Nascere purpureisque libens sparge omnia flammis</l>
                    <l xml:id="d001l923" n="78">Nicoleoque adsis per saecula longa beato.</l>
                    <l xml:id="d001l924" n="79">Ille colit musas, illi sunt carmina curae;</l>
                    <l xml:id="d001l925" n="80">Nec quisquam Latio in magno nec doctior usquam</l>
                    <l xml:id="d001l926" n="81">Alter. Amet nostras o si pater ille camenas,</l>
                    <l xml:id="d001l927" n="82">Tunc ego Meonio genitus magnusque poeta</l>
                    <l xml:id="d001l928" n="83">Dicar et antiquos inter me estendere vates</l>
                    <l xml:id="d001l929" n="84">Haud dubitem, neque enim frustra mihi talia Apollo</l>
                    <l xml:id="d001l930" n="85">Dat responsa pater. Magnum sol occupat orbem</l>
                    <l xml:id="d001l931" n="86">Iam novus atque novo perfundit lumine montis.</l>
                    <p xml:id="d001l932" n="86|1">Philoenus</p>
                    <l xml:id="d001l933" n="87">Quo, Neomanti, pecus cogis? Quove ire canendo</l>
                    <l xml:id="d001l934" n="88">Haec armenta iubes? Te, te sequar. Ocius istas</l>
                    <l xml:id="d001l935" n="89">Coge tuas pecudes et ovilibus abde latentis.</l>
                    <l xml:id="d001l936" n="90">Iam lupus observat tua pascua, forsitan ille</l>
                    <l xml:id="d001l937" n="91">Qui rapuit teneros totiens a matribus agnos.</l>
                    <l xml:id="d001l938" n="92">Sunt qui nec laudes, nec carmina talia curent;</l>
                    <l xml:id="d001l939" n="93">Ille quidem curat. Sed quis tamen approbet illa</l>
                    <l xml:id="d001l940" n="94">Inscius aut quem non Siculae monuere camenae?</l>
                    <l xml:id="d001l941" n="95">Quis coram laudet, quae tu cantaveris absens?</l>
                    <p xml:id="d001l942" n="95|1">Neomantis</p>
                    <l xml:id="d001l943" n="96">Vegius, Argeo qui proximus unus Homero.</l>
                    <l xml:id="d001l944" n="97">Ille Linum et fratrem cithara superare canora</l>
                    <l xml:id="d001l945" n="98">Atque alios vates, quos aurea protulit aetas,</l>
                    <l xml:id="d001l946" n="99">Audet et egregias heroum dicere laudes,</l>
                    <l xml:id="d001l947" n="100">Iudicio cuius rauca haec ego carmina mitto,</l>
                    <l xml:id="d001l948" n="101">Corticibus falcis morsu signata salignis;</l>
                    <l xml:id="d001l949" n="102">Cuius amor tantum vacuas se attollit in auras</l>
                    <l xml:id="d001l950" n="103">Quippe mihi, quantum consurgit ad aethera pinus</l>
                    <l xml:id="d001l951" n="104">Tonsa comam et virides complexa cacumine ramos.</l>
                    <lb/>
                </div2>
                <div2 xml:id="001c020" type="carmen" met="H">
                    <head>
                        <abbr>20</abbr>
                    </head>
                    <p xml:id="d001l952" n="tit.">20. Ad beatissimum patrem dominum nostrum | dominum Nicolaum summum pontificem Quintum | Basinii Parmensis epistola</p>
                    <l xml:id="d001l953" n="1">Quinte pater, vero populum quem vincere virtus</l>
                    <l xml:id="d001l954" n="2">Nomine sacra dedit, decus o quicunque fuere</l>
                    <l xml:id="d001l955" n="3">Maxime pontificum nec non quicunque futuri,</l>
                    <l xml:id="d001l956" n="4">Saepe rogant homines mirati multa, tuo quid</l>
                    <l xml:id="d001l957" n="5">Tempore turba recens vatum numerosa per urbis,</l>
                    <l xml:id="d001l958" n="6">Rura per et villas, pagis monstretur et ipsis.</l>
                    <l xml:id="d001l959" n="7">Respondere quibus soleo te principe reddi</l>
                    <l xml:id="d001l960" n="8">Praemia coepta, vigent musae quis; artibus inde</l>
                    <l xml:id="d001l961" n="9">Redditus omnis honos, quod non multique priores,</l>
                    <l xml:id="d001l962" n="10">Nec pater Eugenius, quanvis mitisque piusque,</l>
                    <l xml:id="d001l963" n="11">Fecerat. At tu idem quondam quem fata, tenore</l>
                    <l xml:id="d001l964" n="12">A primo rerum, mundi statuere labantis</l>
                    <l xml:id="d001l965" n="13">Rectorem, quem sancta fides, quem vita beatum,</l>
                    <l xml:id="d001l966" n="14">Ablatum sero terris, immittat Olympo,</l>
                    <l xml:id="d001l967" n="15">Cuius et auspiciis Latii pacata potentis</l>
                    <l xml:id="d001l968" n="16">Omnia, cuius honos hominesque deosque valeret</l>
                    <l xml:id="d001l969" n="17">Ire super, vatum mentis non passus inertis.</l>
                    <l xml:id="d001l970" n="18">Praemia quanta pater dedit in romana Quirinus</l>
                    <l xml:id="d001l971" n="19">Carmina, quanta bono se Mecenate secutum</l>
                    <l xml:id="d001l972" n="20">Virgilius superas rediens fateatur ad auras;</l>
                    <l xml:id="d001l973" n="21">Tanta bonis ausus tu reddere dona poetis.</l>
                    <l xml:id="d001l974" n="22">Doctus enim dulcis musas, quid carmen et artes</l>
                    <l xml:id="d001l975" n="23">Ingenuae praestent animis aevique futuri</l>
                    <l xml:id="d001l976" n="24">Laudibus et famae ventura in saecula nosti.</l>
                    <l xml:id="d001l977" n="25">Quare, si qua venit nostris facundia lustris,</l>
                    <l xml:id="d001l978" n="26">Munere quippe tuo est spes addita vatibus omnis;</l>
                    <l xml:id="d001l979" n="27">Et tibi cum placeant Graiae nostraeque camenae,</l>
                    <l xml:id="d001l980" n="28">Haud indigna putem, si me quoque partibus istis</l>
                    <l xml:id="d001l981" n="29">Addiderim pandamque libens quae mente locarim.</l>
                    <l xml:id="d001l982" n="30">Per te tota suis defluxit Graecia nostrum</l>
                    <l xml:id="d001l983" n="31">Fontibus in Tyberim, per te, qui verteret ipsos</l>
                    <l xml:id="d001l984" n="32">Historicos Graiosque alios, Theodorus in urbe est:</l>
                    <l xml:id="d001l985" n="33">Maximus orator, sapiens et amator honesti;</l>
                    <l xml:id="d001l986" n="34">Et quem recta putes magni transferre Platonis</l>
                    <l xml:id="d001l987" n="35">Omnia, sive velis numeros pedibusve solutos</l>
                    <l xml:id="d001l988" n="36">Ducat ut in Latium libros, ipsumque, placebit</l>
                    <l xml:id="d001l989" n="37">Si tibi, Aristotelem, quem barbarus unus et asper</l>
                    <l xml:id="d001l990" n="38">Verterat infelix linguae ratione tenendae</l>
                    <l xml:id="d001l991" n="39">Ignota: haec eadem iubeas si reddere nostris</l>
                    <l xml:id="d001l992" n="40">Graeca legenda viris, poterit Theodorus ad unguem</l>
                    <l xml:id="d001l993" n="41">Usque polita sequi; neque enim praestantior alter</l>
                    <l xml:id="d001l994" n="42">Ingenio, neque enim est alius qui Socratis aeque</l>
                    <l xml:id="d001l995" n="43">Divinas illo studiorum noverit artes.</l>
                    <l xml:id="d001l996" n="44">Forsitan id rogites, quid non ego vertere magnum</l>
                    <l xml:id="d001l997" n="45">Meonium aggrediar; quanquam mirabile forsan</l>
                    <l xml:id="d001l998" n="46">Hoc audere tibi videatur, amore mei me</l>
                    <l xml:id="d001l999" n="47">Fallere si videar; neque enim se noscere quisquam</l>
                    <l xml:id="d001l1000" n="48">Metirive suas vires queat: omnia magna</l>
                    <l xml:id="d001l1001" n="49">De se quisque putat, ceu pessimus ille Pelasgum,</l>
                    <l xml:id="d001l1002" n="50">Infimus ille virum Thersita, tacentibus ipsis</l>
                    <l xml:id="d001l1003" n="51">Regibus, exclamat magnumque infestat Atridem.</l>
                    <l xml:id="d001l1004" n="52">Sed si Virgilii ingenium mihi grande daretur,</l>
                    <l xml:id="d001l1005" n="53">Doctus item ut fuerat; qualis cecinisse videmus</l>
                    <l xml:id="d001l1006" n="54">Illum, ego si facerem versus, convertere nunquam</l>
                    <l xml:id="d001l1007" n="55">Experiar magni memorabile carmen Homeri.</l>
                    <l xml:id="d001l1008" n="56">Pleraque si vertas, videantur rustica vel non</l>
                    <l xml:id="d001l1009" n="57">Digna satis. Quis enim Martem Iove murmure natum</l>
                    <l xml:id="d001l1010" n="58">Ut puerum inducat plorantem? sed tamen illic</l>
                    <l xml:id="d001l1011" n="59">Et sermone illo videatur idoneus. Ergo</l>
                    <l xml:id="d001l1012" n="60">Virgilius partes aliena in parte reponit,</l>
                    <l xml:id="d001l1013" n="61">Argumenta locis mutans, non fidus, ut aiunt,</l>
                    <l xml:id="d001l1014" n="62">Interpres; multas rapuit multasque reliquit</l>
                    <l xml:id="d001l1015" n="63">Consulto partis, quas ut sua cuncta, redegit</l>
                    <l xml:id="d001l1016" n="64">Carmina in unius bene iunctos corporis artus.</l>
                    <l xml:id="d001l1017" n="65">Felix et sapiens vates, qui mente poetae</l>
                    <l xml:id="d001l1018" n="66">Divini fretus, verbis ea ferre Latinis</l>
                    <l xml:id="d001l1019" n="67">Maluit, in longos quaecunque probaverat usus</l>
                    <l xml:id="d001l1020" n="68">Aetas multa prior, totos quae triverat annos</l>
                    <l xml:id="d001l1021" n="69">Lector; hic, Herculeae clavam qui demere dextrae</l>
                    <l xml:id="d001l1022" n="70">Ausum se memorans, longo se prorogat aevo.</l>
                    <l xml:id="d001l1023" n="71">Hunc ego, siquid adhuc cupiam transferre, sequendo</l>
                    <l xml:id="d001l1024" n="72">Scribam aliquid. Sed enim neque vis neque tanta cupido</l>
                    <l xml:id="d001l1025" n="73">Est mihi, quandoquidem, Venusini vatis honesto</l>
                    <l xml:id="d001l1026" n="74">More, sequor tenues tenui sermone camenas.</l>
                    <l xml:id="d001l1027" n="75">Nec non et satyras et rustica carmina pono;</l>
                    <l xml:id="d001l1028" n="76">Magna sed interdum quaeque et Lucanus et ipse</l>
                    <l xml:id="d001l1029" n="77">Statius ignoret, quorum patria utradue multum</l>
                    <l xml:id="d001l1030" n="78">Barbara carminibus nocuit fortasse Latinis.</l>
                    <l xml:id="d001l1031" n="79">Durus uterque nimis, sed durior omnia circum</l>
                    <l xml:id="d001l1032" n="80">Lucanus, quanquam terras et flumina et urbis</l>
                    <l xml:id="d001l1033" n="81">Virtute eximia memoret: tum caetera nusquam</l>
                    <l xml:id="d001l1034" n="82">Doctus et omne trahens praeduro cortice robur.</l>
                    <l xml:id="d001l1035" n="83">Sed rude quicquid agit; neque enim decet esse poetam</l>
                    <l xml:id="d001l1036" n="84">Assiduum in verbis, qualem docuisse videmus,</l>
                    <l xml:id="d001l1037" n="85">Cum pater egregiam monstravit Horatius artem,</l>
                    <l xml:id="d001l1038" n="86">Quem sequimur; pater est qui carminis, auctor et artis.</l>
                    <l xml:id="d001l1039" n="87">"Sint delicta licet, quibus ignovisse" volebat,</l>
                    <l xml:id="d001l1040" n="88">"Nec semper feriat quodcunque minabitur arcus";</l>
                    <l xml:id="d001l1041" n="89">Verum haec interdum. Sed semper ineptus eodem</l>
                    <l xml:id="d001l1042" n="90">Cuncta modo exequitur veluti mare, murmure crebro</l>
                    <l xml:id="d001l1043" n="91">Cum fremit assiduisque sonans impellitur undis.</l>
                    <l xml:id="d001l1044" n="92">En bonus ecce Maro versa tractanda pedestri,</l>
                    <l xml:id="d001l1045" n="93">Inferiore canit; magno quae digna cothurno,</l>
                    <l xml:id="d001l1046" n="94">Tollit in aethereas vates animosior auras:</l>
                    <l xml:id="d001l1047" n="95">Nimirum auctorem divinae mentis Homerum</l>
                    <l xml:id="d001l1048" n="96">Sortitus cunctis imitator maximus actis.</l>
                    <l xml:id="d001l1049" n="97">Ille Helenam (ut loquitur demissis femina verbis)</l>
                    <l xml:id="d001l1050" n="98">Inducit victo referentem verba marito:</l>
                    <l xml:id="d001l1051" n="99">"Venisti a bello, o utinam pudor ipse perisses!</l>
                    <l xml:id="d001l1052" n="100">Forti victe viro, prior et meus ille maritus</l>
                    <l xml:id="d001l1053" n="101">Qui fuerat, vicit: quin iam Menelaon ad arma</l>
                    <l xml:id="d001l1054" n="102">Primus iniqua vocas? Illo sis fortior, ultro</l>
                    <l xml:id="d001l1055" n="103">Viribus atque manu memoras hastaque, superbus?".</l>
                    <l xml:id="d001l1056" n="104">Nonne vides quali mulier sermone moretur?</l>
                    <l xml:id="d001l1057" n="105">Rebus in egregiis ignava, minoribus apta,</l>
                    <l xml:id="d001l1058" n="106">Pensa colum calathos melius notaeque Minervae</l>
                    <l xml:id="d001l1059" n="107">Munera docta loqui. Sed enim cum maximus aevo</l>
                    <l xml:id="d001l1060" n="108">Hortator Pyliae gentis monitorque suorum,</l>
                    <l xml:id="d001l1061" n="109">Nestor (ut ore viri divino nectare verba</l>
                    <l xml:id="d001l1062" n="110">Dulcia melle magis fluxere) minacis Achilli</l>
                    <l xml:id="d001l1063" n="111">Atridaeque cupit lites componere, qualem</l>
                    <l xml:id="d001l1064" n="112">Auctorem sese exhibeat, cognosce: "Videbo</l>
                    <l xml:id="d001l1065" n="113">Quando aliquos talis, qualem vidisse recordor</l>
                    <l xml:id="d001l1066" n="114">Caeneaque Exadiumque aequumque deo Polyphemum,</l>
                    <l xml:id="d001l1067" n="115">Thesea Pirithoumque Dryantaque, maxima quondam</l>
                    <l xml:id="d001l1068" n="116">Corpora, qui fortes fuerant, durumque solebant</l>
                    <l xml:id="d001l1069" n="117">Montivagis certare feris saevosque premebant</l>
                    <l xml:id="d001l1070" n="118">Nubigenas, quos terribili sub sorte sacrarant</l>
                    <l xml:id="d001l1071" n="119">Fata suis telis? Comes his ego bella gerebam</l>
                    <l xml:id="d001l1072" n="120">Atque mea pugnare libens pro laude volebam.</l>
                    <l xml:id="d001l1073" n="121">A patria quin sede Pylo procul urbe profectus,</l>
                    <l xml:id="d001l1074" n="122">Longiqua a tellure volens; sociumque vocabant</l>
                    <l xml:id="d001l1075" n="123">Magnanimi proceres ultro et parere volebant.</l>
                    <l xml:id="d001l1076" n="124">Vos quoque, si fas est, mihi iam parete". Quid inter</l>
                    <l xml:id="d001l1077" n="125">Huius et illius sermonem distat, oportet</l>
                    <l xml:id="d001l1078" n="126">Noscere scribentis, ut oportuit ante moratum</l>
                    <l xml:id="d001l1079" n="127">Lucanum, cursu fertur qui semper eodem.</l>
                    <l xml:id="d001l1080" n="128">Statius at paulo concinnior. Ipse Catullus</l>
                    <l xml:id="d001l1081" n="129">Nonne vides quali referat Minoida versu</l>
                    <l xml:id="d001l1082" n="130">"Frigidulos udo singultus ore cientem"?</l>
                    <l xml:id="d001l1083" n="131">Doctus et ingenuus vates longumque legendus.</l>
                    <l xml:id="d001l1084" n="132">Hactenus antiquis de vatibus. Eripe, sodes,</l>
                    <l xml:id="d001l1085" n="133">Vela mari tanto, ne te sensisse maligne</l>
                    <l xml:id="d001l1086" n="134">Forte putent aliqui puerorum in parte magistri</l>
                    <l xml:id="d001l1087" n="135">Offensa, unde hamis numos piscantur aduncis.</l>
                    <l xml:id="d001l1088" n="136">Ast ego qui raucos fateor me condere versus,</l>
                    <l xml:id="d001l1089" n="137">Discrimen varium facio, velut ipse videbis.</l>
                    <l xml:id="d001l1090" n="138">Nanque secunda tibi monstrabit epistola maius</l>
                    <l xml:id="d001l1091" n="139">Carmen. At e medio tollet se tertia passu.</l>
                    <l xml:id="d001l1092" n="140">Omnia nanque bonus iudex dignabere, versus</l>
                    <l xml:id="d001l1093" n="141">Si te magna sinant spectare negocia nostros.</l>
                    <l xml:id="d001l1094" n="142">Fabula ut Iliados sed enim Meleagros honori</l>
                    <l xml:id="d001l1095" n="143">Si mihi non magno est, veniam da, summe, precamur,</l>
                    <l xml:id="d001l1096" n="144">Pontificum, veniam da, maxime; nanque fatebor</l>
                    <l xml:id="d001l1097" n="145">Vera equidem, neque te diversa ambage tenebo.</l>
                    <l xml:id="d001l1098" n="146">Non potui Aonios iuvenis conscendere montis,</l>
                    <l xml:id="d001l1099" n="147">Carminibus Graecis quanvis imbutus: at alti</l>
                    <l xml:id="d001l1100" n="148">Natus in umbrosis radicibus Apennini</l>
                    <l xml:id="d001l1101" n="149">Atque rudes primum male quem docuere magistri</l>
                    <l xml:id="d001l1102" n="150">Sedibus in patriis. Sed postquam sanctus amico</l>
                    <l xml:id="d001l1103" n="151">Accoepit tecto me Victorinus, ibi omnis</l>
                    <l xml:id="d001l1104" n="152">Rusticitas rapidos nobis effluxit in euros.</l>
                    <l xml:id="d001l1105" n="153">Ipse aderat iuvenum custos sanctissimus; omnis</l>
                    <l xml:id="d001l1106" n="154">Ut pater eductos sapere et bene vivere magno</l>
                    <l xml:id="d001l1107" n="155">Priscorum exemplo noctesque diesque docebat,</l>
                    <l xml:id="d001l1108" n="156">Socratis ingenium mores animumque secutus.</l>
                    <l xml:id="d001l1109" n="157">Verum Alcibiadem nullum tractavit, ut aiunt,</l>
                    <l xml:id="d001l1110" n="158">Castus et, ut liceat nos credere, nullius unquam</l>
                    <l xml:id="d001l1111" n="159">Luxuriae incensus stimulante libidine; cuius</l>
                    <l xml:id="d001l1112" n="160">Mirus amor fuerat superum placare Tonantem,</l>
                    <l xml:id="d001l1113" n="161">Si tardus quartam dormisset, ut amplius, horam.</l>
                    <l xml:id="d001l1114" n="162">Hic praecoepter erat nobis, pater alme; sed illum</l>
                    <l xml:id="d001l1115" n="163">Iamque senem nobis invidit parca Iovique</l>
                    <l xml:id="d001l1116" n="164">Reddidit et terras damnavit munere tanto.</l>
                    <l xml:id="d001l1117" n="165">Hinc ego digressus Theodoro doctus Achaeo,</l>
                    <l xml:id="d001l1118" n="166">Nunc fera in Aeschinem novi Demosthenis arma,</l>
                    <l xml:id="d001l1119" n="167">Nunc nova divini didici secreta Platonis;</l>
                    <l xml:id="d001l1120" n="168">Dulcis Aristophanes mordaci ut dente notandos</l>
                    <l xml:id="d001l1121" n="169">Stringeret, ut Sophocles tragico insaniret hiatu,</l>
                    <l xml:id="d001l1122" n="170">Persidos et regis Xenophontis acumine Cyri</l>
                    <l xml:id="d001l1123" n="171">Praelia. Dum dederat magni mihi carmen Homeri</l>
                    <l xml:id="d001l1124" n="172">Ocia, purpureo referebam digna cothurno;</l>
                    <l xml:id="d001l1125" n="173">Nanque ego tum cecini primis Meleagron ab annis.</l>
                    <l xml:id="d001l1126" n="174">Nec magis Actorides Phthio dilectus Achilli,</l>
                    <l xml:id="d001l1127" n="175">Quam puer Oenides tenero exoptatus ab ungui</l>
                    <l xml:id="d001l1128" n="176">Est mihi. Post variae cecini convivia mensae,</l>
                    <l xml:id="d001l1129" n="177">Iupiter Oceani cum venit ad hospitis alta</l>
                    <l xml:id="d001l1130" n="178">Cerula. Sed nihil est quod me censura notandum</l>
                    <l xml:id="d001l1131" n="179">Iudicis ulla putet, si tempora prima videbit.</l>
                    <l xml:id="d001l1132" n="180">Si puerum puer ipse sequens per devia verti,</l>
                    <l xml:id="d001l1133" n="181">Ipse cave dicas ambos peccasse; puer quae</l>
                    <l xml:id="d001l1134" n="182">Fecit uterque, cave dicas male facta: sed ultra,</l>
                    <l xml:id="d001l1135" n="183">Si tibi visa meis fuerit nota digna camenis,</l>
                    <l xml:id="d001l1136" n="184">Deprendas iubeo. Redeo unde exempla petebam:</l>
                    <l xml:id="d001l1137" n="185">Si legis Iliados divina poemata, nosti,</l>
                    <l xml:id="d001l1138" n="186">Incidit ira animo postquam indignantis Achilli</l>
                    <l xml:id="d001l1139" n="187">Turbida, per sceptri specimen iuratus acerni,</l>
                    <l xml:id="d001l1140" n="188">Abstinuit bello, Danais inimicus adusque</l>
                    <l xml:id="d001l1141" n="189">Aiacem Teucrumque ferus. Sed ubi Actoris alta</l>
                    <l xml:id="d001l1142" n="190">Progenies Patroclus obit, redit ira furorque</l>
                    <l xml:id="d001l1143" n="191">Debitus in Teucros, odium crudele recessit</l>
                    <l xml:id="d001l1144" n="192">A rege et sociis; unus fuit omnibus Hector</l>
                    <l xml:id="d001l1145" n="193">Insidiis capiendus, erat mens omnis in uno</l>
                    <l xml:id="d001l1146" n="194">Hectore. Si quis erit qui te, Meleagre, lacessat,</l>
                    <l xml:id="d001l1147" n="195">Ipse Menoetiades tu sis, ego magnas Achilles;</l>
                    <l xml:id="d001l1148" n="196">Esto qui invideat magnas corythaeolos Hector,</l>
                    <l xml:id="d001l1149" n="197">Quem sequar inde furens divinis ultor in armis.</l>
                    <l xml:id="d001l1150" n="198">Sed nunc Sismundi felicia bella potentis</l>
                    <l xml:id="d001l1151" n="199">Praemeditans, vagor Aoniis interritus antris,</l>
                    <l xml:id="d001l1152" n="200">Ingentem referens prono de vertice cursum</l>
                    <l xml:id="d001l1153" n="201">Parnasi: iam iamque citis vehor actus habenis</l>
                    <l xml:id="d001l1154" n="202">Fervidus, alipedum cursuque elatus equorum</l>
                    <l xml:id="d001l1155" n="203">Castalios latices totumque Helicona peragro,</l>
                    <l xml:id="d001l1156" n="204">Et me turba novem stipant aeterna Sorores:</l>
                    <l xml:id="d001l1157" n="205">Aenea quin etiam vox assonat, horrida Dirces</l>
                    <l xml:id="d001l1158" n="206">Arva cavae pulsans multoque invertit Olympo.</l>
                    <l xml:id="d001l1159" n="207">Nanque ego si famam cupio nomenque futurum</l>
                    <l xml:id="d001l1160" n="208">Venari, quanvis indoctus, in omnia vertar</l>
                    <l xml:id="d001l1161" n="209">Monstra, quibus possim perituram demere vitam,</l>
                    <l xml:id="d001l1162" n="210">Ignibus et terrae ridenda volumina: multis</l>
                    <l xml:id="d001l1163" n="211">Partibus, et totis forsan, tamen usque manebo</l>
                    <l xml:id="d001l1164" n="212">Victor, et omne, senem quod me scripsisse pudebit,</l>
                    <l xml:id="d001l1165" n="213">Forsitan aggrediar, neque me vis ulla tenebit.</l>
                    <l xml:id="d001l1166" n="214">Extudit ingenium fortuna celerrima nobis</l>
                    <l xml:id="d001l1167" n="215">Et labor et patriae nimium tenuata domi res.</l>
                    <l xml:id="d001l1168" n="216">Haec propter, si non famae contactus amore</l>
                    <l xml:id="d001l1169" n="217">Quippe alius faceret miseram quo munere vitam</l>
                    <l xml:id="d001l1170" n="218">Degeret, audacem licet haec sperare iuventam.</l>
                    <l xml:id="d001l1171" n="219">Propter opesne malas stultus Mendocius audet</l>
                    <l xml:id="d001l1172" n="220">Usuram foenusque triplex noctesque diesque</l>
                    <l xml:id="d001l1173" n="221">Sumere, tanquam habeat tria guttura? Proh pudor! Ater</l>
                    <l xml:id="d001l1174" n="222">Cerberus aut monstrum crudele Chimaera vocari</l>
                    <l xml:id="d001l1175" n="223">Dignus homo, quanquam minimo perfundat olivo</l>
                    <l xml:id="d001l1176" n="224">Grande holus, haud unquam perna fumante modesta.</l>
                    <l xml:id="d001l1177" n="225">Prodigus interea venit et fortissimus haeres</l>
                    <l xml:id="d001l1178" n="226">Qui potitur partis, meliori forte tyrannus,</l>
                    <l xml:id="d001l1179" n="227">Hanc partem sociis, illam donare latroni</l>
                    <l xml:id="d001l1180" n="228">Qui volet. Annorum multorum magnus acervus</l>
                    <l xml:id="d001l1181" n="229">Nocte perit sola, laquei crudelia poscunt</l>
                    <l xml:id="d001l1182" n="230">Supplicia, et dignas pendit vita impia poenas.</l>
                    <l xml:id="d001l1183" n="231">Optimus ille pater, quem me docuisse renarro,</l>
                    <l xml:id="d001l1184" n="232">Iussit avaritiae fugerem insanabile nomen,</l>
                    <l xml:id="d001l1185" n="233">Prae vitiis quaecunque dabat praecoepta fugandis;</l>
                    <l xml:id="d001l1186" n="234">Nam puerum in varias tanquam me Protea formas</l>
                    <l xml:id="d001l1187" n="235">Finxit et in multas flectebar cereus artes.</l>
                    <l xml:id="d001l1188" n="236">At quanto is melior, tanto me verius ipsum</l>
                    <l xml:id="d001l1189" n="237">Esse bonum decet. Exemplis mordacibus ille</l>
                    <l xml:id="d001l1190" n="238">Servus Aristophanis Phoebo succenset, herum qui</l>
                    <l xml:id="d001l1191" n="239">Insanum, vates sapiens medicusque, remisit</l>
                    <l xml:id="d001l1192" n="240">A templo et caeci vestigia perdita iussit</l>
                    <l xml:id="d001l1193" n="241">Pone sequi. Sic me stultum est concedere honori</l>
                    <l xml:id="d001l1194" n="242">Illius, is quanquam fuerit clarissimus. Atqui</l>
                    <l xml:id="d001l1195" n="243">Parma mihi patria est, proprios cui Roma Quirites</l>
                    <l xml:id="d001l1196" n="244">Transcripsit magno genitos Mavorte decusque</l>
                    <l xml:id="d001l1197" n="245">Immortale virum; veteres taceamus ut ipsos</l>
                    <l xml:id="d001l1198" n="246">Vel Cassi nomen vatis, vel centurionis.</l>
                    <l xml:id="d001l1199" n="247">Haec quoque magnanimum patria est quae duxit Othonem,</l>
                    <l xml:id="d001l1200" n="248">Tam parvo ingentis fudit qui milite turmas,</l>
                    <l xml:id="d001l1201" n="249">Quicum bella pater multos mihi gesserat annos.</l>
                    <l xml:id="d001l1202" n="250">Tale genus possem et tales iactare parentes;</l>
                    <l xml:id="d001l1203" n="251">Quod minime faciam, neque enim virtute meorum</l>
                    <l xml:id="d001l1204" n="252">Posse rear fieri clarum me, ni mea virtus</l>
                    <l xml:id="d001l1205" n="253">Me faciat, neque enim me sanguinis elevat ordo.</l>
                    <l xml:id="d001l1206" n="254">Castor equis, Pollux pugnis gaudebat: uterque</l>
                    <l xml:id="d001l1207" n="255">Dissimiles, uno quanvis prognatus ab ovo.</l>
                    <l xml:id="d001l1208" n="256">Usque adeo pauci concordes: omnia versat</l>
                    <l xml:id="d001l1209" n="257">Invidia infelix totumque perambulat orbem.</l>
                    <l xml:id="d001l1210" n="258">Nonne putas, si sint laudent qui carmina, magno</l>
                    <l xml:id="d001l1211" n="259">Munere donatos mittas quoscunque poetas?</l>
                    <l xml:id="d001l1212" n="260">Sunt mihi qui faveant iuris legumque peritus</l>
                    <l xml:id="d001l1213" n="261">Burgius et scriptis clarus Valturius armis,</l>
                    <l xml:id="d001l1214" n="262">Qui docet arte modis committere praelia miris.</l>
                    <l xml:id="d001l1215" n="263">Hi mea si laudant Sismundo carmina coram</l>
                    <l xml:id="d001l1216" n="264">Est satis; id gratum nobis atque utile, magno</l>
                    <l xml:id="d001l1217" n="265">Incedens animum studio iuvat. Ocia quando</l>
                    <l xml:id="d001l1218" n="266">Fata deusque mihi posuere, tacere libido</l>
                    <l xml:id="d001l1219" n="267">Nulla fuit, neque erat quod me fecisse iuvaret.</l>
                    <l xml:id="d001l1220" n="268">Sollicitent alii Martem, Martisque sororem</l>
                    <l xml:id="d001l1221" n="269">Terribilem et campo magnam mirentur Enyo;</l>
                    <l xml:id="d001l1222" n="270">Ille magistratus primis suspiret ab annis,</l>
                    <l xml:id="d001l1223" n="271">Ambitione iecur miserum et formidine frangens;</l>
                    <l xml:id="d001l1224" n="272">Hi vada caeca petant; illis sint moenia curae:</l>
                    <l xml:id="d001l1225" n="273">Iam mihi, iam libeat nemoris iacuisse sub umbra,</l>
                    <l xml:id="d001l1226" n="274">Nigrantis late nemoris, viridante vel herba,</l>
                    <l xml:id="d001l1227" n="275">Fontis apud ripas, molli pro margine strato</l>
                    <l xml:id="d001l1228" n="276">Gramineo, teneris vernans ubi pullulet herbis</l>
                    <l xml:id="d001l1229" n="277">Muscus, et irriguis includar vallibus. O quis</l>
                    <l xml:id="d001l1230" n="278">Tranquillum dorso silvae me sistat opacae?</l>
                    <l xml:id="d001l1231" n="279">Quo tepidus Notus omnis eat, quo murmure dulci</l>
                    <l xml:id="d001l1232" n="280">Frigidus aspiret Boreas, quo lene fluentes</l>
                    <l xml:id="d001l1233" n="281">Mitis agat Zephyrus flores, quo durus Eois</l>
                    <l xml:id="d001l1234" n="282">Eurus anhelet equis: haec est ea vita solutis</l>
                    <l xml:id="d001l1235" n="283">Ambitione viris optanda, ut Horatius olim</l>
                    <l xml:id="d001l1236" n="284">Vixit et antiqui nemorosa Thalia Maronis.</l>
                    <lb/>
                    <lb/>
                    <lb/>
                    <lb/>
                </div2>
            </div1>
        </body>
    </text>
</TEI>
