<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BASINIO-astr">
                    <title>astronomicon libri</title>
                    <title type="short">astronomicon libri</title>
                    <abbr>astr.</abbr>
                    <bibl>*Arimini 1784</bibl>
                </title>
                <author xml:id="BASINIO" n="155.000">
                    <name>Basinio da  Parma</name>
                    <date>Tizzano 1425 - Rimini 1457</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Basinio da  Parma</persName>
                    <abbr>BASINIO</abbr>
                </author>
                <respStmt>
                    <resp>Reference basis text</resp>
                    <name>*Arimini 1784</name>
                </respStmt>
            </titleStmt>
            <extent>
                <measure unit="words" quantity="8164">8164</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>*Arimini 1784</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date>1455</date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Federico Boschetti</bibl>
                </head>
                <l xml:id="d001l1" n="1">Aetherios Orbes, subiectaque templa Deorum,</l>
                <l xml:id="d001l2" n="2">Musa, cane, atque vias semper volventis Olympi;</l>
                <l xml:id="d001l3" n="3">Curribus auratis quae Signa secutus iniquos</l>
                <l xml:id="d001l4" n="4">Sol vehat ipse dies; quae tempora noctibus addat;</l>
                <l xml:id="d001l5" n="5">Quae rapiat rursum tardis adiuncta diebus.</l>
                <l xml:id="d001l6" n="6">Hic age, magne, tuo, Malatesta, canende Poetae,</l>
                <l xml:id="d001l7" n="7">Castalias amplexe Deas, partire laborem</l>
                <l xml:id="d001l8" n="8">Hunc mecum: neque enim sine te Parnassia nobis</l>
                <l xml:id="d001l9" n="9">Antra patent, Musasque sinit Romanus Apollo.</l>
                <l xml:id="d001l10" n="10">Tu decus Aoniae, tu spes certissima Vatum;</l>
                <l xml:id="d001l11" n="11">Nec cuiquam potui, tibi quam felicius Astra</l>
                <l xml:id="d001l12" n="12">Dicere, qui rerum causas, qui Sidera primus</l>
                <l xml:id="d001l13" n="13">Cunctorum, et vasti scrutaris semina Mundi.</l>
                <l xml:id="d001l14" n="14">Nec levius fuerit quam condere bella, referre</l>
                <l xml:id="d001l15" n="15">Tellurisque, Undaeque locos, Animaeque, liquentisque</l>
                <l xml:id="d001l16" n="16">Ignis, et immensos Caeli describere tractus,</l>
                <l xml:id="d001l17" n="17">Bella virum quamvis iam dudum, et praelia lusi;</l>
                <l xml:id="d001l18" n="18">Nuper ut invicti magnum meditatus honorem</l>
                <l xml:id="d001l19" n="19">Sismundi, et pulsos Thusco bis littore Iberos</l>
                <l xml:id="d001l20" n="20">Qui cecini, ac veras iuvenili carmine laudes;</l>
                <l xml:id="d001l21" n="21">Mox quoque Troianas cupiam qui dicere clades,</l>
                <l xml:id="d001l22" n="22">Magnanimosque duces Graiorum, actamque sub arma</l>
                <l xml:id="d001l23" n="23">Europam, atque Asiae Sigaeo in littore gentem.</l>
                <l xml:id="d001l24" n="24">Interea, tardus quamvis, ad Sidera Caeli</l>
                <l xml:id="d001l25" n="25">Accedes, quondam serisque vocabere votis;</l>
                <l xml:id="d001l26" n="26">Cum tamen in numerum Divorum veneris, opta</l>
                <l xml:id="d001l27" n="27">Qua tibi parte Poli, qua sit regione manendum;</l>
                <l xml:id="d001l28" n="28">Et mecum Caeli iam nunc discurre per oras</l>
                <l xml:id="d001l29" n="29">Aetherias, ventisque favens da vela secundis.</l>
                <l xml:id="d001l30" n="30">Ex Caelo, et Terra moles pulcherrima Mundi</l>
                <l xml:id="d001l31" n="31">Constat, et haec inter Naturis ordine clausis.</l>
                <l xml:id="d001l32" n="32">Nam Pater omnipotens cum iam creat unus Olympum,</l>
                <l xml:id="d001l33" n="33">Terrarumque situs, tremulique liquentia Ponti</l>
                <l xml:id="d001l34" n="34">Aequora, sylvai disclusit corpore Mundum,</l>
                <l xml:id="d001l35" n="35">Imposuitque novum Stellis ardentibus Orbem;</l>
                <l xml:id="d001l36" n="36">Quem super haud ulla est nec Terra, nec aequoris Unda,</l>
                <l xml:id="d001l37" n="37">Non Ignis fervens, non humidus intepet Aer;</l>
                <l xml:id="d001l38" n="38">Nec supra, aut infra volvuntur corpora rerum;</l>
                <l xml:id="d001l39" n="39">Non dextra rebus fas est, non ire sinistra;</l>
                <l xml:id="d001l40" n="40">Non medio e spatio motus, non ante feruntur,</l>
                <l xml:id="d001l41" n="41">Non post succedunt; nec quicquam est corpore nullo;</l>
                <l xml:id="d001l42" n="42">Nec Locus ullus ibi est, nec terminus ullus Inani.</l>
                <l xml:id="d001l43" n="43">Ergo cuncta tenet magnum cum corpore Caelum.</l>
                <l xml:id="d001l44" n="44">Quod Pater ut vidit forma constare rotunda,</l>
                <l xml:id="d001l45" n="45">Iussit ut aeterno traherentur Sidera motu,</l>
                <l xml:id="d001l46" n="46">Cum nec stare queat revoluti machina Mundi;</l>
                <l xml:id="d001l47" n="47">Nam neque vis Animae, qua pellitur ipsa, quiescit.</l>
                <l xml:id="d001l48" n="48">Hinc intra se se Caeli se mobilis Orbis</l>
                <l xml:id="d001l49" n="49">Torquet, et aeternum sua post vestigia fertur;</l>
                <l xml:id="d001l50" n="50">Quod locus extra ipsum nullus, non ulla meandi</l>
                <l xml:id="d001l51" n="51">Copia, perpetuum fugiat se se, atque sequatur;</l>
                <l xml:id="d001l52" n="52">Tempore nec quoquam maneant agitata necesse est.</l>
                <l xml:id="d001l53" n="53">Vertit in Occasus Eois magnus ab oris</l>
                <l xml:id="d001l54" n="54">Mundus, et ingenti contorquet Sidera tractu.</l>
                <l xml:id="d001l55" n="55">Quem subter septem contra Pater impulit Ignes,</l>
                <l xml:id="d001l56" n="56">Quinque Vagis addens duo Lumina magna, secarent</l>
                <l xml:id="d001l57" n="57">Quae Caelum adversum, atque Annos, Mensesque referrent.</l>
                <l xml:id="d001l58" n="58">Orbe quidem summo fallax Saturnius ignis</l>
                <l xml:id="d001l59" n="59">Fulsit, et ingenti signavit frigore Caelum.</l>
                <l xml:id="d001l60" n="60">Hunc infra placidi Iovis aurea stella cucurrit;</l>
                <l xml:id="d001l61" n="61">Ignea sanguinei sub quam Mavortis anhelat</l>
                <l xml:id="d001l62" n="62">Fulgorem fax crine trahens, bellumque, metumque.</l>
                <l xml:id="d001l63" n="63">Parte fere media Sol aureus omnia cernit;</l>
                <l xml:id="d001l64" n="64">Quem Venus, et proles Cyllenia pene secuti.</l>
                <l xml:id="d001l65" n="65">Hos infra aethereae micuerunt cornua Lunae,</l>
                <l xml:id="d001l66" n="66">Tum siccum invasit calor igneus Aethera primum,</l>
                <l xml:id="d001l67" n="67">Aera tum calidum non humor ab Aethere longe</l>
                <l xml:id="d001l68" n="68">Dispulit, et frigus sicca tellure potitum est,</l>
                <l xml:id="d001l69" n="69">Quam circum gelidae mediam liquor ambiit Undae.</l>
                <l xml:id="d001l70" n="70">Utque movet Caelum Divina Potentia certo</l>
                <l xml:id="d001l71" n="71">Ordine, quae media est Tellus immota resedit,</l>
                <l xml:id="d001l72" n="72">Quam circum ipse Polis Caelum dedit ire rotatis.</l>
                <l xml:id="d001l73" n="73">Nam Pater in tractus omnes Caelique, Marisque,</l>
                <l xml:id="d001l74" n="74">Tellurisque, Animaeque vias, Ignisque liquentis</l>
                <l xml:id="d001l75" n="75">Funditur, et toto se miscet corpore rerum.</l>
                <l xml:id="d001l76" n="76">Terga dedit Mundo Genitor quae verteret Orbi</l>
                <l xml:id="d001l77" n="77">Eoo, occiduas frontem torqueret in oras;</l>
                <l xml:id="d001l78" n="78">At dextrae partes tardum tenuere Booten,</l>
                <l xml:id="d001l79" n="79">Arcturique domos, magnamque Lycaonis Ursam,</l>
                <l xml:id="d001l80" n="80">Austrinosque situs laevum devolvit in Orbem;</l>
                <l xml:id="d001l81" n="81">Hinc alius Vertex aliusque hinc fixus utrinque,</l>
                <l xml:id="d001l82" n="82">Quos dixere Polos, Austro, Boreaeque minantur.</l>
                <l xml:id="d001l83" n="83">His ita monstratis, superest Regione sub una</l>
                <l xml:id="d001l84" n="84">Dicere quaque meant quae Signa, plagasque retentant.</l>
                <l xml:id="d001l85" n="85">Lacteus ingenti candore decorus, et auro,</l>
                <l xml:id="d001l86" n="86">Nescit utrumque latus medii qui limite Caeli,</l>
                <l xml:id="d001l87" n="87">Fertur in obliquum, clarum Phaetonta relinquens,</l>
                <l xml:id="d001l88" n="88">Temperat et totum flammis errantibus Orbem.</l>
                <l xml:id="d001l89" n="89">Inde Orbes alii varias tenduntur in oras;</l>
                <l xml:id="d001l90" n="90">Signifer est alios quorum pulcherrimus ante,</l>
                <l xml:id="d001l91" n="91">Temnia ducta triplex quem fecit utrinque refuso</l>
                <l xml:id="d001l92" n="92">Margine Signorum; media est via Solis iniqui,</l>
                <l xml:id="d001l93" n="93">Defectus in qua Solis, Lunaeque patescunt,</l>
                <l xml:id="d001l94" n="94">Vel cum tota Soror fraterno opponitur orbi,</l>
                <l xml:id="d001l95" n="95">Vel cum Terra iacens inter fratremque sororemque,</l>
                <l xml:id="d001l96" n="96">Ipsa negat caecae Titania lumina Lunae</l>
                <l xml:id="d001l97" n="97">Cum cadit oceano nitidi fax lucida Phoebi,</l>
                <l xml:id="d001l98" n="98">Et Luna opposita iam fertur in aethera Terra.</l>
                <l xml:id="d001l99" n="99">Inde Paralleli, Graio quos nomine dicunt,</l>
                <l xml:id="d001l100" n="100">Quinque recensendi; quoroum qui maximus unus</l>
                <l xml:id="d001l101" n="101">Et medius fuerit, noctes aequare diebus</l>
                <l xml:id="d001l102" n="102">Dicitur: unde illi nomen posuere profectum.</l>
                <l xml:id="d001l103" n="103">Sunt duo, non longis qui frontibus imminuuntur;</l>
                <l xml:id="d001l104" n="104">Alter in Austrinos infert sua terga recessus.</l>
                <l xml:id="d001l105" n="105">Hos inter mediumque sedent duo Signa reposta,</l>
                <l xml:id="d001l106" n="106">Quae Tropicos vero dixerunt nomine Grai,</l>
                <l xml:id="d001l107" n="107">Maiores longe extremis, medioque minores.</l>
                <l xml:id="d001l108" n="108">Parte ab utraque Plagae finem posuere perustae.</l>
                <l xml:id="d001l109" n="109">Inde alii duo sunt, qui verticis ardua summi</l>
                <l xml:id="d001l110" n="110">Amplexi capita, sparsi in diversa secantur</l>
                <l xml:id="d001l111" n="111">Inter se extremo in spatio, summosque recidant</l>
                <l xml:id="d001l112" n="112">Quinque Parallelos dirimentes partibus aequis</l>
                <l xml:id="d001l113" n="113">Quatuor, atque secant animalia magna gerentem</l>
                <l xml:id="d001l114" n="114">Signiferum tali ratione, ut permeat alter</l>
                <l xml:id="d001l115" n="115">Phryxaeam pecudem, iustaeque examina Librae;</l>
                <l xml:id="d001l116" n="116">Alter et Aegoceron, et magni brachia Cancri.</l>
                <l xml:id="d001l117" n="117">Sunt duo praeterea, quos nos aequaliter omni</l>
                <l xml:id="d001l118" n="118">Parte licet nobis terra comprendere iniqua,</l>
                <l xml:id="d001l119" n="119">Quique secat mediumque diem, Caelumque profundum</l>
                <l xml:id="d001l120" n="120">Dividit, alter is est qui terminat omnia visus.</l>
                <l xml:id="d001l121" n="121">Quinque Plagas Caelo posuit Natura creatrix,</l>
                <l xml:id="d001l122" n="122">Quarum quae media est aeterno incanduit igni;</l>
                <l xml:id="d001l123" n="123">At magno extremae riguerunt frigore Zonae.</l>
                <l xml:id="d001l124" n="124">Temperiem mediae duplici regione benignam</l>
                <l xml:id="d001l125" n="125">Excepere duae; mediam quas inter et ambas</l>
                <l xml:id="d001l126" n="126">Dicimus extremas Caeli devexa profundi</l>
                <l xml:id="d001l127" n="127">Cingula bina hominum generi concessa Deorum</l>
                <l xml:id="d001l128" n="128">Munere; de medio quae cum traxere calorem,</l>
                <l xml:id="d001l129" n="129">Frigus ab extremis, gemina de parte profunda</l>
                <l xml:id="d001l130" n="130">Temperies geminis infertur ab Aethere Terris.</l>
                <l xml:id="d001l131" n="131">Atque haec culta quidem latera, et Telluris utroque</l>
                <l xml:id="d001l132" n="132">Margine clausa, virum spatiis gens exsulat aequis.</l>
                <l xml:id="d001l133" n="133">Nam media, ut perhibent, Plaga vasta sine urbibus ullis</l>
                <l xml:id="d001l134" n="134">Magna procul magni patiens incendia Solis,</l>
                <l xml:id="d001l135" n="135">Non volucrum nidos, magnarum aut lustra ferarum</l>
                <l xml:id="d001l136" n="136">Substinet, aut hominum genus improba pascit; at illas</l>
                <l xml:id="d001l137" n="137">Nix aeterna premit, foedusque amplectitur horror;</l>
                <l xml:id="d001l138" n="138">Hinc Boreas, illinc gelida Notus effluit aura;</l>
                <l xml:id="d001l139" n="139">Hic tepet Auster, at hic Aquilo non frigidus efflat;</l>
                <l xml:id="d001l140" n="140">Hoc vitio Caeli; densum sed frigus utroque</l>
                <l xml:id="d001l141" n="141">Vertice devexi semper spirabile Mundi.</l>
                <l xml:id="d001l142" n="142">At nobis Arctos sublime propinqua furentes</l>
                <l xml:id="d001l143" n="143">Frigore demittit ventos, insana rigore</l>
                <l xml:id="d001l144" n="144">Flamina perpetuo nobis; quae torrida dum se</l>
                <l xml:id="d001l145" n="145">Trans spatia evolvunt calidis contraria pennis,</l>
                <l xml:id="d001l146" n="146">Nubila dant populis adversa tenentibus arva.</l>
                <l xml:id="d001l147" n="147">At nobis longe Mundus consurgit in arces</l>
                <l xml:id="d001l148" n="148">Scythonias, gelidumque Polus se tollit ad axem.</l>
                <l xml:id="d001l149" n="149">Obliquus late Signorum flectitur Orbis</l>
                <l xml:id="d001l150" n="150">Trasversum, et longo circumspicit ordine Zonas</l>
                <l xml:id="d001l151" n="151">Quatuor, atque secat mediam, quae semper ab aestu</l>
                <l xml:id="d001l152" n="152">Fervet, et ardenti collustrat lumine Caelum.</l>
                <l xml:id="d001l153" n="153">Ergo inter medias quoniam latissimus Orbis</l>
                <l xml:id="d001l154" n="154">Signiferum decuit, quod clara, et maxima Signa</l>
                <l xml:id="d001l155" n="155">Verteret, incubuit magno per Sidera tractu,</l>
                <l xml:id="d001l156" n="156">Quae duodena sedent incurvo lucida Circo.</l>
                <l xml:id="d001l157" n="157">Primum Aries signum; sequitur quem Taurus acutis</l>
                <l xml:id="d001l158" n="158">Cornibus; hinc gemini Laedeia sidera fratres;</l>
                <l xml:id="d001l159" n="159">At Cancrum Herculei sequitur quoque forma Leonis;</l>
                <l xml:id="d001l160" n="160">Hunc Virgo; hanc iustae pendentia pondera Librae.</l>
                <l xml:id="d001l161" n="161">Scorpius hanc sequitur; post quem sua spicula Chiron</l>
                <l xml:id="d001l162" n="162">Tendit; at Aegoceros premit hunc quoque cornibus alte</l>
                <l xml:id="d001l163" n="163">Auratis, curva cui surgit Aquarius urna;</l>
                <l xml:id="d001l164" n="164">Ultima quem Pisces, caelestia signa, secuti.</l>
                <l xml:id="d001l165" n="165">Tempora Signorum numeramus ab Orbe supremo</l>
                <l xml:id="d001l166" n="166">Hybernum ad cyclum vertenti Sole; reverso</l>
                <l xml:id="d001l167" n="167">Inde etiam ad summas imis de partibus oras,</l>
                <l xml:id="d001l168" n="168">Cum semel a Cancro Capricornum Phoebus ad imum,</l>
                <l xml:id="d001l169" n="169">Et semel ad Cancrum Capricorno venit ab imo,</l>
                <l xml:id="d001l170" n="170">Aut etiam medios legit cum passibus Orbes,</l>
                <l xml:id="d001l171" n="171">Aequat ubi noctes Aries, aut Libra diebus,</l>
                <l xml:id="d001l172" n="172">Vel sursum Phaethon fugit, vel fronte deorsum.</l>
                <l xml:id="d001l173" n="173">Hinc atque inde sedent vasti miracula Mundi,</l>
                <l xml:id="d001l174" n="174">Quae Pater ex hominum specie caelestia fecit</l>
                <l xml:id="d001l175" n="175">Sidera, tum mutis etiam sua forma remansit;</l>
                <l xml:id="d001l176" n="176">Ut Corvo, et Lepori, Cygno, fulvoque Leoni.</l>
                <l xml:id="d001l177" n="177">Orbe prius fixas summo dicemus, et ortus</l>
                <l xml:id="d001l178" n="178">Atque obitus, magno faciunt quos Sidera Mundo.</l>
                <l xml:id="d001l179" n="179">Ac nobis qua nam vertex spectatur et Arctos,</l>
                <l xml:id="d001l180" n="180">Ordiri melius dextra de parte licebit:</l>
                <l xml:id="d001l181" n="181">Namque duae spatio spectantur verticis Ursae;</l>
                <l xml:id="d001l182" n="182">Fluminis instar enim circum interlabitur Anguis.</l>
                <l xml:id="d001l183" n="183">Magna supina caput parvae tegit ipsius Ursae;</l>
                <l xml:id="d001l184" n="184">Nam medium pedibus calcat fera parva Draconem,</l>
                <l xml:id="d001l185" n="185">Cuius in extrema latitat quoque maxima cauda,</l>
                <l xml:id="d001l186" n="186">Quo caput usque suum simul ipse retorserit Anguis.</l>
                <l xml:id="d001l187" n="187">Vertice magna tenet septem, sed in auribus ambas,</l>
                <l xml:id="d001l188" n="188">Unam humero stellam; duo sunt pede sidera in uno</l>
                <l xml:id="d001l189" n="189">Postremo; atque alio sub crure est una, cavoque</l>
                <l xml:id="d001l190" n="190">Una humero; geminae parva sunt denique cauda.</l>
                <l xml:id="d001l191" n="191">Parva pedum stellis paribus vestigia fixit;</l>
                <l xml:id="d001l192" n="192">Tres caudam supra; quarum quae proxima summo est,</l>
                <l xml:id="d001l193" n="193">Ipsa Polus, quoniam est immobilis ipsa, vocatur.</l>
                <l xml:id="d001l194" n="194">Anguis utroque sedent duo tempore sidera, bina</l>
                <l xml:id="d001l195" n="195">Sidera sunt oculis; mento stat sidus in imo:</l>
                <l xml:id="d001l196" n="196">Namque decem stellae reliquo sunt corpore toto.</l>
                <l xml:id="d001l197" n="197">Nec minus Arctophylax, carae custodia matris,</l>
                <l xml:id="d001l198" n="198">Ipse pedem dextrum aestivo super addidit Orbi.</l>
                <l xml:id="d001l199" n="199">Huic humeros, pectusque secat quoque Circus ab imo</l>
                <l xml:id="d001l200" n="200">Aegocero, summi tangit qui brachia Cancri.</l>
                <l xml:id="d001l201" n="201">Non cadit oceano citius quam Cancer, et ambo</l>
                <l xml:id="d001l202" n="202">Tyndaridae, ac magni pateat quam forma Leonis.</l>
                <l xml:id="d001l203" n="203">Quatuor hic laeva stellas gestare videtur;</l>
                <l xml:id="d001l204" n="204">Pectore tres dextro; laevo sed pectore solam;</l>
                <l xml:id="d001l205" n="205">Supra humerumque duae spectantur utrumque repostae;</l>
                <l xml:id="d001l206" n="206">Una caput supra est, cubitum subit altera dextrum.</l>
                <l xml:id="d001l207" n="207">Sidera quin etiam pedibus sunt bina duobus;</l>
                <l xml:id="d001l208" n="208">Nascendo curvas solet hic praecedere Chelas.</l>
                <l xml:id="d001l209" n="209">Inde novem numero Cressam fecere Coronam,</l>
                <l xml:id="d001l210" n="210">Arctophylax humero tangit quam forte sinistro.</l>
                <l xml:id="d001l211" n="211">Occidit haec Cancro, magnoque oriente Leone,</l>
                <l xml:id="d001l212" n="212">Nascitur, extulerit cum brachia Scorpius orta.</l>
                <l xml:id="d001l213" n="213">Inde tenet laeva pellem quae forte Leonis,</l>
                <l xml:id="d001l214" n="214">Quae genibus flexis magnam se extendit ad Arcton;</l>
                <l xml:id="d001l215" n="215">Herculis effigies, nati Iove, magna videtur,</l>
                <l xml:id="d001l216" n="216">Colla Draconis habens pedibus subiecta, Leonis</l>
                <l xml:id="d001l217" n="217">Exuvias laevaque tenet, dextraque gravatum</l>
                <l xml:id="d001l218" n="218">Robur, et infestae minitantia pondera clavae.</l>
                <l xml:id="d001l219" n="219">Hunc quidam credunt Cetea Lycaone cretum,</l>
                <l xml:id="d001l220" n="220">Qui dicunt illum natam spectare Megista.</l>
                <l xml:id="d001l221" n="221">Hic humero aestivum contingit denique cyclum;</l>
                <l xml:id="d001l222" n="222">Ipse pedum digitis Arcton prioribus arva</l>
                <l xml:id="d001l223" n="223">Terminat, atque alio calcat pede colla Draconis</l>
                <l xml:id="d001l224" n="224">Hesperidum sacros servantis ab Hercule ramos,</l>
                <l xml:id="d001l225" n="225">Dextra sub Aestiferum manus est extenta, sinistra</l>
                <l xml:id="d001l226" n="226">Erigonem tangit, stat vertice stella sed una,</l>
                <l xml:id="d001l227" n="227">Altera stat laevi media pro parte Leonis;</l>
                <l xml:id="d001l228" n="228">Sub cubito dextro micat altera; utraque papilla</l>
                <l xml:id="d001l229" n="229">Singula; sunt femori geminae, sunt poplite binae;</l>
                <l xml:id="d001l230" n="230">Altera crure micat, pede et altera maxima. Post hunc</l>
                <l xml:id="d001l231" n="231">Est Lyra, quae pulchra testudine spectat ad Arcton,</l>
                <l xml:id="d001l232" n="232">Inque Notum tendens vertit diversa cacumen.</l>
                <l xml:id="d001l233" n="233">Occidit haec, oritur cum iam pulcherrima Virgo.</l>
                <l xml:id="d001l234" n="234">Eripit haemonia Chiron cum tela pharetra</l>
                <l xml:id="d001l235" n="235">Inflexum ostendens terris mirantibus arcum;</l>
                <l xml:id="d001l236" n="236">Nascitur aethereas Caeli manifesta sub oras.</l>
                <l xml:id="d001l237" n="237">Terga super stellae fulgent cui grandia binae,</l>
                <l xml:id="d001l238" n="238">Atque utrumque latus geminas habet; exstat utroque</l>
                <l xml:id="d001l239" n="239">Stella humero; partes imas habet una; sub ipso</l>
                <l xml:id="d001l240" n="240">Vertice et una later. Superos quis crederet unquam</l>
                <l xml:id="d001l241" n="241">Mutorum varias aliquando habuisse figuras?</l>
                <l xml:id="d001l242" n="242">Flumineaque Iovem Cygni vestire figura</l>
                <l xml:id="d001l243" n="243">Quis dubitet, cupidi norit qui furta Tonantis?</l>
                <l xml:id="d001l244" n="244">Qualis olorisoni viridantia ad arva Caystri</l>
                <l xml:id="d001l245" n="245">Accolit herbosas piscoso flumine ripas;</l>
                <l xml:id="d001l246" n="246">Talis in aethereis Olor est pulcherrimus oris;</l>
                <l xml:id="d001l247" n="247">Ala tenet cuius magnam sublimiter Arcton,</l>
                <l xml:id="d001l248" n="248">Tenditur aestiferum sed et altera pene sub Orbem;</l>
                <l xml:id="d001l249" n="249">Flexigeni tangit pede sed vestigia summo;</l>
                <l xml:id="d001l250" n="250">Aestifer ipse secat reliquo de corpore rostrum;</l>
                <l xml:id="d001l251" n="251">Cauda caput Regis contingit denique Cephei.</l>
                <l xml:id="d001l252" n="252">Virgine cum pulsa, chelisque cadentibus, ipse</l>
                <l xml:id="d001l253" n="253">Labitur, atque caput terris immergit opacis;</l>
                <l xml:id="d001l254" n="254">Exoritur magni surgunt cum brachia Cancri.</l>
                <l xml:id="d001l255" n="255">Colla tenent unam, longae unam temnia caudae;</l>
                <l xml:id="d001l256" n="256">Quinque sinistra tenet spatiis ingentibus ala,</l>
                <l xml:id="d001l257" n="257">Altera quinque; caput solam tenet. Inde videtur</l>
                <l xml:id="d001l258" n="258">Cepheos effigies soceri tibi, maxime Perseu,</l>
                <l xml:id="d001l259" n="259">Arctoo inclusi summo cum vertice Circo,</l>
                <l xml:id="d001l260" n="260">Et pedibus; verum caput extulit orbe relicto.</l>
                <l xml:id="d001l261" n="261">Huic, humeros praeter cum vertice, protinus alto</l>
                <l xml:id="d001l262" n="262">Non cadit oceano pars ulla, sed Angue sub ipso,</l>
                <l xml:id="d001l263" n="263">Quem facit ipse caput vacuas cum tollit ad oras,</l>
                <l xml:id="d001l264" n="264">Brachia proiectis tenet in diversa lacertis;</l>
                <l xml:id="d001l265" n="265">A pede quin Ursae tantum distare minoris</l>
                <l xml:id="d001l266" n="266">Ipse videtur enim, quantum inter utrumque duorum</l>
                <l xml:id="d001l267" n="267">Ipsius esse pedum, terras caput omne subintrat,</l>
                <l xml:id="d001l268" n="268">Nascitur aethereas cum Scorpius acer ad oras;</l>
                <l xml:id="d001l269" n="269">Cum Chirone caput claro quoque reddit Olympo,</l>
                <l xml:id="d001l270" n="270">Sidera cui sacra monstrantur bina thiara,</l>
                <l xml:id="d001l271" n="271">In manibus duo sunt; duo sunt sub pectore dextro;</l>
                <l xml:id="d001l272" n="272">Cingula terna tenent; fulgent duo poplite laevo;</l>
                <l xml:id="d001l273" n="273">Bina pedes servant. Supra hunc stat regia coniunx</l>
                <l xml:id="d001l274" n="274">Cassiope inverso longe subnixa sedili.</l>
                <l xml:id="d001l275" n="275">Huic latus ut ternum est, designant sidera terna;</l>
                <l xml:id="d001l276" n="276">Huic regit Arctoi demum vestigia Circi</l>
                <l xml:id="d001l277" n="277">Summa pedum tardus, circum quem ducitur, Orbis;</l>
                <l xml:id="d001l278" n="278">Ventus at effigies aestivas tendit in oras.</l>
                <l xml:id="d001l279" n="279">Lacteus hanc mediam Circus secat; oceano se</l>
                <l xml:id="d001l280" n="280">Abluit, oceano cum Scorpius exit ab alto;</l>
                <l xml:id="d001l281" n="281">Nec minus Haemonias semper videt orta Sagittas.</l>
                <l xml:id="d001l282" n="282">Vertice stella micat; dextra stat clara papilla</l>
                <l xml:id="d001l283" n="283">Una, humerisque duae; lumbis est scilicet una;</l>
                <l xml:id="d001l284" n="284">In femine una etiam laevo; duo poplite summo</l>
                <l xml:id="d001l285" n="285">Sidera; stella pedis tenuit vestigia dextri.</l>
                <l xml:id="d001l286" n="286">Propter eam posita est miris quoque filia Signis</l>
                <l xml:id="d001l287" n="287">Andromede, alati supra caput alta mariti,</l>
                <l xml:id="d001l288" n="288">Iuncta caput nigrum ventri, quem praepes ad auras</l>
                <l xml:id="d001l289" n="289">Pegasus extendit Persaeis notus habenis.</l>
                <l xml:id="d001l290" n="290">Huic medium pectus secat Aestifer, atque sinistram</l>
                <l xml:id="d001l291" n="291">Forte manum; Pisci simul occidit; extulit autem</l>
                <l xml:id="d001l292" n="292">Piscibus os natis, et aperti vellere Phryxi.</l>
                <l xml:id="d001l293" n="293">Lucentem capiti stellam tenet; utraque bino</l>
                <l xml:id="d001l294" n="294">Stella humero; laeva protensa ostenditur una;</l>
                <l xml:id="d001l295" n="295">Sub cubito laevo micat altera; quatuor amplo</l>
                <l xml:id="d001l296" n="296">Pectore subter enim; cubito sedet altera dextro,</l>
                <l xml:id="d001l297" n="297">Inque manu femori coniuncta est una, genuque</l>
                <l xml:id="d001l298" n="298">Una; duaeque pedi dextro; pede sola sinistro;</l>
                <l xml:id="d001l299" n="299">Crure duae, summo sedet haec, sedet altera talo.</l>
                <l xml:id="d001l300" n="300">Nec te transierim, Graium fortissime Perseu,</l>
                <l xml:id="d001l301" n="301">Magne virum victor, cuius secat Aestifer Orbis</l>
                <l xml:id="d001l302" n="302">Crus laevum, atque humerum magna cum parte sinistrum.</l>
                <l xml:id="d001l303" n="303">Ipse manu dextra Arctoum contingere Cyclum</l>
                <l xml:id="d001l304" n="304">Visus es, Aurigaeque caput pede supprimis uno</l>
                <l xml:id="d001l305" n="305">Tu dextro, atque cadis tollit cum spicula Chiron,</l>
                <l xml:id="d001l306" n="306">Et Caper auratam signavit cornibus Aethram.</l>
                <l xml:id="d001l307" n="307">Nasceris hic Aries cum surgit, et aurea tollit</l>
                <l xml:id="d001l308" n="308">Cornua Taurus; habes humero sed sidus utroque;</l>
                <l xml:id="d001l309" n="309">Sidus habes dextra, curvam quae substinet Harpen.</l>
                <l xml:id="d001l310" n="310">Sidus habes laeva, quae Gorgonis ora Medusae</l>
                <l xml:id="d001l311" n="311">Suggerit, at stellis circumdata quatuor ora;</l>
                <l xml:id="d001l312" n="312">Altera ventre micat; lumbo altera, et altera dextro</l>
                <l xml:id="d001l313" n="313">Pro femore; una genu, sura altera; stat pede sola;</l>
                <l xml:id="d001l314" n="314">Altera sura duas tenuit; tenet una sinistrum</l>
                <l xml:id="d001l315" n="315">Stella femur. Tali Danacius ordine Perseus</l>
                <l xml:id="d001l316" n="316">Cernitur, Heniochus verso quem nomine dicunt.</l>
                <l xml:id="d001l317" n="317">Aurigam Olenium pecus alto in vertice gestat,</l>
                <l xml:id="d001l318" n="318">Fortis Erichthonius celeri qui iungere curru</l>
                <l xml:id="d001l319" n="319">Quatuor ausus equos primus, qui torquet habenas</l>
                <l xml:id="d001l320" n="320">Nunc etiam, victorque rotis certamina iactat.</l>
                <l xml:id="d001l321" n="321">Vertice stella micat, sub qua caput omne Capellae</l>
                <l xml:id="d001l322" n="322">Dicitur, atque humero stella est aequalis utroque.</l>
                <l xml:id="d001l323" n="323">Ipse tenet laeva geminos sublimiter Haedos;</l>
                <l xml:id="d001l324" n="324">Aetherias tardi qui dum venere sub auras,</l>
                <l xml:id="d001l325" n="325">Tum cadit ad terras magnai flumen aquai.</l>
                <l xml:id="d001l326" n="326">Stella tenet laevam; summo micat una lacerto;</l>
                <l xml:id="d001l327" n="327">Singula sub cubito stella est dextroque sinistroque;</l>
                <l xml:id="d001l328" n="328">Aestivum ipse suo contingit poplite Circum.</l>
                <l xml:id="d001l329" n="329">Pes dexter Tauri cornu coniungitur uno</l>
                <l xml:id="d001l330" n="330">Sidere; sed totus Persaeis denique plantis</l>
                <l xml:id="d001l331" n="331">Subditus, ad magnam quoniam caput exerit Arcton.</l>
                <l xml:id="d001l332" n="332">Occidit haemonias caelo ducente Sagittas,</l>
                <l xml:id="d001l333" n="333">Cum semel hiberni redierunt cornua Capri.</l>
                <l xml:id="d001l334" n="334">Nec procul Anguitenens cinctus Serpente retorto;</l>
                <l xml:id="d001l335" n="335">Amphitryoniaden alii dixere retortum</l>
                <l xml:id="d001l336" n="336">Serpentem ad ripas mactantem fortiter amnis</l>
                <l xml:id="d001l337" n="337">Lydorum Sagaris; quin Carbonanta Getarum</l>
                <l xml:id="d001l338" n="338">Qui memorent etiam multi regem esse fuerunt.</l>
                <l xml:id="d001l339" n="339">Illum flava Ceres claro suffixit Olympo,</l>
                <l xml:id="d001l340" n="340">Quod male Triptolemum dulcem statuisset alumnum</l>
                <l xml:id="d001l341" n="341">Perdere, ut anguineum conetur stringere guttur,</l>
                <l xml:id="d001l342" n="342">Colla tenens dextra pressa cervice, videres</l>
                <l xml:id="d001l343" n="343">Ut caudam, laeva, dextra surgente, cadenti.</l>
                <l xml:id="d001l344" n="344">Vertice sidus inest, humero sed utroque duarum</l>
                <l xml:id="d001l345" n="345">Lumina stellarum; laevo sed terna lacerto;</l>
                <l xml:id="d001l346" n="346">Ilibus at geminae; genibus sat bina duobus;</l>
                <l xml:id="d001l347" n="347">At dextra una micat; media pulcherrima sura;</l>
                <l xml:id="d001l348" n="348">Una pede in dextro micat hinc, micat altera laevo.</l>
                <l xml:id="d001l349" n="349">Aestifer huic humeros toto de corpore vellit,</l>
                <l xml:id="d001l350" n="350">Cumque genu, noctes aequat qui forte diebus,</l>
                <l xml:id="d001l351" n="351">Limite composito finitur ab Orbe; sinistro</l>
                <l xml:id="d001l352" n="352">Proiecto pede curvus; et est testudinis Orbi</l>
                <l xml:id="d001l353" n="353">Innixus, dextra tangit quam Scorpius una</l>
                <l xml:id="d001l354" n="354">Subiectus planta; Cressae stant ora Coronae</l>
                <l xml:id="d001l355" n="355">Proxima squamosi Serpentis; at ima repellit</l>
                <l xml:id="d001l356" n="356">Cauda Aquilae caudam; terris se condit opacis,</l>
                <l xml:id="d001l357" n="357">Cum superas veniunt Ledeia sidera ad oras;</l>
                <l xml:id="d001l358" n="358">Cum procul oceani, cum cerula Tethyos unda</l>
                <l xml:id="d001l359" n="359">Abluit Herculeum media plus parte Leonem.</l>
                <l xml:id="d001l360" n="360">Exoritur, surgit cum Scorpius, atque sagittis</l>
                <l xml:id="d001l361" n="361">Ipse refert plenam Chiron cum forte pharetram.</l>
                <l xml:id="d001l362" n="362">Quatuor in cauda Serpentis sidera dicunt;</l>
                <l xml:id="d001l363" n="363">Sunt duo pro medio, sunt sex prope sidera terga,</l>
                <l xml:id="d001l364" n="364">Sunt sex in media fulgent quae lucida spira.</l>
                <l xml:id="d001l365" n="365">Gutture terna subest; stella est in vertice bina.</l>
                <l xml:id="d001l366" n="366">Inter et Aequantem noctes hinc forte diebus,</l>
                <l xml:id="d001l367" n="367">Aestivumque Orbem positam dixere Sagittam.</l>
                <l xml:id="d001l368" n="368">Herculis e numero fuit haec, quae plurima tergo</l>
                <l xml:id="d001l369" n="369">Tela ferebat Hylas, magnos dura magna labores</l>
                <l xml:id="d001l370" n="370">Monstra feraeque dabant olli, dum pectora Nesi,</l>
                <l xml:id="d001l371" n="371">Dum sequitur magni fugientia terga Leonis.</l>
                <l xml:id="d001l372" n="372">Hanc sub signo Aquilae positam voluere, sed Orbis</l>
                <l xml:id="d001l373" n="373">Hanc secat ille, Polis qui stans admotus utrisque</l>
                <l xml:id="d001l374" n="374">Aegocerum, oppositique petit cava brachia Cancri.</l>
                <l xml:id="d001l375" n="375">Cuspis ad Aequipedum regionem versa, sed una</l>
                <l xml:id="d001l376" n="376">Anguitenente subest pars prima; haec quatuor astra</l>
                <l xml:id="d001l377" n="377">Continet, ut primum prima sit parte locatum;</l>
                <l xml:id="d001l378" n="378">Unum cuspis habet; media duo fixa sub hasta.</l>
                <l xml:id="d001l379" n="379">Occidit ut caelum flammis Astrea petivit;</l>
                <l xml:id="d001l380" n="380">Nascitur, oceano cum Scorpius exit ab alto.</l>
                <l xml:id="d001l381" n="381">Ast Aquila Aequantem noctes non funditus alam</l>
                <l xml:id="d001l382" n="382">Extra Orbem dextram, non longe a vertice laevam</l>
                <l xml:id="d001l383" n="383">Anguitenentis habet; reliquo de corpore rostrum</l>
                <l xml:id="d001l384" n="384">Ille secat, Cancrum Capro qui tangit ab hirto.</l>
                <l xml:id="d001l385" n="385">Lacteus hanc mediam simul ipse excidit et Orbis.</l>
                <l xml:id="d001l386" n="386">Occidit illa novo iam tum nascente Leone;</l>
                <l xml:id="d001l387" n="387">Exoritur claras Capro veniente sub oras.</l>
                <l xml:id="d001l388" n="388">Hanc ego crediderim trepido portasse Tonanti</l>
                <l xml:id="d001l389" n="389">Fulmina, Phlegraeae fremerent cum praelia pugnae.</l>
                <l xml:id="d001l390" n="390">Vertice stella micat; mediis sunt bina sub alis</l>
                <l xml:id="d001l391" n="391">Sidera; stella super mediae stat margine caudae.</l>
                <l xml:id="d001l392" n="392">Nec procul incurvum fas est Delphina videre</l>
                <l xml:id="d001l393" n="393">Scilicet, adverso longae qui verbere caudae</l>
                <l xml:id="d001l394" n="394">Aequantem noctes contingit forte diebus,</l>
                <l xml:id="d001l395" n="395">Pegaseoque iacet capiti vicinus ut ortus</l>
                <l xml:id="d001l396" n="396">Extremo liquidas viso Chirone sub oras.</l>
                <l xml:id="d001l397" n="397">Occidit, exorta est toto cum vertice Virgo.</l>
                <l xml:id="d001l398" n="398">Vertice bina micant; supra caput altera bina;</l>
                <l xml:id="d001l399" n="399">Bina tenent caudam; duo sunt in pectore; tergo</l>
                <l xml:id="d001l400" n="400">Sidus inest summo. Sed Equus quum spectat ad Arcton</l>
                <l xml:id="d001l401" n="401">Aestifero pedibus Circo connixus, et imo</l>
                <l xml:id="d001l402" n="402">Ore caput magni tangit Delphinis; at Urnam</l>
                <l xml:id="d001l403" n="403">Qui tenet, huius habet dextram cervice volutam.</l>
                <l xml:id="d001l404" n="404">Naribus huic duo sunt; duo sunt in vertice, ut unum</l>
                <l xml:id="d001l405" n="405">Fronte sit in media; sit aure sed altera stella;</l>
                <l xml:id="d001l406" n="406">Unam mala tenet dextra, et cervice comanti</l>
                <l xml:id="d001l407" n="407">Quinque superque alia est; genibus stat singula utrisque;</l>
                <l xml:id="d001l408" n="408">Ante genu sola est; inter micat altera crura;</l>
                <l xml:id="d001l409" n="409">Ventre sub, Andromedes una est quae stella vocatur</l>
                <l xml:id="d001l410" n="410">Occidit ille uno cum Pisce, super iacet illi</l>
                <l xml:id="d001l411" n="411">Qui primus; pluvia cum surgit Aquarius urna</l>
                <l xml:id="d001l412" n="412">Nascitur, atque nives Caelo defundit aperto.</l>
                <l xml:id="d001l413" n="413">Protinus hinc laevos cursum flectamus in Orbes.</l>
                <l xml:id="d001l414" n="414">Pistris Delphinum caudas commissa ferino</l>
                <l xml:id="d001l415" n="415">Pectore, celsa caput rabido levat ore lupino;</l>
                <l xml:id="d001l416" n="416">Hiberno secta est caudae cui denique Circo</l>
                <l xml:id="d001l417" n="417">Pars media, Eoas rostrum quae vertit ad oras,</l>
                <l xml:id="d001l418" n="418">Extremumque pedem Phryxei velleris urget.</l>
                <l xml:id="d001l419" n="419">Ipse caput monstro refluenti proluit unda</l>
                <l xml:id="d001l420" n="420">Eridanus; natoque cadit fera bellua Cancro,</l>
                <l xml:id="d001l421" n="421">Nec minus oceano se se condente Leone.</l>
                <l xml:id="d001l422" n="422">Cum Tauro et Geminis surgentibus orta videtur.</l>
                <l xml:id="d001l423" n="423">Ventre micant numero sex sidera; tum duo summa</l>
                <l xml:id="d001l424" n="424">Sunt cauda; longae sunt quinque volumine caudae</l>
                <l xml:id="d001l425" n="425">Usque sub incurvum ventrem deducta. Fluentum</l>
                <l xml:id="d001l426" n="426">Eridani undosum latis diffunditur oris,</l>
                <l xml:id="d001l427" n="427">A pede qui laevo veniens Orionis ipsam</l>
                <l xml:id="d001l428" n="428">Pistrin adit, Leporisque pedes amplectitur, Austrum</l>
                <l xml:id="d001l429" n="429">Pressus ad emotum, Circus quem dividit illo</l>
                <l xml:id="d001l430" n="430">E spatio, grandi quo iungitur ordine Ceto.</l>
                <l xml:id="d001l431" n="431">Occidit, exoritur cum Scorpius atque Sagittas</l>
                <l xml:id="d001l432" n="432">Qui gerit haemonias; oritur, cum brachia Cancer</l>
                <l xml:id="d001l433" n="433">Extulit, et Gemini venere sub aethera fratres.</l>
                <l xml:id="d001l434" n="434">Tres stellas primoque volumine, tresque secundo,</l>
                <l xml:id="d001l435" n="435">Septem habet extremo longae qui flectitur undae</l>
                <l xml:id="d001l436" n="436">Fluxus, et ingenti designat flumine Caelum.</l>
                <l xml:id="d001l437" n="437">At Lepus ipse pedem sub laevum Orionis Orbem</l>
                <l xml:id="d001l438" n="438">Per gelidum fugiens, ab eo divisus, in ima</l>
                <l xml:id="d001l439" n="439">Parte sui multa stans corporis, occidit orto</l>
                <l xml:id="d001l440" n="440">Iam Chirone; venit caelo veniente Leone;</l>
                <l xml:id="d001l441" n="441">Auritumque caput stellis insigne duabus</l>
                <l xml:id="d001l442" n="442">Gestat, et in vario geminas quoque corpore stellas;</l>
                <l xml:id="d001l443" n="443">Singula sunt pedibus fulgentia sidera primis.</l>
                <l xml:id="d001l444" n="444">Oriona secat noctes aequare diebus</l>
                <l xml:id="d001l445" n="445">Qui solet, a zona, reliquoque a corpore toto.</l>
                <l xml:id="d001l446" n="446">Dextra tenet clavam cui Tauro dura minantem.</l>
                <l xml:id="d001l447" n="447">Vertice terna micant huic sidera clara, sub ipsis</l>
                <l xml:id="d001l448" n="448">Auribus et totidem; cubito sed languida dextro</l>
                <l xml:id="d001l449" n="449">Una, manuque alia est; tres sunt in margine zonae;</l>
                <l xml:id="d001l450" n="450">Poplitibus geminis duo sunt et sidera clara.</l>
                <l xml:id="d001l451" n="451">In pedibus duo sunt, sed languida; sunt tria clava.</l>
                <l xml:id="d001l452" n="452">At Canis occasus spectat quum vertice Mundi,</l>
                <l xml:id="d001l453" n="453">Dum Leporem sequitur fugientem, clauditur Orbe</l>
                <l xml:id="d001l454" n="454">Hiberno, atque pedem dextrum sub Orionis urget</l>
                <l xml:id="d001l455" n="455">Vertice; ad Aequantem noctes caput extulit orbem.</l>
                <l xml:id="d001l456" n="456">Occidit exorto Chirone, exsurgit et idem</l>
                <l xml:id="d001l457" n="457">Cum Cancro; emissae protendit imagine linguae</l>
                <l xml:id="d001l458" n="458">Stellam unam, ipsa Canis quae dicitur; altera summo</l>
                <l xml:id="d001l459" n="459">Stat capiti, Graio dicunt quam Sirion acrem</l>
                <l xml:id="d001l460" n="460">Nomine, quae morbos molitur; utraque sub aure</l>
                <l xml:id="d001l461" n="461">Una parum lucens; pede stat sed terna priori;</l>
                <l xml:id="d001l462" n="462">Pectore sunt geminae, atque humero tres denique laevo.</l>
                <l xml:id="d001l463" n="463">Ilibus una sedet, cauda sunt quatuor ipsa;</l>
                <l xml:id="d001l464" n="464">Postremis pedibus duo sunt. Sed Lacteus Orbis</l>
                <l xml:id="d001l465" n="465">Te, Procyon, pedibus fixis tenet; arripis autem</l>
                <l xml:id="d001l466" n="466">Aequantem noctes Mundi conversus ad oras,</l>
                <l xml:id="d001l467" n="467">Occasum spectas, Geminos Cancrumque quod inter</l>
                <l xml:id="d001l468" n="468">Diceris; ante Canem magnum quod nasceris, inde</l>
                <l xml:id="d001l469" n="469">Nomen habes Procyon; Capricorno oriente fugaris;</l>
                <l xml:id="d001l470" n="470">Exoreris magno caelum scandente Leone,</l>
                <l xml:id="d001l471" n="471">Tresque tuae faciunt stellae nova signa figurae.</l>
                <l xml:id="d001l472" n="472">Thessala nec procul hinc hibernum Puppis ad Orbem,</l>
                <l xml:id="d001l473" n="473">Ipsa Canis caudam tangens maioris iniquam,</l>
                <l xml:id="d001l474" n="474">Ima Polum cuius nostra tellure sepultum</l>
                <l xml:id="d001l475" n="475">Pars habet; occiderit, nascetur ubi ille Sagittas</l>
                <l xml:id="d001l476" n="476">Qui gerit haemonias, Capricornus et ipse renasci</l>
                <l xml:id="d001l477" n="477">Ceperit; at virgo primum cum candida caelo</l>
                <l xml:id="d001l478" n="478">Venerit, haec notas spectabit proxima Chelas</l>
                <l xml:id="d001l479" n="479">Quinque gubernacio lucent huic sidera primo;</l>
                <l xml:id="d001l480" n="480">Quatuor astra Ratis clavum tenuere secundum;</l>
                <l xml:id="d001l481" n="481">Quinque sub incurvae numero iacuere Carinae;</l>
                <l xml:id="d001l482" n="482">Quinque sub haec vitreo ceciderunt lucida ponto;</l>
                <l xml:id="d001l483" n="483">Quatuor ad malum; latitat pars una, nec Argo</l>
                <l xml:id="d001l484" n="484">Tota patet nobis, nimium quod vergit in Austrum</l>
                <l xml:id="d001l485" n="485">Canobos e medio se aplustre refundit, ut aiunt</l>
                <l xml:id="d001l486" n="486">Qui Rhodon, et madidi penetrarunt alva Canopi.</l>
                <l xml:id="d001l487" n="487">Nititur austrino pedibus Centaurus et Orbi,</l>
                <l xml:id="d001l488" n="488">Hibernumque humeris adtollit in aethera Circum,</l>
                <l xml:id="d001l489" n="489">Et caput Herculeae iungit sublimiter Hydrae.</l>
                <l xml:id="d001l490" n="490">Ipse tenens dextra Leporem decurrit; hic ore</l>
                <l xml:id="d001l491" n="491">Et pedibus primis pendet porrectus ad Orbem</l>
                <l xml:id="d001l492" n="492">Hibernum, inter eum, atque Austrinum postus; et ipsi</l>
                <l xml:id="d001l493" n="493">Semifero demit de corpore cura relicto</l>
                <l xml:id="d001l494" n="494">Lacteus, aethereum caeli qui amplectitur orbem.</l>
                <l xml:id="d001l495" n="495">Conditur oceano nata cum Piscibus Urna;</l>
                <l xml:id="d001l496" n="496">Scorpius haemonias urget cum forte Sagittas</l>
                <l xml:id="d001l497" n="497">Nascitur; hic summo tria vertice sidera gestat,</l>
                <l xml:id="d001l498" n="498">Non obscura quidem; sed nec clarissima signa;</l>
                <l xml:id="d001l499" n="499">Singula cuique humero stat clara, atque una sinistro</l>
                <l xml:id="d001l500" n="500">Fixa humero; illa manu; sub pectore lucet equino</l>
                <l xml:id="d001l501" n="501">Illa; sub ingenti sunt pectore quatuor ipsi</l>
                <l xml:id="d001l502" n="502">Lucida; ventre duo formae spectantur equinae;</l>
                <l xml:id="d001l503" n="503">Tres cauda, lumboque alia est, genibusque supremis</l>
                <l xml:id="d001l504" n="504">Singula, poplitibusque duae; sub pectore sola est.</l>
                <l xml:id="d001l505" n="505">At Lepus ut captus magnis cadit hostia Divis,</l>
                <l xml:id="d001l506" n="506">Parte pedum extrema stellam tenet; at duo cauda</l>
                <l xml:id="d001l507" n="507">Sidera sunt summa, capiti tria, pectore stella est;</l>
                <l xml:id="d001l508" n="508">At pedibus primis una est quoque clara, sub ipso</l>
                <l xml:id="d001l509" n="509">Pectore et una latet; sic Hostia. At illius inter</l>
                <l xml:id="d001l510" n="510">Et caput et Scorpi caudam iacet Ara prope Orbem</l>
                <l xml:id="d001l511" n="511">Austrinum; ipsa cadit, Aries cum cornua tollit</l>
                <l xml:id="d001l512" n="512">Aurea; nascenti Capricorno nascitur Ara.</l>
                <l xml:id="d001l513" n="513">Huic duo pro summo stant astra cacumine celsa;</l>
                <l xml:id="d001l514" n="514">Huic duo praeterea spatio dicuntur in imo.</l>
                <l xml:id="d001l515" n="515">Hydra trium spatium signorum intercipit, alti</l>
                <l xml:id="d001l516" n="516">Summa locum Cancri, post Virginis, ante Leonis;</l>
                <l xml:id="d001l517" n="517">Inter et Aequantem noctes est ipsa diebus,</l>
                <l xml:id="d001l518" n="518">Hibernumque simul longo cum corpore Circum,</l>
                <l xml:id="d001l519" n="519">Ad Procyna usque caput tendens; sed quarta sub ipsum</l>
                <l xml:id="d001l520" n="520">Aestivum, Aequantemque dies pars ducta suprema.</l>
                <l xml:id="d001l521" n="521">Cauda caput magni Centauri protegit, atrum</l>
                <l xml:id="d001l522" n="522">Substineat tergo ut Corvum Cratera moventem.</l>
                <l xml:id="d001l523" n="523">Virginis ille inter ferventiaque ora Leonis</l>
                <l xml:id="d001l524" n="524">Exstat, et Hydrai capiti se inclinat; at illa</l>
                <l xml:id="d001l525" n="525">Occidit obliqua cum surgit Aquarius urna,</l>
                <l xml:id="d001l526" n="526">Et nitidi Pisces primum tenuistis Olympum.</l>
                <l xml:id="d001l527" n="527">Tres capiti stellae, primoque volumine ab ipso</l>
                <l xml:id="d001l528" n="528">Vertice quinque micant; tres curvatura secunda,</l>
                <l xml:id="d001l529" n="529">Quatuor at terna, atque duas pars quarta; sed ipsa</l>
                <l xml:id="d001l530" n="530">Cauda tenet quasdam minimo fulgore micantes.</l>
                <l xml:id="d001l531" n="531">Gutture Corvus habet stellam, pennasque duabus</l>
                <l xml:id="d001l532" n="532">Insignitus, habet caudam prope bina remissam.</l>
                <l xml:id="d001l533" n="533">Ipse caput Crater magni qui prospicit Anguis</l>
                <l xml:id="d001l534" n="534">Bina gerit labris; geminas obtusa sub ansas</l>
                <l xml:id="d001l535" n="535">Sunt duo; ventre duo; duo sunt pulcherrima fundo.</l>
                <l xml:id="d001l536" n="536">At Notium graio dicunt quem nomine Piscem,</l>
                <l xml:id="d001l537" n="537">Dicimus Austrinum patrio sermone loquentes.</l>
                <l xml:id="d001l538" n="538">Hibernum, Austrinumque orbes spectare sub oras</l>
                <l xml:id="d001l539" n="539">Eoas media regione, interque videtur</l>
                <l xml:id="d001l540" n="540">Aegoceron, curvamque tenet qui fortiter Urnam.</l>
                <l xml:id="d001l541" n="541">Effusas hic potat aquas, quibus Urna cadenti</l>
                <l xml:id="d001l542" n="542">Ora ferit fluxu Pisci; cadit ipse, renasci</l>
                <l xml:id="d001l543" n="543">Incipit ut Cancer; sed Piscibus eminet ortis.</l>
                <l xml:id="d001l544" n="544">A capite ad caudam bis sex sunt sidera Pisci.</l>
                <l xml:id="d001l545" n="545">Protinus aethereum ducunt quae sidera Solem</l>
                <l xml:id="d001l546" n="546">Exsequar, Aequanti noctes namque orbe diebus</l>
                <l xml:id="d001l547" n="547">Primum Aries signum est eoas versus in oras,</l>
                <l xml:id="d001l548" n="548">Ora caputque novum magni quod magna Trigoni</l>
                <l xml:id="d001l549" n="549">Forma tegit; pedibus Pistrin contingit; at olli</l>
                <l xml:id="d001l550" n="550">Vertice stella micat; tres cornibus; efficit autem</l>
                <l xml:id="d001l551" n="551">Terna locos, magni causa est quae stella Trigoni,</l>
                <l xml:id="d001l552" n="552">Trinacriae in morem, magnae vel imagine Terrae;</l>
                <l xml:id="d001l553" n="553">Tres cervice micant; pede stella priore, sed una</l>
                <l xml:id="d001l554" n="554">Cum tribus ac totidem lumbis sunt sidera clara;</l>
                <l xml:id="d001l555" n="555">Ventre sub una iacet, pede stat quoque sola supremo.</l>
                <l xml:id="d001l556" n="556">Taurus at Europae vector dehinc candidus ortum</l>
                <l xml:id="d001l557" n="557">Signorum spectans, media qui parte locatur,</l>
                <l xml:id="d001l558" n="558">Cernuus ad terras flectit caput; huic secat Orbis</l>
                <l xml:id="d001l559" n="559">Ille genu, noctes aequat qui forte diebus;</l>
                <l xml:id="d001l560" n="560">Quippe pedem Aurigae cornu petit ipse sinistro.</l>
                <l xml:id="d001l561" n="561">Inter et ora huius, caudam vectoris et Helles</l>
                <l xml:id="d001l562" n="562">Et Phryxi, septem sunt sidera; Pleiadas aiunt</l>
                <l xml:id="d001l563" n="563">Graiugenae; et summis duo sunt in cornibus, unum</l>
                <l xml:id="d001l564" n="564">Clarius inde laevo; duo sunt pro lumine bina;</l>
                <l xml:id="d001l565" n="565">Fronte tenet solum; duo sunt ubi cornua nasci</l>
                <l xml:id="d001l566" n="566">Incipiunt; Hyadas Graii dixere, quod, ortis</l>
                <l xml:id="d001l567" n="567">His, cadit ad terras magnai flumen aquai.</l>
                <l xml:id="d001l568" n="568">Inde genu laevo stellam tenet, altera dextro</l>
                <l xml:id="d001l569" n="569">Subsidet, atque pedis gerit ungula dura bisulci</l>
                <l xml:id="d001l570" n="570">Unam etiam; atque imo tres pectore; pectore in alto</l>
                <l xml:id="d001l571" n="571">Una aliis longe fulgentior. Inde Gemelli</l>
                <l xml:id="d001l572" n="572">Tyndaridae Aurigae dextra de parte locati</l>
                <l xml:id="d001l573" n="573">Oriona super, quum sit tamen altus Orion</l>
                <l xml:id="d001l574" n="574">Hos inter Taurumque, secat capita orbis eorum</l>
                <l xml:id="d001l575" n="575">Perficit Aestatem qui cum Phaetonte recepto;</l>
                <l xml:id="d001l576" n="576">A pedibus superas redeunt hi namque sub oras.</l>
                <l xml:id="d001l577" n="577">Proximus est Cancro qui frater, habere videtur</l>
                <l xml:id="d001l578" n="578">Vertice sidus enim geminis duo sidera in armis;</l>
                <l xml:id="d001l579" n="579">Sub dextro sola est cubito, geminaeque duobus</l>
                <l xml:id="d001l580" n="580">Poplitibus stellae; pedibus sunt bina duobus.</l>
                <l xml:id="d001l581" n="581">Alter item capiti stellam tenet; exstat utroque</l>
                <l xml:id="d001l582" n="582">Singula stella humero; stella est in poplite dextro;</l>
                <l xml:id="d001l583" n="583">Singula utraque manu; stella est in poplite laevo;</l>
                <l xml:id="d001l584" n="584">Singula cuique pedi, atque pedem sub stella sinistrum.</l>
                <l xml:id="d001l585" n="585">Aestivus Cancrum medium secat ipse Leonis</l>
                <l xml:id="d001l586" n="586">Adspectans ortus, paulum capiti imminet Anguis,</l>
                <l xml:id="d001l587" n="587">Convexaque tenet testudine sidera bina,</l>
                <l xml:id="d001l588" n="588">Quae tardos, Vates Graii, dixistis onagros.</l>
                <l xml:id="d001l589" n="589">In pedibus dextris non lucida singula multum;</l>
                <l xml:id="d001l590" n="590">At laevo duo sunt primo pede luce minora;</l>
                <l xml:id="d001l591" n="591">Sunt pede nec multum fulgentia bina secundo;</l>
                <l xml:id="d001l592" n="592">Tertius ast unam pes suggerit; ultima quarto</l>
                <l xml:id="d001l593" n="593">Stella pede est; unam primo tenet ore cadentem,</l>
                <l xml:id="d001l594" n="594">Chela sinistra duas, tres dextera chela minores.</l>
                <l xml:id="d001l595" n="595">Spectat ad occasum violenti forma Leonis,</l>
                <l xml:id="d001l596" n="596">Et super herculeae corpus protenditur Hydrae.</l>
                <l xml:id="d001l597" n="597">Aestifer hunc medium Circus secat, ordine ducto</l>
                <l xml:id="d001l598" n="598">A capite ad medium, Cancer qua tenditur, orbi</l>
                <l xml:id="d001l599" n="599">Ipse pedes primos submittens; occidit idem</l>
                <l xml:id="d001l600" n="600">A capite atque oritur; ternae stant vertice stellae,</l>
                <l xml:id="d001l601" n="601">At cervice duae; sola est in pectore; cauda</l>
                <l xml:id="d001l602" n="602">Una ima; mediaque alia est; in ventre sed una est.</l>
                <l xml:id="d001l603" n="603">Ventre sub una iacet; geminae sub pectore stellae;</l>
                <l xml:id="d001l604" n="604">Una priore pede est laevo; stat poplite laevo</l>
                <l xml:id="d001l605" n="605">Una, duaeque humero; nate stella infigitur una.</l>
                <l xml:id="d001l606" n="606">Una pede extremo in dextro, stat et una sinistro,</l>
                <l xml:id="d001l607" n="607">Una genu extremo: magnique haec forma Leonis.</l>
                <l xml:id="d001l608" n="608">Protinus Erigone sequitur pulcherrima Virgo.</l>
                <l xml:id="d001l609" n="609">Ipsa pedes infra magni portenta Bootae</l>
                <l xml:id="d001l610" n="610">Vertice postremam partem ferit alta Leonis;</l>
                <l xml:id="d001l611" n="611">Aestiferum dextra contingit denique Circum.</l>
                <l xml:id="d001l612" n="612">Corporis inferior pars imae desuper Hydrae</l>
                <l xml:id="d001l613" n="613">Imminet, atque caput terris immergit opacis,</l>
                <l xml:id="d001l614" n="614">Caetera membra cadant quam funditus; huic caput ingens</l>
                <l xml:id="d001l615" n="615">Stella tegit parva, atque humero super altera laevo;</l>
                <l xml:id="d001l616" n="616">Una alio; geminis binae stant Virginis alis;</l>
                <l xml:id="d001l617" n="617">Singula utraque manu; sex veste micantia; plantis</l>
                <l xml:id="d001l618" n="618">Sidera bina cavis: tali est Astraea figura.</l>
                <l xml:id="d001l619" n="619">Hanc Canis ad patrium perduxit fida cadaver,</l>
                <l xml:id="d001l620" n="620">Quod Rhyphaea manus terra occultarat opaca.</l>
                <l xml:id="d001l621" n="621">Unde Canem Icarium quidam dixere putantes</l>
                <l xml:id="d001l622" n="622">Hunc ipsum caelo patrem statuisse Lyaeum.</l>
                <l xml:id="d001l623" n="623">Quae simul ac dira conspexit caede Parentem</l>
                <l xml:id="d001l624" n="624">Confectum, fuerat quae desuper arbore ab alta</l>
                <l xml:id="d001l625" n="625">Multa precata Deos, curas testatur inanes</l>
                <l xml:id="d001l626" n="626">Illorum, ac turpi defregit guttura nodo.</l>
                <l xml:id="d001l627" n="627">Virginibus magni dehinc Cecropis urbe creatus</l>
                <l xml:id="d001l628" n="628">Mos erat aetherias corpus librare sub auras,</l>
                <l xml:id="d001l629" n="629">Virginis ut magnum tenuarent sacra dolorem,</l>
                <l xml:id="d001l630" n="630">Annuaque aestivi portarent frigora venti.</l>
                <l xml:id="d001l631" n="631">Scorpius Aequanti noctes super Orbe diebus</l>
                <l xml:id="d001l632" n="632">Protendit geminas, dicunt quae brachia, chelas,</l>
                <l xml:id="d001l633" n="633">Subditus Anguiferi pedibus, postremaque tangit</l>
                <l xml:id="d001l634" n="634">Hibernum cauda e longo nova corpore Circum.</l>
                <l xml:id="d001l635" n="635">Hostia nec procul hinc quam fert Centaurus; obitque</l>
                <l xml:id="d001l636" n="636">In caput; exoritur chelis erectus ab ipsis.</l>
                <l xml:id="d001l637" n="637">Bina tenent chelae duplicata sidera stella;</l>
                <l xml:id="d001l638" n="638">Fronte ter et ternas; sunt quoque in ventre; sed ipsa</l>
                <l xml:id="d001l639" n="639">Sunt totidem cauda; cauda duo sidera summa.</l>
                <l xml:id="d001l640" n="640">Excipit hic chelis mediam aequo examine Libram.</l>
                <l xml:id="d001l641" n="641">At Chiron certo contendit spicula cornu</l>
                <l xml:id="d001l642" n="642">Versus in occasum, veluti qui mittere tela</l>
                <l xml:id="d001l643" n="643">Incipit; hibernoque tenet sua corpora Circo,</l>
                <l xml:id="d001l644" n="644">A pedibus humeros proiectus ad usque latentes</l>
                <l xml:id="d001l645" n="645">Intra Orbem hybernum, caput extra hunc extulit Orbem.</l>
                <l xml:id="d001l646" n="646">Lacteus huic arcum medium secat Orbis; at illi est</l>
                <l xml:id="d001l647" n="647">Ante pedes magnae Gortynia forma Coronae.</l>
                <l xml:id="d001l648" n="648">Occidit hic praeceps; duo sunt in vertice summo</l>
                <l xml:id="d001l649" n="649">Sidera; bina micant curvis in flexibus arcus;</l>
                <l xml:id="d001l650" n="650">Stella micat, summa fixa est quae forte Sagitta;</l>
                <l xml:id="d001l651" n="651">Una manet cubito in dextro, laevoque priori</l>
                <l xml:id="d001l652" n="652">Una, duaeque humeris; una est in pectore; at una</l>
                <l xml:id="d001l653" n="653">Fixa pede est, alia atque alia est in poplite; at illa</l>
                <l xml:id="d001l654" n="654">Fixa genu, haec cauda. Capricornus ad ora voluti</l>
                <l xml:id="d001l655" n="655">Aeternum Mundi spectans, ac fixus in ipso</l>
                <l xml:id="d001l656" n="656">Signifero; hybernus caudaque et corpore toto</l>
                <l xml:id="d001l657" n="657">Hunc secat Orbis; et est suppostus, Aquarie, laevae</l>
                <l xml:id="d001l658" n="658">Forte tuae, ac stellam simis fert naribus unam.</l>
                <l xml:id="d001l659" n="659">Sub cervice una est, duo sunt in pectore clara</l>
                <l xml:id="d001l660" n="660">Sidera; stella pedi est primo; micat aurea primo</l>
                <l xml:id="d001l661" n="661">Una alio; inque humeris sunt quinque; in ventre duobus</l>
                <l xml:id="d001l662" n="662">Addita quinque; duo sunt ipsa lucida cauda.</l>
                <l xml:id="d001l663" n="663">Talis et Aegoceros. Sequitur sed Aquarius urnam</l>
                <l xml:id="d001l664" n="664">Qui tenet invertam, phrygia Iovis ales ab Ida</l>
                <l xml:id="d001l665" n="665">Quem tulit; ipse pedes hiberno innititur Orbi.</l>
                <l xml:id="d001l666" n="666">Porrigit hic laevam, Capricorno quae tenet unum</l>
                <l xml:id="d001l667" n="667">Sidus, Equi tergum contingit dextra Persei</l>
                <l xml:id="d001l668" n="668">Atque iubam; hic ortus spectans resupinus inani</l>
                <l xml:id="d001l669" n="669">Corpore; fluxus aquae Piscis ferit unius ora.</l>
                <l xml:id="d001l670" n="670">Occidit a capite, atque oritur quum caetera surgant</l>
                <l xml:id="d001l671" n="671">Membra quidem citius; duo sunt obtusa comanti</l>
                <l xml:id="d001l672" n="672">Vertice; magna humeris duo sunt, unumque sinistro</l>
                <l xml:id="d001l673" n="673">Sidus inest cubito; duo sunt in utraque papilla,</l>
                <l xml:id="d001l674" n="674">Unum lumbus habet; genibus spectantur utrisque</l>
                <l xml:id="d001l675" n="675">Singula, sed dextro solum sub crure videtur,</l>
                <l xml:id="d001l676" n="676">In pedibusque duo longe spectantur utrisque;</l>
                <l xml:id="d001l677" n="677">Sex Urnam atque decem cingunt a parte sinistra</l>
                <l xml:id="d001l678" n="678">Et fundo. Hinc Pisces spectantur ut ultima Mundi</l>
                <l xml:id="d001l679" n="679">Sidera; quorum uni nomen regione propinqua</l>
                <l xml:id="d001l680" n="680">Austrino est; alter Boreae de parte Boraeus</l>
                <l xml:id="d001l681" n="681">Dicitur; Aequantem noctes, Aestivaque signa</l>
                <l xml:id="d001l682" n="682">Inter, et Andromedes sub magnum forte lacertum</l>
                <l xml:id="d001l683" n="683">Tenditur, et longo perspectat corpore Mundum,</l>
                <l xml:id="d001l684" n="684">Parrhasiasque iacet longum porrectus ad Ursas.</l>
                <l xml:id="d001l685" n="685">Alter in extremo qui fert animalia Circo</l>
                <l xml:id="d001l686" n="686">Signifero duodena iacet, sub equina volutus</l>
                <l xml:id="d001l687" n="687">Terga humerosque manens, nec longe Aequante diebus</l>
                <l xml:id="d001l688" n="688">A Circo est noctes; occasum spectat ad ipsum.</l>
                <l xml:id="d001l689" n="689">A pede Phryxeae pecudis sunt sidera multa</l>
                <l xml:id="d001l690" n="690">Quae veniunt ad eos, et circum terga volutant</l>
                <l xml:id="d001l691" n="691">Squamea, et auratis innectunt corpora signis.</l>
                <l xml:id="d001l692" n="692">Coniunctura iugat Pisces quae forte, sub Arcton</l>
                <l xml:id="d001l693" n="693">Spectat, et haec ternas stellas habet; altera pars tres;</l>
                <l xml:id="d001l694" n="694">Tres ortum versus; iunctura tres quoque in ipsa;</l>
                <l xml:id="d001l695" n="695">Caelestem veteres Nodum dixere Poetae,</l>
                <l xml:id="d001l696" n="696">Ariete de summo quae venit ducta; nec ipsis</l>
                <l xml:id="d001l697" n="697">Piscibus haec sola est. Mesembrinos ille vocatur</l>
                <l xml:id="d001l698" n="698">Qui locus est stellis, numero quas dicere non est.</l>
                <l xml:id="d001l699" n="699">Hic locus Orbis is est, tangit quem Circulus, aequat</l>
                <l xml:id="d001l700" n="700">Qui noctes, iunctu cyclorum Nodus, et idem</l>
                <l xml:id="d001l701" n="701">Caelestum nexus. Satis haec dixisse rotanti</l>
                <l xml:id="d001l702" n="702">Orbe super magno, miris qui sidera signis</l>
                <l xml:id="d001l703" n="703">Nexa tenet cursu semper volventis Olympi.</l>
                <lb/>
                <lb/>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Federico Boschetti</bibl>
                </head>
                <l xml:id="d002l1" n="1">Quinque Vagas etiam, nec non pulcherrima Mundi</l>
                <l xml:id="d002l2" n="2">Lumina bina canam, rapido contraria caelo</l>
                <l xml:id="d002l3" n="3">Quae faciunt cursus, variasque feruntur in oras,</l>
                <l xml:id="d002l4" n="4">Sed non tam celeri, quam caetera sidera, motu.</l>
                <l xml:id="d002l5" n="5">Ordiar unde igitur? Mirer quae sidera prima?</l>
                <l xml:id="d002l6" n="6">Quae postrema sequar? Te ne, o pulcherrime rerum</l>
                <l xml:id="d002l7" n="7">Phoebe, prius? Te Luna prius Latonia monstrem?</l>
                <l xml:id="d002l8" n="8">Incurvum ne Senem curva cum falce minantem?</l>
                <l xml:id="d002l9" n="9">An Superum regem, caeli cui magna potestas?</l>
                <l xml:id="d002l10" n="10">Mercurium ne dolis insignem atque arte loquendi?</l>
                <l xml:id="d002l11" n="11">Te ne etiam, Cytherea, tuo cum Marte silebo?</l>
                <l xml:id="d002l12" n="12">Pauca equidem cunctis super ignibus orsa movebo</l>
                <l xml:id="d002l13" n="13">Ipse aliis; de te, Sol auree, multa canenda,</l>
                <l xml:id="d002l14" n="14">Multa mihi referenda modis insignia miris.</l>
                <l xml:id="d002l15" n="15">Atque ideo a summis quoniam certissimus ordo</l>
                <l xml:id="d002l16" n="16">Ille fuit, breviter Saturnum dicere pergo,</l>
                <l xml:id="d002l17" n="17">Triginta magnos Solis qui perficit annos,</l>
                <l xml:id="d002l18" n="18">Ante suum pleno condat quam limite cursum.</l>
                <l xml:id="d002l19" n="19">Quem subter senos currit bis Iupiter annos;</l>
                <l xml:id="d002l20" n="20">Quinque sub hunc menses geminum Gradivus et annum.</l>
                <l xml:id="d002l21" n="21">Sol duodena premit revoluto sidera Mundo,</l>
                <l xml:id="d002l22" n="22">Quatuor efficiens divisum partibus Annum.</l>
                <l xml:id="d002l23" n="23">Quem Venus, et proles Cyllenia pene secuti.</l>
                <l xml:id="d002l24" n="24">Vigintique dies septemque argentea Phoebe,</l>
                <l xml:id="d002l25" n="25">Dimidiumque tenes tenuatis cornibus Orbem</l>
                <l xml:id="d002l26" n="26">Occultum geminis tenet intempesta diebus.</l>
                <l xml:id="d002l27" n="27">Haec septem primo currunt contraria Caelo.</l>
                <l xml:id="d002l28" n="28">Cum cadit oceano nitidi fax lucida Phoebi,</l>
                <l xml:id="d002l29" n="29">Iam sequitur tenui germanum Cynthia cornu;</l>
                <l xml:id="d002l30" n="30">Nec procul erubuit fraternis proxima flammis.</l>
                <l xml:id="d002l31" n="31">Pulsa retro septem Caelum tenet alta diebus</l>
                <l xml:id="d002l32" n="32">Iam medium; Phaeton sacra dum se abluit unda.</l>
                <l xml:id="d002l33" n="33">Inde alios septem postquam confecit, obitque</l>
                <l xml:id="d002l34" n="34">Sol procul; illa procul claris se tollit Eois.</l>
                <l xml:id="d002l35" n="35">Post alios septem media se nocte reducit;</l>
                <l xml:id="d002l36" n="36">Post totidem parvis fratrem complectitur ulnis.</l>
                <l xml:id="d002l37" n="37">Nec longe inter se Latonia pignora ab ortu</l>
                <l xml:id="d002l38" n="38">Vicino surgunt, donec nova protulit ora,</l>
                <l xml:id="d002l39" n="39">Atque iterum occasum versis exivit habenis.</l>
                <l xml:id="d002l40" n="40">Nec minus hac Solem certum est se parte movere.</l>
                <l xml:id="d002l41" n="41">Ipse Aries oritur; post ipsum cornua tollit</l>
                <l xml:id="d002l42" n="42">Aurea Taurus; at hunc Gemini sunt deinde secuti.</l>
                <l xml:id="d002l43" n="43">Sidera si secum converteret haec vaga Mundus,</l>
                <l xml:id="d002l44" n="44">A Tauro in geminos unquam non ista redissent;</l>
                <l xml:id="d002l45" n="45">Nam retro fuerant nivei post cornua Tauri</l>
                <l xml:id="d002l46" n="46">Tyndaridae gemini; Geminis nec deinde relictis</l>
                <l xml:id="d002l47" n="47">Signa tenerentur perarato caetera Mundo;</l>
                <l xml:id="d002l48" n="48">Quippe globi nunquam variantur in Orbe locati</l>
                <l xml:id="d002l49" n="49">Stellifero, atque Hyadas propria regione videmus,</l>
                <l xml:id="d002l50" n="50">Ambrosiam, Eudoramque simul, flavamque Polyxo.</l>
                <l xml:id="d002l51" n="51">Non aliter iuxta Pleiades adspiciuntur</l>
                <l xml:id="d002l52" n="52">Taygete, ac Maie, et Neptuno admixta Celaeno,</l>
                <l xml:id="d002l53" n="53">Alcyone, Meropeque soror, Steropeaque mater</l>
                <l xml:id="d002l54" n="54">Oenomai; una latet phrygiis Electra ruinis.</l>
                <l xml:id="d002l55" n="55">At quae cum Caelo volvuntur, tractibus aequis</l>
                <l xml:id="d002l56" n="56">Omnibus a Terra distant. Excentrica sunt haec</l>
                <l xml:id="d002l57" n="57">Sidera, quae graio dicuntur nomine, Solem,</l>
                <l xml:id="d002l58" n="58">Ut liquet, et Venerem spatiis praecedere iniquis.</l>
                <l xml:id="d002l59" n="59">Namque videmus enim, sacris cum se abluit undis</l>
                <l xml:id="d002l60" n="60">Phoebus, et ardenti subducit lampade terras,</l>
                <l xml:id="d002l61" n="61">Ire simul post hunc Autumni nocte Dionem,</l>
                <l xml:id="d002l62" n="62">Nocte eadem extrema ante ipsum spectantur eadem.</l>
                <l xml:id="d002l63" n="63">Nam Venus illa ipsa est, quae Lucifer orta vocatur</l>
                <l xml:id="d002l64" n="64">Ante diem; oceano cum Sol se tinguit Ibero,</l>
                <l xml:id="d002l65" n="65">Hesperus, Hesperiae de nomine dicta propinquae est.</l>
                <l xml:id="d002l66" n="66">Haec sub Signiferum gradiuntur. At aureus Orbem</l>
                <l xml:id="d002l67" n="67">Ipse secat medium Phaeton; at caetera utroque</l>
                <l xml:id="d002l68" n="68">Margine non rectis discurrunt sidera Cyclis.</l>
                <l xml:id="d002l69" n="69">Illa Notos fugiunt interdum Aquilonis ad axem;</l>
                <l xml:id="d002l70" n="70">Haec aurem a Borea tepidum vertuntur in Austrum.</l>
                <l xml:id="d002l71" n="71">Nec vero citius vel tardius ulla vagantum</l>
                <l xml:id="d002l72" n="72">Stella meat, quamvis Lunam praecedere Solem</l>
                <l xml:id="d002l73" n="73">Cernimus, aut Solem magnum transire Gradivum;</l>
                <l xml:id="d002l74" n="74">Hunc superare Iovem, vincat qui deinde parentem,</l>
                <l xml:id="d002l75" n="75">Diversi tantae spatii est victoria causae.</l>
                <l xml:id="d002l76" n="76">Mercurium, quamvis Stilbonta vocare Pelasgi</l>
                <l xml:id="d002l77" n="77">Non dubitant, nunquam scintillas promere fas est;</l>
                <l xml:id="d002l78" n="78">Quinque Vagas sparsos nec ducere crinibus ignes.</l>
                <l xml:id="d002l79" n="79">Cura sit Heliacos obitus, quos sidera caeli</l>
                <l xml:id="d002l80" n="80">Fessa timent, Phoebum cum iam fugere propinquum,</l>
                <l xml:id="d002l81" n="81">Discere, et admotis cedant quae Solibus astra;</l>
                <l xml:id="d002l82" n="82">Ceu latet aethereo quondam Canis acer olympo,</l>
                <l xml:id="d002l83" n="83">Sustulit auratum cum Taurus ab aequore Solem,</l>
                <l xml:id="d002l84" n="84">Aut Atlante satae medio periere sereno.</l>
                <l xml:id="d002l85" n="85">Errantes numero quia diximus, ordine easdem</l>
                <l xml:id="d002l86" n="86">Quem tenuere, Pater cum primum texere Mundi</l>
                <l xml:id="d002l87" n="87">Corpus, et immenso Terram discludere Ponto</l>
                <l xml:id="d002l88" n="88">Coepit, et in bis sex posuit quae Signa, canamus.</l>
                <l xml:id="d002l89" n="89">Quippe ferunt tenera surgentis imagine Mundi</l>
                <l xml:id="d002l90" n="90">Hunc septem numero Errantes habuisse tenorem;</l>
                <l xml:id="d002l91" n="91">Inferior Cancrum cunctis ut Luna teneret;</l>
                <l xml:id="d002l92" n="92">Sol medius magni premeret cum terga Leonis;</l>
                <l xml:id="d002l93" n="93">Virgine in Icaria Cyllenius ipse mearet;</l>
                <l xml:id="d002l94" n="94">Examen mediae premeret Venus aurea Librae;</l>
                <l xml:id="d002l95" n="95">Horrida Martis enim gestabat Scorpius arma,</l>
                <l xml:id="d002l96" n="96">Semiferoque Pater Divum Chirone sedebat;</l>
                <l xml:id="d002l97" n="97">Saturnumque senem Capricornus et ipse vehebat;</l>
                <l xml:id="d002l98" n="98">Saturnoque puer, curvam qui sustinet Urnam,</l>
                <l xml:id="d002l99" n="99">Additus; atque Iovi Pisces iunguntur; at Helles</l>
                <l xml:id="d002l100" n="100">Vector habet Martem; Tauro Venus addita pulchro est.</l>
                <l xml:id="d002l101" n="101">Mercurius Geminos iunxit sibi; et ordine verso</l>
                <l xml:id="d002l102" n="102">Ista fuere Deum tectis data Templa supernis.</l>
                <l xml:id="d002l103" n="103">Harum quaeque suo claram de lumine lucem</l>
                <l xml:id="d002l104" n="104">Protulit, excepto condensae corpore Lunae,</l>
                <l xml:id="d002l105" n="105">Quae de Sole quidem sumta sibi luce, calorem</l>
                <l xml:id="d002l106" n="106">Non tamen ad terras Caelo demittit ab ipso.</l>
                <l xml:id="d002l107" n="107">Haec sunt illa eadem, quae corpora nostra tuentur,</l>
                <l xml:id="d002l108" n="108">Lumina magna; venit sensusque vigorque, ministris</l>
                <l xml:id="d002l109" n="109">His, hominum vitis; agimus tamen omne, quod ipsi</l>
                <l xml:id="d002l110" n="110">Non minus errantes, ad quinque referre solemus;</l>
                <l xml:id="d002l111" n="111">Verum alias veniens numerus compellit ad ipsa</l>
                <l xml:id="d002l112" n="112">Lumina; luminibus melius quoque iungere quasdam</l>
                <l xml:id="d002l113" n="113">Dicitur, ut numerus numeratus tempus agit res.</l>
                <l xml:id="d002l114" n="114">Omnia fert etiam corpusque animumque recurrens</l>
                <l xml:id="d002l115" n="115">Iupiter, ut Soli numeros adspirat amicos;</l>
                <l xml:id="d002l116" n="116">Et Venus aurato spectat Latoida vultu.</l>
                <l xml:id="d002l117" n="117">Tum mihi, si quid agam, contingat pace serena</l>
                <l xml:id="d002l118" n="118">Magna agere, et magnis tali me tempore gratum</l>
                <l xml:id="d002l119" n="119">Regibus, ac dulces revocare ad carmina Musas.</l>
                <l xml:id="d002l120" n="120">At cum Saturno quoniam concordia Soli</l>
                <l xml:id="d002l121" n="121">Nulla, nec est Lunae duro cum Marte voluptas,</l>
                <l xml:id="d002l122" n="122">Nulla fere humano generi Saturnia lampas</l>
                <l xml:id="d002l123" n="123">Commoda, nec Martis rutilum iubar utile cuiquam.</l>
                <l xml:id="d002l124" n="124">Mercurium graii Divum dixere ministrum.</l>
                <l xml:id="d002l125" n="125">Se comitem quoniam nunc bis, nunc addidit illis.</l>
                <l xml:id="d002l126" n="126">Luna dies postquam triginta incognita fecit,</l>
                <l xml:id="d002l127" n="127">Abstulit ex oculis hominum fraterna repente</l>
                <l xml:id="d002l128" n="128">Lumina, et adverso turbavit lampada cornu.</l>
                <l xml:id="d002l129" n="129">Aut ter quinque dies ubi iam confecerit, ipsa</l>
                <l xml:id="d002l130" n="130">Deficit, in Caeli modo si volvuntur eodem</l>
                <l xml:id="d002l131" n="131">Limite, cum medium secuerunt protinus orbem</l>
                <l xml:id="d002l132" n="132">Signiferi; via quae defectus una vocatur.</l>
                <l xml:id="d002l133" n="133">Tempore defectus Solis Lunaeque videbis</l>
                <l xml:id="d002l134" n="134">Non alio; atque ideo numerum si forte notabis</l>
                <l xml:id="d002l135" n="135">Temporis atque loci, nunquam te tristia fallent</l>
                <l xml:id="d002l136" n="136">Lumina, nec dubio spectabis sidera vultu.</l>
                <l xml:id="d002l137" n="137">Ceu genus humanum quondam caligine mira</l>
                <l xml:id="d002l138" n="138">Ultima consumti credebat saecula Mundi,</l>
                <l xml:id="d002l139" n="139">Cum Pater Aethereo spoliavit Lumine terras,</l>
                <l xml:id="d002l140" n="140">Extra Orbem medium cum Sol et Luna negarent</l>
                <l xml:id="d002l141" n="141">Defectus fieri; tali sed tempore causa</l>
                <l xml:id="d002l142" n="142">Maior erat, quam quae Mundi ratione fuisset.</l>
                <l xml:id="d002l143" n="143">Signa iuvat varii si te quoque discere Solis,</l>
                <l xml:id="d002l144" n="144">Scire licet, facilemque viam praebemus. Ibero</l>
                <l xml:id="d002l145" n="145">Cum cadit Oceano, si lucidus exstat, Eois</l>
                <l xml:id="d002l146" n="146">Clarus et exit aquis, Borea tardante, videbis</l>
                <l xml:id="d002l147" n="147">Tranquillosque dies, et motas vertice sylvas;</l>
                <l xml:id="d002l148" n="148">Nec metus insano tibi tum te credere ponto.</l>
                <l xml:id="d002l149" n="149">Sin vero croceum maculis distinxerit orbem,</l>
                <l xml:id="d002l150" n="150">Cum croceo surgens Aurora rubebit amictu,</l>
                <l xml:id="d002l151" n="151">Auster et in nubem Libyco se tollet ab alto;</l>
                <l xml:id="d002l152" n="152">Omnia praecipiti miscerier imbre videbis.</l>
                <l xml:id="d002l153" n="153">Pallida si croceis veniens Aurora quadrigis</l>
                <l xml:id="d002l154" n="154">Nubibus adversis radios infringet anhelos,</l>
                <l xml:id="d002l155" n="155">Grandine terrifica campi pulsantur et urbes,</l>
                <l xml:id="d002l156" n="156">Nec minus interea tremuli maris unda tumescit,</l>
                <l xml:id="d002l157" n="157">Iamque obnixa cavas impellunt flamina nubes;</l>
                <l xml:id="d002l158" n="158">Stant simul obnixi caelo, simul aequore toto</l>
                <l xml:id="d002l159" n="159">Turbida navifragi condensant nubila venti,</l>
                <l xml:id="d002l160" n="160">Namque Notus tepidis caelum complectitur alis.</l>
                <l xml:id="d002l161" n="161">Parte alia insurgens paulatim excedit ab antro</l>
                <l xml:id="d002l162" n="162">Horridior Boreas getico; cunctantur euntes</l>
                <l xml:id="d002l163" n="163">Austrique Zephyrique diu; dabit ecce fragorem</l>
                <l xml:id="d002l164" n="164">Ingentem cumulis tumidarum ventus aquarum.</l>
                <l xml:id="d002l165" n="165">Verum ubi cerulea spectabit lampade terras,</l>
                <l xml:id="d002l166" n="166">Iupiter udus aquas caelo demittet ab atro;</l>
                <l xml:id="d002l167" n="167">Igneus ante obitum fuerit si forte, sonoris</l>
                <l xml:id="d002l168" n="168">Flatibus adversi venient in praelia venti.</l>
                <l xml:id="d002l169" n="169">Luna quater postquam tenuata reduxerit ora,</l>
                <l xml:id="d002l170" n="170">Si caelo puram faciem sine labe, sine ullis</l>
                <l xml:id="d002l171" n="171">Ostendit maculis, et acuto candida cornu</l>
                <l xml:id="d002l172" n="172">Venerit aetherias caeli manifesta sub oras,</l>
                <l xml:id="d002l173" n="173">Omnis ubique dies toto sub mense manebit</l>
                <l xml:id="d002l174" n="174">Clarus; et elato frustra terrebere vento.</l>
                <l xml:id="d002l175" n="175">At post terga sui primum cum cognita fratris</l>
                <l xml:id="d002l176" n="176">Cernitur, et pulsos renovata recolligit ignes,</l>
                <l xml:id="d002l177" n="177">Cornibus obtusis nigrum tenet aera, magnus</l>
                <l xml:id="d002l178" n="178">Imber erit; nigro semper pluit illius ortu.</l>
                <l xml:id="d002l179" n="179">Ventus erit, roseo si punicet illa rubore.</l>
                <l xml:id="d002l180" n="180">Ordine sed nostro repetamus coepta priori;</l>
                <l xml:id="d002l181" n="181">Nec curanda quidem quae sint mittenda sequamur;</l>
                <l xml:id="d002l182" n="182">Neve super quae sint alias dicenda canamus;</l>
                <l xml:id="d002l183" n="183">Omnia neve diu liquido super aethere, neve</l>
                <l xml:id="d002l184" n="184">Aere multa super memoremus; ut aureus ipse</l>
                <l xml:id="d002l185" n="185">Iupiter auratis Iunonem amplectitur ulnis,</l>
                <l xml:id="d002l186" n="186">Neu Pater ut mediam praecinxerit Amphitrites</l>
                <l xml:id="d002l187" n="187">Tellurem; verum quae sint habitata Plagarum</l>
                <l xml:id="d002l188" n="188">Diversarum acri doceamus acumine mentis.</l>
                <l xml:id="d002l189" n="189">Queis Pater aethereo dispensat lumina curru,</l>
                <l xml:id="d002l190" n="190">Seu supra terras, seu se libraverit infra,</l>
                <l xml:id="d002l191" n="191">Quatuor esse ferunt habitatas ordine terras.</l>
                <l xml:id="d002l192" n="192">Temperies longe quas est amplexa superni</l>
                <l xml:id="d002l193" n="193">Infernique soli, tellus habet una viros, qui</l>
                <l xml:id="d002l194" n="194">Nos et adire queunt, et sunt regione sub una.</l>
                <l xml:id="d002l195" n="195">Aequipedes alios patrio sermone vocamus,</l>
                <l xml:id="d002l196" n="196">Antoecos Grai, nostro qui sole fruuntur</l>
                <l xml:id="d002l197" n="197">Parte sub adversa superi sub corpore Caeli</l>
                <l xml:id="d002l198" n="198">Verticis austrini prope sidera condita nobis.</l>
                <l xml:id="d002l199" n="199">At qui circum habitant Graio sermone Peroeci</l>
                <l xml:id="d002l200" n="200">Dicuntur populi, sua qui vestigia contra</l>
                <l xml:id="d002l201" n="201">Nostra tenent, Graia Antipodes quoque voce feruntur.</l>
                <l xml:id="d002l202" n="202">Illorum Antipodes et nos sumus ordine verso;</l>
                <l xml:id="d002l203" n="203">Nec nostri adspiciunt vestigia nostra Peroeci,</l>
                <l xml:id="d002l204" n="204">Nam Peroecorum nos et liquet esse Peroecos.</l>
                <l xml:id="d002l205" n="205">Est nobis unum hoc, nec non commune Peroecis,</l>
                <l xml:id="d002l206" n="206">Illam habitare plagam, quam temperet aestus, et altum</l>
                <l xml:id="d002l207" n="207">Frigus in adversa regione sub orbe supernorum</l>
                <l xml:id="d002l208" n="208">Aequipedum; atque aestas, gelidaeque brevissima brumae</l>
                <l xml:id="d002l209" n="209">Tempora sunt eadem, simul incrementa dierum.</l>
                <l xml:id="d002l210" n="210">Sed tamen hoc reffert: nam cum nox exit ad illos,</l>
                <l xml:id="d002l211" n="211">Incipit ipse dies nostris se reddere terris;</l>
                <l xml:id="d002l212" n="212">Atque ubi venit hyems nobis, his vertitur aestas.</l>
                <l xml:id="d002l213" n="213">Antipodum nobis nihil est commune; sed illa</l>
                <l xml:id="d002l214" n="214">Convertunt, lucemque vident, cum nocte teguntur</l>
                <l xml:id="d002l215" n="215">Aequipedes nostri supera tellure locati.</l>
                <l xml:id="d002l216" n="216">Quin Natura iubet cunctos hos esse creatrix</l>
                <l xml:id="d002l217" n="217">Magna virum, et tellus omni de parte nitenti</l>
                <l xml:id="d002l218" n="218">Sole repercussa, ut variis animantia formis</l>
                <l xml:id="d002l219" n="219">Mater alit rerum natura benigna; nec ipsi</l>
                <l xml:id="d002l220" n="220">Antipodes imo nostri labuntur Olympo.</l>
                <l xml:id="d002l221" n="221">Sed grave quodcumque est terram petit; haud magis illi</l>
                <l xml:id="d002l222" n="222">Ima tenent Mundi, quam nos, qui summa tuemur</l>
                <l xml:id="d002l223" n="223">Sidera; sub pedibusque suis nos esse putantes,</l>
                <l xml:id="d002l224" n="224">Saepe timent summo lapsos succedere caelo.</l>
                <l xml:id="d002l225" n="225">Sunt qui non alia credunt tellure morantes</l>
                <l xml:id="d002l226" n="226">Esse, nec Antipodas, nostrosque manere Peroecos</l>
                <l xml:id="d002l227" n="227">Usque alios, praeter nostra regione videndos</l>
                <l xml:id="d002l228" n="228">Aut visos, magni cum dividat unda remotos</l>
                <l xml:id="d002l229" n="229">Oceani Antoecos; quos qui negat esse, negabit</l>
                <l xml:id="d002l230" n="230">Antipodas. Quid aget magnus tellure sub alta</l>
                <l xml:id="d002l231" n="231">Phoebus? Aget quidnam Phoebi germana decori</l>
                <l xml:id="d002l232" n="232">Luna Iovis magni Latonae ac lucida proles?</l>
                <l xml:id="d002l233" n="233">Quippe ita crediderim, fuerit si Terra rotunda,</l>
                <l xml:id="d002l234" n="234">Ut memorant, rerum causas quicumque sequuntur.</l>
                <l xml:id="d002l235" n="235">Instar enim pauci quidam dixere theatri</l>
                <l xml:id="d002l236" n="236">Tellurem, quidam cubaea stare figura.</l>
                <l xml:id="d002l237" n="237">Verum ita si fuerit, Phoebo surgente, videbunt</l>
                <l xml:id="d002l238" n="238">Lumina clara prius, quam Persae, Solis Iberi.</l>
                <l xml:id="d002l239" n="239">Nam cava si fuerit tellus quae proxima Soli est,</l>
                <l xml:id="d002l240" n="240">Noctis adhuc nigra staret languentis in umbra,</l>
                <l xml:id="d002l241" n="241">Altera pars magnum Phoebi cum passa calorem</l>
                <l xml:id="d002l242" n="242">Lustraretur eo, prima regione relicta;</l>
                <l xml:id="d002l243" n="243">Luce etiam semper maior nox atra maneret,</l>
                <l xml:id="d002l244" n="244">Ac prior ipse dies, quam Persis, iret Iberis;</l>
                <l xml:id="d002l245" n="245">Quod fieri contra certa ratione videmus.</l>
                <l xml:id="d002l246" n="246">Sol prius ad Persas numeratis quatuor horis</l>
                <l xml:id="d002l247" n="247">Tollitur, adversos afflet quam pronus Iberos.</l>
                <l xml:id="d002l248" n="248">At si plana fuat Tellus, aequaliter omni</l>
                <l xml:id="d002l249" n="249">Parte polus Mundi distare videbitur illo</l>
                <l xml:id="d002l250" n="250">A Circo, celeri qui dividit omnia visu.</l>
                <l xml:id="d002l251" n="251">Verum apud Aethiopas polus est non altus, ut idem</l>
                <l xml:id="d002l252" n="252">Despicit adversos altissimus ipse Britannos.</l>
                <l xml:id="d002l253" n="253">At mediis varia ratione magisve minusve,</l>
                <l xml:id="d002l254" n="254">Menstruaque una dies extremae in littore Thylae</l>
                <l xml:id="d002l255" n="255">Cernitur, aurato si stat Titania Cancro</l>
                <l xml:id="d002l256" n="256">Lampas, et Aethiopum nullas facit urbibus umbras,</l>
                <l xml:id="d002l257" n="257">Praecipuae mediae, dicunt quam forte Syenae.</l>
                <l xml:id="d002l258" n="258">Quippe dies patriis aequales omnibus essent,</l>
                <l xml:id="d002l259" n="259">Omnibus in patriis eadem nox, umbraque magnae</l>
                <l xml:id="d002l260" n="260">Una eadem Terrae tenerum fuscaret Olympum;</l>
                <l xml:id="d002l261" n="261">Terminus idem oculis caelo foret unus aperto.</l>
                <l xml:id="d002l262" n="262">Vix caput Anguis enim Graia regione videtur,</l>
                <l xml:id="d002l263" n="263">Atque pedes Helices; alia de parte Britannis</l>
                <l xml:id="d002l264" n="264">Nec caput inflexi fast est spectare Draconis;</l>
                <l xml:id="d002l265" n="265">Parte nec ex eadem Graium regionibus ullis</l>
                <l xml:id="d002l266" n="266">Canobos adparet caeli clarissimus ignis.</l>
                <l xml:id="d002l267" n="267">Unde licet Terram forma constare rotunda</l>
                <l xml:id="d002l268" n="268">Dicere; nec Tellus alia quadrangula forma est.</l>
                <l xml:id="d002l269" n="269">Ipse dies quoniam sex horas omnis haberet,</l>
                <l xml:id="d002l270" n="270">Noxque decem horarum nec non bis quatuor esset.</l>
                <l xml:id="d002l271" n="271">Nec fuso Tellus quae se tenet aere circum</l>
                <l xml:id="d002l272" n="272">Defugit a Zephyris Eoum admota sub Eurum;</l>
                <l xml:id="d002l273" n="273">Nec contra in Zephyrum Nabathaeis cessit ab Euris;</l>
                <l xml:id="d002l274" n="274">Nec magis Arctoos Tellus Aquilonis ad axes</l>
                <l xml:id="d002l275" n="275">Versa, meri quam sit parti subiecta diei.</l>
                <l xml:id="d002l276" n="276">Eoo sedeat Tellus si proxima Mundo,</l>
                <l xml:id="d002l277" n="277">Adsurgente breves umbrae sub Sole venirent;</l>
                <l xml:id="d002l278" n="278">Maioresque forent aliis labente sub undas.</l>
                <l xml:id="d002l279" n="279">Ac maiora quidem nobis orientia cuncta</l>
                <l xml:id="d002l280" n="280">Signa viderentur, propius si forte mearent,</l>
                <l xml:id="d002l281" n="281">Nec minus et Zephyro si stet subiecta tepenti,</l>
                <l xml:id="d002l282" n="282">Signa viderentur maiora cadentia cuncta.</l>
                <l xml:id="d002l283" n="283">Sol et Luna novum lumen brevioribus umbris</l>
                <l xml:id="d002l284" n="284">Labentes veherent; contra surgentibus illis</l>
                <l xml:id="d002l285" n="285">Maiores caderent longe sub Solibus umbrae.</l>
                <l xml:id="d002l286" n="286">Sin vero septem fuerit submissa Trioni,</l>
                <l xml:id="d002l287" n="287">Hac sub parte iacens omnis spectabitur umbra,</l>
                <l xml:id="d002l288" n="288">Sole caput niveum terris tollente relictis</l>
                <l xml:id="d002l289" n="289">Cum primum roseis Aurora retexit olympum</l>
                <l xml:id="d002l290" n="290">Curribus, et nigram Terrae Dea reppulit umbram.</l>
                <l xml:id="d002l291" n="291">Nec minus Austrino fuerit si proxima caelo,</l>
                <l xml:id="d002l292" n="292">Omnis in hanc rursum regionem procidet umbra,</l>
                <l xml:id="d002l293" n="293">Sole vel hesperias se se condente sub undas,</l>
                <l xml:id="d002l294" n="294">Aut idem adflatis primum cum surgit Eois.</l>
                <l xml:id="d002l295" n="295">Nec vero Tellus media plus parte levatur,</l>
                <l xml:id="d002l296" n="296">Aut premitur Mundi: nam sex quae signa videntur</l>
                <l xml:id="d002l297" n="297">Terrarum supra, spatiosive aequora Ponti,</l>
                <l xml:id="d002l298" n="298">Aut plura, aut certe non tot manifesta paterent.</l>
                <l xml:id="d002l299" n="299">Nam medio si plus Tellus se se Orbe levaret,</l>
                <l xml:id="d002l300" n="300">Semper ibi noctes spatiis maioribus irent.</l>
                <l xml:id="d002l301" n="301">At medio contra Tellus depressa sub Orbe</l>
                <l xml:id="d002l302" n="302">Si iaceat magis et brevior nox atra manebit.</l>
                <l xml:id="d002l303" n="303">Nec minus Oceani formam tenet unda rotundam,</l>
                <l xml:id="d002l304" n="304">Et maria, atque animae tractus, aetherque profundus.</l>
                <l xml:id="d002l305" n="305">Inque duas partes divisum dicere Mundum</l>
                <l xml:id="d002l306" n="306">Non dubitant, supra Lunam ut quaecumque moventur</l>
                <l xml:id="d002l307" n="307">Esse ferant semper Divum immortalia tecta,</l>
                <l xml:id="d002l308" n="308">Intemerata situ spatiosis aetheris oris.</l>
                <l xml:id="d002l309" n="309">Haec facere, illa pati memorant quae cuncta sub ima</l>
                <l xml:id="d002l310" n="310">Semina sunt Luna, flammas, animamque tepentem,</l>
                <l xml:id="d002l311" n="311">Undarumque locos, et siccae pondera Terrae.</l>
                <l xml:id="d002l312" n="312">Haec quoque mutantur superis et semina formis.</l>
                <l xml:id="d002l313" n="313">Terra tenet medium; pro qua quoque candida Luna</l>
                <l xml:id="d002l314" n="314">Dicitur aetheriis regionibus; unda sub ipso</l>
                <l xml:id="d002l315" n="315">Mercurio est; aer pro te, Cytherea, putatur.</l>
                <l xml:id="d002l316" n="316">Ignis habet Solem; Marti sed rursus et ignis</l>
                <l xml:id="d002l317" n="317">Additur; aerio pro Iupiter orbe locatur;</l>
                <l xml:id="d002l318" n="318">Saturnus gelidae pro frigore ponitur undae,</l>
                <l xml:id="d002l319" n="319">Terraque pro magni summo stat corpore Caeli.</l>
                <l xml:id="d002l320" n="320">Nec vero est Ignis siccae sine semine Terrae,</l>
                <l xml:id="d002l321" n="321">Communesque manent una sub lege; sed Ignis</l>
                <l xml:id="d002l322" n="322">Aeris in partem magno venit ipse calore.</l>
                <l xml:id="d002l323" n="323">Humidus ast Aer gelidae se miscuit Undae;</l>
                <l xml:id="d002l324" n="324">Miscet Aquae Tellus se frigore, participemque</l>
                <l xml:id="d002l325" n="325">Naturam inter se tenuerunt semina Mundi</l>
                <l xml:id="d002l326" n="326">Quatuor; unde hominum genus haec pecudumque volantumque</l>
                <l xml:id="d002l327" n="327">Arboreumque simul, nec non simul omne natantum</l>
                <l xml:id="d002l328" n="328">Temperies magno nutrit permixta vigore.</l>
                <l xml:id="d002l329" n="329">Nunc simul hybernus quae tempora noctibus addit,</l>
                <l xml:id="d002l330" n="330">Quae rapit aestivus Sol impiger ordine pandam,</l>
                <l xml:id="d002l331" n="331">Et Cleomedeas romanis versibus artes</l>
                <l xml:id="d002l332" n="332">Exsequar, ingenti patriae perculsus amore,</l>
                <l xml:id="d002l333" n="333">Dulcis Apollineas referens tibi, Parma, coronas.</l>
                <l xml:id="d002l334" n="334">Nam duo Solstitia efficiunt Caper, et nova magni</l>
                <l xml:id="d002l335" n="335">Effigies Cancri, cum Sol altissimus Orbem</l>
                <l xml:id="d002l336" n="336">Ipse tenet summum, aut imos invergit ad Austros.</l>
                <l xml:id="d002l337" n="337">Verum aequant noctes Aries et Libra diebus.</l>
                <l xml:id="d002l338" n="338">Sed cum Sol summum tenuit pulcherrimus Orbem,</l>
                <l xml:id="d002l339" n="339">Magna die cum iam lux intempesta vocatur;</l>
                <l xml:id="d002l340" n="340">Ultimus in Boream qui ducitur Orbis, is ille est</l>
                <l xml:id="d002l341" n="341">Aestivus Tropicus, qui vertit ab aethere Solem,</l>
                <l xml:id="d002l342" n="342">Inque Notum seris Phoebum sinit ire quadrigis,</l>
                <l xml:id="d002l343" n="343">Incipit a nobis tardum cum texere gyrum;</l>
                <l xml:id="d002l344" n="344">Cum fugit a nobis Phaeton, et lucida lampas,</l>
                <l xml:id="d002l345" n="345">Quem fecit hybernus Tropicus fuit ultimus Orbis.</l>
                <l xml:id="d002l346" n="346">Incipit in Boream volvens Sol inde reverti;</l>
                <l xml:id="d002l347" n="347">Impiger Aegoceron nam linquit, et aethera contra</l>
                <l xml:id="d002l348" n="348">Nititur adscendens peraratum denique Caelum;</l>
                <l xml:id="d002l349" n="349">Atque ubi iam medios victor percurrerit Orbes,</l>
                <l xml:id="d002l350" n="350">Aureaque Aeolii calcarit vellera Phryxi,</l>
                <l xml:id="d002l351" n="351">Aequabit noctes caeli mensura diebus,</l>
                <l xml:id="d002l352" n="352">Inde sub aestivum veniet Sol candidus Orbem.</l>
                <l xml:id="d002l353" n="353">Atque ubi discedens Libram iam contigit, aequas</l>
                <l xml:id="d002l354" n="354">Efficiet rursum noctes Pater ipse diebus.</l>
                <l xml:id="d002l355" n="355">Hanc, duodena secans Sol aureus astra, peregit</l>
                <l xml:id="d002l356" n="356">Ipse viam; Caper est, gelido quem mense decembri</l>
                <l xml:id="d002l357" n="357">Sol premit; hinc Solem iam coepit Aquarius ultro</l>
                <l xml:id="d002l358" n="358">Tollere; dehinc Pisces oriuntur in alta vehentes</l>
                <l xml:id="d002l359" n="359">Lampada Phoebeam, donec Titana recepit</l>
                <l xml:id="d002l360" n="360">Hinc Phryxea pecus, Taurumque ingressus, et ambos</l>
                <l xml:id="d002l361" n="361">Tyndaridas, Cancrumque tenens, non amplius altum</l>
                <l xml:id="d002l362" n="362">Aethera, nec superas audet se tollere ad oras;</l>
                <l xml:id="d002l363" n="363">Sed redit ad terras magnum dum forte Leonem</l>
                <l xml:id="d002l364" n="364">Arripit, ac prona de Virgine labitur; aequam</l>
                <l xml:id="d002l365" n="365">Inde tenens Libram, medios iam colligit Orbes.</l>
                <l xml:id="d002l366" n="366">Scorpion hinc labens paulatim linquit, et arcus</l>
                <l xml:id="d002l367" n="367">Iam premit Haemonios; Capricorno deinde retento</l>
                <l xml:id="d002l368" n="368">Ultima depresso deducitur orbita Circo.</l>
                <l xml:id="d002l369" n="369">Summa igitur Cancri via dicitur, infima Capri.</l>
                <l xml:id="d002l370" n="370">Esse quidem portas veteres dixere Pelasgi</l>
                <l xml:id="d002l371" n="371">Has hominum divumque duas; quod vita per illam</l>
                <l xml:id="d002l372" n="372">Defluit in terras, per et hanc ad sidera rursum</l>
                <l xml:id="d002l373" n="373">Fertur, et aethereo revolans se sistit Olympo.</l>
                <l xml:id="d002l374" n="374">Sol igitur quantum superas te tollit ad oras,</l>
                <l xml:id="d002l375" n="375">Tanto tarda magis nostro lux orbe moratur.</l>
                <l xml:id="d002l376" n="376">Nam Tropicos inter medium Sol aureus orbem</l>
                <l xml:id="d002l377" n="377">Circuit; et magnum volvens pater efficit Annum.</l>
                <l xml:id="d002l378" n="378">Atque haec causa quidem, quare sint frigida quaedam,</l>
                <l xml:id="d002l379" n="379">Haec calida, haec autem cur temperet aestus et altum</l>
                <l xml:id="d002l380" n="380">Frigus; ob hoc quoniam Sol non excedat iniquum</l>
                <l xml:id="d002l381" n="381">Signiferum, a Cancro Capricornum lapsus ad ipsum.</l>
                <l xml:id="d002l382" n="382">Sed neque quae Tropicos inter sunt tempora noctis</l>
                <l xml:id="d002l383" n="383">Atque die spatiis aequalibus ire feruntur.</l>
                <l xml:id="d002l384" n="384">Namque decem novies Sol cursibus ambiit annum,</l>
                <l xml:id="d002l385" n="385">Dimidioque die cum quatuor ante diebus,</l>
                <l xml:id="d002l386" n="386">Ariete de medio Cancrum quam surgat ad altum.</l>
                <l xml:id="d002l387" n="387">Atque decem novies Sol cursibus ambiit annum,</l>
                <l xml:id="d002l388" n="388">Dimidioque die geminis cum deinde diebus,</l>
                <l xml:id="d002l389" n="389">Ante cadens victor Libram quam vergat ad aequam.</l>
                <l xml:id="d002l390" n="390">Hincquoque dum fugiens Capricornum cedit ad imum,</l>
                <l xml:id="d002l391" n="391">Ipse quater Phaeton viginti forte diebus</l>
                <l xml:id="d002l392" n="392">Atque octo finem circo facit aureus imo;</l>
                <l xml:id="d002l393" n="393">Atque decem novies Sol cursibus ambiit annum</l>
                <l xml:id="d002l394" n="394">Hinc petit Aeolii dum vellera lucida Phryxi.</l>
                <l xml:id="d002l395" n="395">Maxima Tyndaridae spatia obtinuere Gemelli;</l>
                <l xml:id="d002l396" n="396">At minima Arcitenens currentis in aethere Phoebi.</l>
                <l xml:id="d002l397" n="397">Ergo ubi principium crescendi coepit anhelis</l>
                <l xml:id="d002l398" n="398">Lux nova solis equis, duodecima surgit inique</l>
                <l xml:id="d002l399" n="399">Pars incrementi primo iam mense; secundo</l>
                <l xml:id="d002l400" n="400">Pars sexta; at quartam mensis quoque tertius auget.</l>
                <l xml:id="d002l401" n="401">Tum quartus quartam, sextam sed quintus habebis;</l>
                <l xml:id="d002l402" n="402">At sexto pars est duodecima reddita mensi,</l>
                <l xml:id="d002l403" n="403">Sex horis minimam superat lux maxima namque.</l>
                <l xml:id="d002l404" n="404">His data temporibus Phoebo via certa decoro,</l>
                <l xml:id="d002l405" n="405">Purpureas Caeli nobis qui flectit habenas.</l>
                <l xml:id="d002l406" n="406">O decus aethereum, lux o clarissima caeli</l>
                <l xml:id="d002l407" n="407">Sol hominum Divumque patens; quo carmine laudes,</l>
                <l xml:id="d002l408" n="408">Quae mihi Musa tuas memoret? Tu causa creandi</l>
                <l xml:id="d002l409" n="409">Omnia; cum magna rerum tu semina Luna</l>
                <l xml:id="d002l410" n="410">Accipis, et valido nutriris cuncta vigore.</l>
                <l xml:id="d002l411" n="411">Aetherei princeps tu luminis almus, et auctor</l>
                <l xml:id="d002l412" n="412">Lucis, et immensi moderator magnus Olympi,</l>
                <l xml:id="d002l413" n="413">Salve hominum sator, ac miseris accommoda terris</l>
                <l xml:id="d002l414" n="414">Lux aeterna Deum; tua vis, tua, Phoebe, potestas</l>
                <l xml:id="d002l415" n="415">Abducit morbos, caelumque salubre serenat.</l>
                <l xml:id="d002l416" n="416">Terrigenam Phytona puer Latonius arcu</l>
                <l xml:id="d002l417" n="417">Horrisono innumeris mactasti, parve, sagittis.</l>
                <l xml:id="d002l418" n="418">Ora novo aeternae vestiris flore iuventae.</l>
                <l xml:id="d002l419" n="419">Te pia Castalio lavit Latona fluento,</l>
                <l xml:id="d002l420" n="420">Ambrosios dulci perfundens nectare crines.</l>
                <l xml:id="d002l421" n="421">Instabilem Delon medio tu sistere ponto,</l>
                <l xml:id="d002l422" n="422">Tu potes et Musa contendere victor; iniquas</l>
                <l xml:id="d002l423" n="423">Noscere tu Parcas; strepuit si argenteus arcus</l>
                <l xml:id="d002l424" n="424">Turpia lustratis pereunt animalia terris.</l>
                <l xml:id="d002l425" n="425">Phoebe salutiferas aegris mortalibus herbas</l>
                <l xml:id="d002l426" n="426">Addis, et ingrata cingis pia tempora lauro.</l>
                <l xml:id="d002l427" n="427">Tu Phryga pelle sua spoliasti, Phoebe, superbum;</l>
                <l xml:id="d002l428" n="428">Tu Niobem natosque premis; tu matris amore</l>
                <l xml:id="d002l429" n="429">Incensum Tityon stygia provolvis arena.</l>
                <l xml:id="d002l430" n="430">Huc ades, o Superum clarissime, pulcher Osyri,</l>
                <l xml:id="d002l431" n="431">Seu te hiberna sinunt Lyciae dumeta Zeliae,</l>
                <l xml:id="d002l432" n="432">Seu vocat Aegaei mediis tibi cognitus undis</l>
                <l xml:id="d002l433" n="433">Cynthus, et Eurotae placidissima fluminis unda;</l>
                <l xml:id="d002l434" n="434">Sive mihi Liber, seu sis mihi dictus Apollo,</l>
                <l xml:id="d002l435" n="435">An Titana magis cupias te forte vocari,</l>
                <l xml:id="d002l436" n="436">Laeta Sigismundi nunc tempora ducis, honorem</l>
                <l xml:id="d002l437" n="437">Cui summum Omnipotens patriis concessit in armis;</l>
                <l xml:id="d002l438" n="438">Qui nunc Italiam pacis sub legibus omnem</l>
                <l xml:id="d002l439" n="439">Iusticia, atque fide magna ditione tuetur;</l>
                <l xml:id="d002l440" n="440">Ut qui caeca legit rapidis contrarius undis</l>
                <l xml:id="d002l441" n="441">Marmora ventisoni revoluta per aequora ponti</l>
                <l xml:id="d002l442" n="442">Nauta mari in magno voces atque irrita surdis</l>
                <l xml:id="d002l443" n="443">Littoribus dat verba, sonosque effundit inanes;</l>
                <l xml:id="d002l444" n="444">Verum ubi ad optatos subduxit carbasa portus</l>
                <l xml:id="d002l445" n="445">Rupe ligat vasta munitam forte carinam.</l>
                <l xml:id="d002l446" n="446">Ac, ne pace bona nullis terat ocia factis,</l>
                <l xml:id="d002l447" n="447">Templa Deo victor statuens ingentia summo;</l>
                <l xml:id="d002l448" n="448">Nunc exhausta novis decorat sua bella trophaeis,</l>
                <l xml:id="d002l449" n="449">Gallicaque antiquis reddit nova moenia terris</l>
                <l xml:id="d002l450" n="450">Amnis in hadriacas qua Sena labitur undas.</l>
                <l xml:id="d002l451" n="451">Nec minus insigni se se germanus honore</l>
                <l xml:id="d002l452" n="452">Extulit ante alios Malatesta Novellus; et armis</l>
                <l xml:id="d002l453" n="453">Hic quoque depositis, tua munera, pulcher Apollo,</l>
                <l xml:id="d002l454" n="454">Castaliis Musas primus deducit ab antris.</l>
                <l xml:id="d002l455" n="455">Ille fide, ille animo constanti, ac denique sancta</l>
                <l xml:id="d002l456" n="456">Iusticia invictum potis est superare Catonem.</l>
                <l xml:id="d002l457" n="457">Hos saltem Italiae custodes, maxime Divum</l>
                <l xml:id="d002l458" n="458">Phoebe, fove, longosque piis da fratribus annos.</l>
                <l xml:id="d002l459" n="459">Ille inter Musas longum se oblectet; avitum</l>
                <l xml:id="d002l460" n="460">Dum regit imperium bello fremat ille superbo,</l>
                <l xml:id="d002l461" n="461">Nuper et Ausoniam saevis ut vindicat armis</l>
                <l xml:id="d002l462" n="462">Alphonsi, Hetrusca cogit quem cedere terra,</l>
                <l xml:id="d002l463" n="463">Ac libertatem populis dat habere Latinis;</l>
                <l xml:id="d002l464" n="464">Mox quoque in audaces vertat sua praelia Turcos,</l>
                <l xml:id="d002l465" n="465">Infidasque manus, inimicaque pectora Graiis</l>
                <l xml:id="d002l466" n="466">Heu miseris! quos clade nova tot millia campis</l>
                <l xml:id="d002l467" n="467">Perdita Threiciis Byzantis moenia iuxta</l>
                <l xml:id="d002l468" n="468">Abstulit una dies, saevit dum barbarus hostis</l>
                <l xml:id="d002l469" n="469">In Graios omnes, Troiam dum iactat avitam,</l>
                <l xml:id="d002l470" n="470">Dardaniosque patres, Ida quod natus aquosa est.</l>
                <l xml:id="d002l471" n="471">Urbs augusta potens regum domus alta potentum,</l>
                <l xml:id="d002l472" n="472">Romanis opibus, romanis civibus aucta,</l>
                <l xml:id="d002l473" n="473">Imperio quae sola suo Garamantas et Afros,</l>
                <l xml:id="d002l474" n="474">Auroram et Zephyrum, nec non Boreamque Notumque</l>
                <l xml:id="d002l475" n="475">Subdiderat pedibus, domitumque subegerat Orbem,</l>
                <l xml:id="d002l476" n="476">Capra dolis pueri; quin et Phryx semivir illa</l>
                <l xml:id="d002l477" n="477">Nunc potitur victor, romanaque despicit arma,</l>
                <l xml:id="d002l478" n="478">Discordesque animos Italum sine fine furentum.</l>
                <l xml:id="d002l479" n="479">Nec satis indignum fuerat, quod templa, quod aedes</l>
                <l xml:id="d002l480" n="480">Diruit: antiqua sub religione, nefandum!</l>
                <l xml:id="d002l481" n="481">Stare vetat populos; at nos toleramus iniquas</l>
                <l xml:id="d002l482" n="482">Gentibus imponi leges? Ne, Christe, furorem,</l>
                <l xml:id="d002l483" n="483">Ne patiare, precor, per secula surgere talem.</l>
                <l xml:id="d002l484" n="484">Da, Pater, Ausoniis mentem da gentibus unam</l>
                <l xml:id="d002l485" n="485">Ire Asiam contra; cupiant illum omnibus unum,</l>
                <l xml:id="d002l486" n="486">Illum ipsum studiis, qui barbara saepe fugavit</l>
                <l xml:id="d002l487" n="487">Agmina, et Italia duros eiecit Iberos.</l>
                <l xml:id="d002l488" n="488">Quae simul ac cecini numeroso carmine bella</l>
                <l xml:id="d002l489" n="489">Vix mihi terdenos aetas data viderat annos.</l>
                <l xml:id="d002l490" n="490">Illa autem si bella canam, quis me altius alter?</l>
                <l xml:id="d002l491" n="491">Quamquam aderunt multi, memorent qui facta potentis</l>
                <l xml:id="d002l492" n="492">Pandulphi, moresque hominum, Lelegasque, Phrygasque,</l>
                <l xml:id="d002l493" n="493">Europaeque manus, Italos, fortesque Pelasgos,</l>
                <l xml:id="d002l494" n="494">Pannoniosque truces, Hispana, Britannicaque arma.</l>
                <l xml:id="d002l495" n="495">Haec meus ante alios memoret simul ore diserto</l>
                <l xml:id="d002l496" n="496">Parleo; ut ipse libens optata Basinius arma;</l>
                <l xml:id="d002l497" n="497">Qui nunc Astrorum motus, subiectaque Divum</l>
                <l xml:id="d002l498" n="498">Templa cano, atque vias semper volventis Olympi.</l>
            </div1>
        </body>
    </text>
</TEI>
