<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="MARULLO-inst">
                    <title>institutionum principalium liber primus</title>
                    <title type="short">institutionum principalium liber primus</title>
                    <abbr>instit.</abbr>
                    <bibl>A. Perosa, 1951</bibl>
                </title>
                <author xml:id="MARULLO" n="203.000">
                    <name>Marullo, Michele</name>
                    <date>Costantinopoli 1453 - 1500</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Michele Marullo</persName>
                    <abbr>MARULLO</abbr>
                </author>
                <respStmt>
                    <resp>Reference basis text</resp>
                    <name>A. Perosa, 1951</name>
                </respStmt>
            </titleStmt>
            <extent>
                <measure unit="words" quantity="4446">4446</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Perosa, 1951</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>4.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Ketty Peruch</bibl>
                </head>
                <p xml:id="d001l1" n="0|1">Michaelis Tarchaniotae Marulli Constantinopolitani | institutionum principalium liber primus</p>
                <lb/>
                <l xml:id="d001l2" n="1">Ab Iove principium rursus cape carminis orsi,</l>
                <l xml:id="d001l3" n="2">Musa: decet vatem nil non Iove rite vocato</l>
                <l xml:id="d001l4" n="3">Moliri et sanctum praefari in singula nomen,</l>
                <l xml:id="d001l5" n="4">Praesertim regem egregium bellique domique</l>
                <l xml:id="d001l6" n="5">Dum damus et primo paulatim a luminis ortu</l>
                <l xml:id="d001l7" n="6">Crescentem varios rerum formamus in usus,</l>
                <l xml:id="d001l8" n="7">Experti quanto imperia et vis nescia recti</l>
                <l xml:id="d001l9" n="8">Stent populis cassique animi ratione potentum.</l>
                <l xml:id="d001l10" n="9">Tu modo, si meriti Delphos tot saecla silentes</l>
                <l xml:id="d001l11" n="10">Cortinamque tuam et sacrata recludimus antra,</l>
                <l xml:id="d001l12" n="11">Adsis, o Thymbraee, favens, pater, aviaque ausis</l>
                <l xml:id="d001l13" n="12">Pande novum nemus et nulli sacra nota priorum:</l>
                <l xml:id="d001l14" n="13">Primus ego, veterum damnato more parentum,</l>
                <l xml:id="d001l15" n="14">Phoebeo vetitos culpavi in carmine lusus,</l>
                <l xml:id="d001l16" n="15">Primus inexpertum mundi per inane vagatus,</l>
                <l xml:id="d001l17" n="16">Perpetuam seriem tractus Telluris ad ipsos</l>
                <l xml:id="d001l18" n="17">Ab Iove deduxi servatoque ordine rerum</l>
                <l xml:id="d001l19" n="18">Suspendi solidam naturae ex aere catenam;</l>
                <l xml:id="d001l20" n="19">Et nunc arma strepant duri licet undique Martis</l>
                <l xml:id="d001l21" n="20">Proque levi dextram calamo gravis hasta fatiget</l>
                <l xml:id="d001l22" n="21">Et terat inclusum vatis caput aerea cassis,</l>
                <l xml:id="d001l23" n="22">Non tamen Aonidum conceptus pectore cessit</l>
                <l xml:id="d001l24" n="23">Dulcis amor: iuvat irriguos accedere fontes</l>
                <l xml:id="d001l25" n="24">Rursus et intacta crinem contexere lauro</l>
                <l xml:id="d001l26" n="25">Inventumque deum, divini carminis usum,</l>
                <l xml:id="d001l27" n="26">Post superos ipsumque Iovem, post semina prima,</l>
                <l xml:id="d001l28" n="27">Dicendas merito regum convertere in artes;</l>
                <l xml:id="d001l29" n="28">Mox tamen egregias virtutes actaque vestra</l>
                <l xml:id="d001l30" n="29">Exequar et latum effundam, vir magne, per orbem</l>
                <l xml:id="d001l31" n="30">Exemplisque tuis saecla illustrabo futura.</l>
                <l xml:id="d001l32" n="31">Principio gravidam, cum primum menstrua sextum</l>
                <l xml:id="d001l33" n="32">Viderit et pleno Phoebe radiaverit igni</l>
                <l xml:id="d001l34" n="33">(Nam quae deinde subit, vitali innoxia partu</l>
                <l xml:id="d001l35" n="34">Interdum, numeri natura adiuta potentis),</l>
                <l xml:id="d001l36" n="35">Iam tum cura vigil carae nutricis habendae</l>
                <l xml:id="d001l37" n="36">Excitet et, quando illecebris luxuque profano</l>
                <l xml:id="d001l38" n="37">Exuimus iam pridem animum affectusque parentum</l>
                <l xml:id="d001l39" n="38">Et pudet in dulces distendere pectora natos,</l>
                <l xml:id="d001l40" n="39">At saltem pretioque dato donisque paranda,</l>
                <l xml:id="d001l41" n="40">Materno siqua ingenio velit aegra subire</l>
                <l xml:id="d001l42" n="41">Obsequia et blandi fastidia ferre laboris.</l>
                <l xml:id="d001l43" n="42">Hanc neque non validam patiar, ne regius infans</l>
                <l xml:id="d001l44" n="43">Contactu culpam trahat et spem fallat avorum,</l>
                <l xml:id="d001l45" n="44">Nec placet aut iam tum vergenti ignava papilla</l>
                <l xml:id="d001l46" n="45">Aut contra rudis et prima quae foeta iuventa</l>
                <l xml:id="d001l47" n="46">Nesciat infirmi nutrix mala taedia alumni</l>
                <l xml:id="d001l48" n="47">Sponte pati et querulo vagitu rumpere somnos.</l>
                <l xml:id="d001l49" n="48">Adsint praecipue mores vitaeque probatae</l>
                <l xml:id="d001l50" n="49">Compositus tenor et qualem decet esse pudentis</l>
                <l xml:id="d001l51" n="50">Matronae: neque enim interdum minus ubere blandae</l>
                <l xml:id="d001l52" n="51">Nutricis pueri attrahimus, quam semine ab ipso</l>
                <l xml:id="d001l53" n="52">Matris et antiqua ductorum ab origine patrum.</l>
                <l xml:id="d001l54" n="53">Ac veluti sylvae laudataque poma sapores</l>
                <l xml:id="d001l55" n="54">Degenerant patriumque solum mutata recusant</l>
                <l xml:id="d001l56" n="55">Ferre genus notum et consuetos arbore succos,</l>
                <l xml:id="d001l57" n="56">Sic hominum ruit in peius generosa propago</l>
                <l xml:id="d001l58" n="57">Alturae vitio indignae et, nisi cura resistat,</l>
                <l xml:id="d001l59" n="58">Naturamque novam atque externas degener artes</l>
                <l xml:id="d001l60" n="59">Induat et gentem paulatim exudet avitam.</l>
                <l xml:id="d001l61" n="60">Atque ideo frugique animorum acrisque iuventae</l>
                <l xml:id="d001l62" n="61">Insignem prius exquirunt, tum deinde salubri</l>
                <l xml:id="d001l63" n="62">Disponunt habilem ventura ad munia victu</l>
                <l xml:id="d001l64" n="63">Dilutique mero Bacchi, licet humida vina</l>
                <l xml:id="d001l65" n="64">Ipse parum credam succis differre cicutae</l>
                <l xml:id="d001l66" n="65">In puero, nisi septenis iam solibus actis</l>
                <l xml:id="d001l67" n="66">Decoxit tenera conceptum aetate fluorem.</l>
                <l xml:id="d001l68" n="67">Nam geminam mox post hyemem rude poscere "pappa"</l>
                <l xml:id="d001l69" n="68">Incipiat puroque buas de fonte petitas:</l>
                <l xml:id="d001l70" n="69">Ante reformidant quaeque et, quod saepe videmus,</l>
                <l xml:id="d001l71" n="70">Siquando solito candens liquor ubere desit,</l>
                <l xml:id="d001l72" n="71">Horrent lac quoque non suetum et ieiunia durant</l>
                <l xml:id="d001l73" n="72">(Tantum usus valet in teneris!) notasque papillas</l>
                <l xml:id="d001l74" n="73">Poscunt et sicco nequicquam gutture lambunt</l>
                <l xml:id="d001l75" n="74">Vagituque replent puerili concava tecta.</l>
                <l xml:id="d001l76" n="75">Quod nisi, quam primum causa morboque reperto,</l>
                <l xml:id="d001l77" n="76">Occurris culpae et mammarum claustra relaxas,</l>
                <l xml:id="d001l78" n="77">Nequicquam pius infantes miserabere questus</l>
                <l xml:id="d001l79" n="78">Flaventique voles miseris succurrere capra,</l>
                <l xml:id="d001l80" n="79">Praesertim si conceptus properataque damno</l>
                <l xml:id="d001l81" n="80">Est Venus et non ulla uteri spes arte levandi.</l>
                <l xml:id="d001l82" n="81">Verum, haec ut teneris metuenda infantibus aevi</l>
                <l xml:id="d001l83" n="82">Ignarisque cibi, sic, postquam firmior aetas</l>
                <l xml:id="d001l84" n="83">Naturae iam praesidio et muniverit armis,</l>
                <l xml:id="d001l85" n="84">Proderit invitos etiam multumque rebelles</l>
                <l xml:id="d001l86" n="85">Intempestivo lactis depellere ab usu</l>
                <l xml:id="d001l87" n="86">(Paulatim tamen et nequa vim sentiat infans!)</l>
                <l xml:id="d001l88" n="87">Sordentique luto et tactu picis ubera nigra</l>
                <l xml:id="d001l89" n="88">Porgenda aut aloes occulto infecta sapore,</l>
                <l xml:id="d001l90" n="89">Sponte sua blandum ut nectar desuescat amare,</l>
                <l xml:id="d001l91" n="90">Offensus totiens supposti fraude veneni.</l>
                <l xml:id="d001l92" n="91">Illud in his moneo repetens, nequando solutum</l>
                <l xml:id="d001l93" n="92">Nexibus et tepido perfusum corpora rore</l>
                <l xml:id="d001l94" n="93">Aut tenues vestis mutatum atque humida lina,</l>
                <l xml:id="d001l95" n="94">Ante crepundillis properes involvere suetis</l>
                <l xml:id="d001l96" n="95">Et solitis arctare modis undantia membra,</l>
                <l xml:id="d001l97" n="96">Bracchia quam surasque breves et cerea nati</l>
                <l xml:id="d001l98" n="97">Crura locis aptes studio composta fideli.</l>
                <l xml:id="d001l99" n="98">Nam saepe, incautae culpa nutricis inerti,</l>
                <l xml:id="d001l100" n="99">Vidi ego mendoso foedam distorta plicatu</l>
                <l xml:id="d001l101" n="100">Membra notam serae traxisse in tarda senectae</l>
                <l xml:id="d001l102" n="101">Tempora, nec medicae potuere avertere curae,</l>
                <l xml:id="d001l103" n="102">Hippocratesque senex et Pergameus Galenus,</l>
                <l xml:id="d001l104" n="103">Nec suspensa deis miserandae vota parentis.</l>
                <l xml:id="d001l105" n="104">Quid dicam, undantem quae porrectura papillam</l>
                <l xml:id="d001l106" n="105">Mollibus e stratis gnavum levat impigra corpus,</l>
                <l xml:id="d001l107" n="106">Nec gremio exceptum carum nisi lactat alumnum,</l>
                <l xml:id="d001l108" n="107">Ne superincumbens miti decepta quiete</l>
                <l xml:id="d001l109" n="108">Suffocet infirmum et nequicquam vana moventem?</l>
                <l xml:id="d001l110" n="109">Quid, quae pensibilibus cunis stans ubera praebet,</l>
                <l xml:id="d001l111" n="110">Ne tunc illa quidem aut cubito secura gravato</l>
                <l xml:id="d001l112" n="111">Inniti sociave gravem sine fallere noctem</l>
                <l xml:id="d001l113" n="112">(Tanta est humanis taciti pellacia somni!)?</l>
                <l xml:id="d001l114" n="113">At, cum plena satur iam duxerit ubera natus</l>
                <l xml:id="d001l115" n="114">Inque vicem blandus sopor aggravat, ecce sororem</l>
                <l xml:id="d001l116" n="115">Advocat et parvi curam commendat alumni:</l>
                <l xml:id="d001l117" n="116">Illa sedens dextra cunas movet et simul ore</l>
                <l xml:id="d001l118" n="117">Invitat tenues modulata ad carmina somnos.</l>
                <l xml:id="d001l119" n="118">Nam puero modo Nestoreae longaeva senectae</l>
                <l xml:id="d001l120" n="119">Saecla optat, nunc Pellaei ducis inclyta regno</l>
                <l xml:id="d001l121" n="120">Nomina, Achilleae nunc fortia proelia dextrae:</l>
                <l xml:id="d001l122" n="121">"Hunc non Cliniades facie, non voce Pericles</l>
                <l xml:id="d001l123" n="122">Vincat, in hoc plebes firmet sua vota patresque,</l>
                <l xml:id="d001l124" n="123">Ignotique velint populi potuisse videre."</l>
                <l xml:id="d001l125" n="124">Interea placida vagit si forte quiete</l>
                <l xml:id="d001l126" n="125">Eccitus, accurrit subito et plena ubera porgit</l>
                <l xml:id="d001l127" n="126">Aut pictam ostentat volucrem aut laquearia tecti</l>
                <l xml:id="d001l128" n="127">Aurata ac densum crepitantem ex aere canoro</l>
                <l xml:id="d001l129" n="128">Bracteolam et lacrimas spectaclo avertit inani.</l>
                <l xml:id="d001l130" n="129">Nam mihi ne, quaeso, quisquam laudaverit illam,</l>
                <l xml:id="d001l131" n="130">Quae personatum puero ostentare Cyclopa</l>
                <l xml:id="d001l132" n="131">Gaudet et hirsuta Antiphatae terrere figura</l>
                <l xml:id="d001l133" n="132">Crescentesque animos puerili in pectore frangit</l>
                <l xml:id="d001l134" n="133">Indignaque replens cura miseroque pavore,</l>
                <l xml:id="d001l135" n="134">Nescia quanta superstitio mortalibus aegris</l>
                <l xml:id="d001l136" n="135">Damna ferat primisque haustum grave virus ab annis.</l>
                <l xml:id="d001l137" n="136">Quo magis et tenebras et caeca silentia noctis</l>
                <l xml:id="d001l138" n="137">Formandi et strepitus iam tum contemnere inanes,</l>
                <l xml:id="d001l139" n="138">Frigoraque innocuisque pati Spartana lavacri</l>
                <l xml:id="d001l140" n="139">Artubus atque habili membris dare robora ludo,</l>
                <l xml:id="d001l141" n="140">Sub Iove detectum victa cohibente capillum,</l>
                <l xml:id="d001l142" n="141">Nec quicquam tactu horrendum gustuve putare,</l>
                <l xml:id="d001l143" n="142">Quod non pernitiem temptantibus afferat ullam.</l>
                <l xml:id="d001l144" n="143">Nam, quanquam antiquo veterum de semine patrum</l>
                <l xml:id="d001l145" n="144">Multa modis multis caeca ratione videmus</l>
                <l xml:id="d001l146" n="145">Influere interdum et seros revocare nepotes</l>
                <l xml:id="d001l147" n="146">Naturam gentisque notas ac signa referre,</l>
                <l xml:id="d001l148" n="147">Pleraque sunt tamen alturae, nec inutilis aegri</l>
                <l xml:id="d001l149" n="148">Usque adeo quisquam est animi, qui cernere murem</l>
                <l xml:id="d001l150" n="149">Exiguum non sustineat, quem brassica tacta</l>
                <l xml:id="d001l151" n="150">Laedat et aspectu vilis pallescat echinni</l>
                <l xml:id="d001l152" n="151">Aut rutam horreat halantem atque Cytorida buxum,</l>
                <l xml:id="d001l153" n="152">Delitias regum et viridantis nomina sylvae,</l>
                <l xml:id="d001l154" n="153">Multaque praeterea non dissona talia monstris,</l>
                <l xml:id="d001l155" n="154">Si non vana parens et nutrix vanior illa,</l>
                <l xml:id="d001l156" n="155">Dum cupido affectant similem ostentare parenti</l>
                <l xml:id="d001l157" n="156">Maternumque probant utero grave teste pudorem,</l>
                <l xml:id="d001l158" n="157">Singula rimatae cerei inclinamina alumni,</l>
                <l xml:id="d001l159" n="158">Ingererent multa atque alerent, ea saepe probando,</l>
                <l xml:id="d001l160" n="159">Quae crescente dehinc animo, crescentibus annis,</l>
                <l xml:id="d001l161" n="160">Praesertim veteri exemplo subnixa suorum,</l>
                <l xml:id="d001l162" n="161">Paulatim assumunt vires et robore adepto</l>
                <l xml:id="d001l163" n="162">Ima penetrali radice in pectora tendunt</l>
                <l xml:id="d001l164" n="163">Possessumque agitant hominem versantque premendo;</l>
                <l xml:id="d001l165" n="164">Qualis ubi saepe ignoto commissus adhaesit</l>
                <l xml:id="d001l166" n="165">Surculus aut platani trunco aut frondentis olivae,</l>
                <l xml:id="d001l167" n="166">Ille quidem primo rudis impatiensque laborum</l>
                <l xml:id="d001l168" n="167">Et tantum attactu excussus prope simplice euntum,</l>
                <l xml:id="d001l169" n="168">At, si foecundis adolevit robur ab annis,</l>
                <l xml:id="d001l170" n="169">Securus tempestatum coelique ruinae</l>
                <l xml:id="d001l171" n="170">Explicat ingentes ramos sinuosaque pandit</l>
                <l xml:id="d001l172" n="171">Bracchia nativumque alte nemus occupat umbra</l>
                <l xml:id="d001l173" n="172">Largus opum regnatque immoto robore victor.</l>
                <l xml:id="d001l174" n="173">Nam cur arva iuvat gnavus versata colonus</l>
                <l xml:id="d001l175" n="174">Pomaque coguntur iussos dare mitia succos,</l>
                <l xml:id="d001l176" n="175">Cur cadit ingenii vis insita deside vita,</l>
                <l xml:id="d001l177" n="176">Si contra augeri nequit et mitescere cultu,</l>
                <l xml:id="d001l178" n="177">Nec doctrina potest speratum infundere rectum?</l>
                <l xml:id="d001l179" n="178">Scilicet aeria solitus regione vagari</l>
                <l xml:id="d001l180" n="179">Falco levis, studio assiduo tamen atque labore</l>
                <l xml:id="d001l181" n="180">Assuescit vigilem paulatim ferre magistrum,</l>
                <l xml:id="d001l182" n="181">Deiectaque procul celsa de nube volucre,</l>
                <l xml:id="d001l183" n="182">Rursus in obsequium solitum et sua vincla redire:</l>
                <l xml:id="d001l184" n="183">Nos hominem foeta ecceptum de matre cadentem</l>
                <l xml:id="d001l185" n="184">Ignarumque sui et tantum ad monstrata paratum,</l>
                <l xml:id="d001l186" n="185">Speramus non admonitu, non posse moveri</l>
                <l xml:id="d001l187" n="186">Exemplo et primae blanda assuetudine vitae,</l>
                <l xml:id="d001l188" n="187">Si modo non vana accedat cultura regentis?</l>
                <l xml:id="d001l189" n="188">Nam cui non Cybele est collo vectata leonum</l>
                <l xml:id="d001l190" n="189">Nota, quis Eoae nescit certamina gentis</l>
                <l xml:id="d001l191" n="190">Impositasque arces nigrantis tergore belvae?</l>
                <l xml:id="d001l192" n="191">Ipse greges inter memini atque armenta Sclavena,</l>
                <l xml:id="d001l193" n="192">Qua deserta rhoas etiam nunc moenia monstrant,</l>
                <l xml:id="d001l194" n="193">Indigenam vidisse lupum, quem matre perempta</l>
                <l xml:id="d001l195" n="194">Nutritumque sero et foetae canis ubere pastor</l>
                <l xml:id="d001l196" n="195">Miscuerat levibus Serbis fidisque molossis:</l>
                <l xml:id="d001l197" n="196">Ille inter teneros versari innoxius hedos</l>
                <l xml:id="d001l198" n="197">Custodisque modo foetas ambire capellas</l>
                <l xml:id="d001l199" n="198">Aut sylvis errare vagus semperque cruentus,</l>
                <l xml:id="d001l200" n="199">Nec nisi raptata praedae cum parte redire.</l>
                <l xml:id="d001l201" n="200">Cura tamen princeps, lupus agnitus: hunc ubi primum</l>
                <l xml:id="d001l202" n="201">Sensit adesse, animis hostilibus ilicet ire</l>
                <l xml:id="d001l203" n="202">Obvius et morsu primus dare vulnera, primus</l>
                <l xml:id="d001l204" n="203">Sternere humi prensum atque hosti insultare iacenti</l>
                <l xml:id="d001l205" n="204">Cognataeque ferox laetari sanguine caedis.</l>
                <l xml:id="d001l206" n="205">Tantum humana potest longa experientia cura!</l>
                <l xml:id="d001l207" n="206">Quo magis, o, monitis huc quisque advertite mentem,</l>
                <l xml:id="d001l208" n="207">Infantesque animos monstratorumque capaces</l>
                <l xml:id="d001l209" n="208">Artibus et placido iam inde exercete decoro,</l>
                <l xml:id="d001l210" n="209">Servili dicto procul exemploque remoto</l>
                <l xml:id="d001l211" n="210">Degeneri, ne commentis exercita vanis</l>
                <l xml:id="d001l212" n="211">Concidat in primo surgens nova pectore virtus</l>
                <l xml:id="d001l213" n="212">Immanemque notam venientibus afferat annis.</l>
                <l xml:id="d001l214" n="213">Talis, Achaemenium quae regem Perside in alta</l>
                <l xml:id="d001l215" n="214">Eduxit populisque Asiae regnisque verendum,</l>
                <l xml:id="d001l216" n="215">Spaco, et Romuleis multum laudata Latinis</l>
                <l xml:id="d001l217" n="216">Acca parens, gratoque pii quae munere alumni</l>
                <l xml:id="d001l218" n="217">Nunc quoque in Hesperia nomen tenet advena terra;</l>
                <l xml:id="d001l219" n="218">Talis et ipsa, sinu quae quondam exerta parato,</l>
                <l xml:id="d001l220" n="219">Ithome, gravida tunc primum matris ab alvo</l>
                <l xml:id="d001l221" n="220">Eccepitque Iovem venientem atque ubera parvo,</l>
                <l xml:id="d001l222" n="221">Ubera nectareis porsit rorantia guttis.</l>
                <l xml:id="d001l223" n="222">Et tamen, exacto Pisaei pulvere lustri,</l>
                <l xml:id="d001l224" n="223">Haec quoque pellenda est sensim tibi seque movenda</l>
                <l xml:id="d001l225" n="224">Tradendusque puer iam tum vitaeque magistro</l>
                <l xml:id="d001l226" n="225">Spectatae et simul eloquii rerumque perito,</l>
                <l xml:id="d001l227" n="226">Qui gravis et dudum nervoso incoctus honesto,</l>
                <l xml:id="d001l228" n="227">Hinc arte ingenioque, illinc praestantibus actae</l>
                <l xml:id="d001l229" n="228">Aetatis iuvet exemplis, nec vita refutet</l>
                <l xml:id="d001l230" n="229">Doctrinam serpantque animis contagia foeda.</l>
                <l xml:id="d001l231" n="230">Nam, licet egregie magnis doctrina decori</l>
                <l xml:id="d001l232" n="231">Regibus et prudens sollertis gratia linguae</l>
                <l xml:id="d001l233" n="232">Hortandisque animis deterrendisque suorum</l>
                <l xml:id="d001l234" n="233">Militiaeque domique et, sicubi flagitat usus,</l>
                <l xml:id="d001l235" n="234">Legatum affari venientem, sicubi amicos</l>
                <l xml:id="d001l236" n="235">Alloqui et infenso socios ex hoste parare,</l>
                <l xml:id="d001l237" n="236">Malo tamen Curiosque rudes parcumque loquendi</l>
                <l xml:id="d001l238" n="237">Spartanum, malo hinnitus praeponere equinos</l>
                <l xml:id="d001l239" n="238">Assuetum cytharae aut siquid vetus attulit aetas</l>
                <l xml:id="d001l240" n="239">Horridius, quam Caesareae nitida agmina linguae</l>
                <l xml:id="d001l241" n="240">Errantemque annum deprensa ad signa vocatum,</l>
                <l xml:id="d001l242" n="241">Si vitae quoque cum tantis mihi dotibus affers</l>
                <l xml:id="d001l243" n="242">Flagitia atque malo conturbas mella veneno.</l>
                <l xml:id="d001l244" n="243">Hinc ausi studium multi damnare politi</l>
                <l xml:id="d001l245" n="244">Oris et Aonios animi contemnere cultus,</l>
                <l xml:id="d001l246" n="245">Scilicet utilius multo mala gentibus aegris</l>
                <l xml:id="d001l247" n="246">Ignorare rati, quam splendida noscere factu,</l>
                <l xml:id="d001l248" n="247">In peius quando proni sumus ipsaque damno</l>
                <l xml:id="d001l249" n="248">Notitia est, si non superat respectus honesti</l>
                <l xml:id="d001l250" n="249">Relligioque deum fandi memorum atque nefandi,</l>
                <l xml:id="d001l251" n="250">Quis sine nec primi quondam potuere coire</l>
                <l xml:id="d001l252" n="251">Illi hominum coetus veniens nec crescere in aevum:</l>
                <l xml:id="d001l253" n="252">Nam leges qui fixerunt plerumque refigunt</l>
                <l xml:id="d001l254" n="253">Liberaque est illis libiti usurpata facultas.</l>
                <l xml:id="d001l255" n="254">Ac, dum prima etiam titubat nunc sensibus aetas,</l>
                <l xml:id="d001l256" n="255">Nec capit impatiens animus maiora laborum,</l>
                <l xml:id="d001l257" n="256">Profuerit tabulis virtutem et pariete picto</l>
                <l xml:id="d001l258" n="257">Ostentare patrum et decora enumerare parata,</l>
                <l xml:id="d001l259" n="258">Siqua domi: nam praecipue mentem illa remordent</l>
                <l xml:id="d001l260" n="259">Cognataeque adhibent stimulos imitamine laudis.</l>
                <l xml:id="d001l261" n="260">Sed tamen et clari tumulo generosus Achillis</l>
                <l xml:id="d001l262" n="261">Ploravit Macedo, Marathoniaque acta soporem</l>
                <l xml:id="d001l263" n="262">Rumpebant auso patriam mutare carinis,</l>
                <l xml:id="d001l264" n="263">Nec frustra tot facta virum effigiesque priorum</l>
                <l xml:id="d001l265" n="264">Caelantes auro et Gangeo elephanto</l>
                <l xml:id="d001l266" n="265">Servabantque foro veteres ipsoque senatu:</l>
                <l xml:id="d001l267" n="266">Atque illum Geticum victa de gente vocarunt,</l>
                <l xml:id="d001l268" n="267">Hunc Scythicum, Cretensem alium; sic Dalmata fractus,</l>
                <l xml:id="d001l269" n="268">Sic titulis cessit victorum Alemanicus axis,</l>
                <l xml:id="d001l270" n="269">Sic totiens Persis nuribus funesta Latinis.</l>
                <l xml:id="d001l271" n="270">Omne adeo genus exempli certamine pulchro</l>
                <l xml:id="d001l272" n="271">Eccitat egregiasque animas spe replet honesti:</l>
                <l xml:id="d001l273" n="272">Qualis ubi Eleo sonipes de carcere missus</l>
                <l xml:id="d001l274" n="273">Corripuit spatium atque ipso discrimine palmae</l>
                <l xml:id="d001l275" n="274">Tum demum accendit vires seque increpat ipse</l>
                <l xml:id="d001l276" n="275">Successu admonitus subeuntis et ilia tendit</l>
                <l xml:id="d001l277" n="276">Impatiens culpae ac vinci dolet aemula virtus.</l>
                <l xml:id="d001l278" n="277">Interea studiis Musarum assuesce volentem</l>
                <l xml:id="d001l279" n="278">Paulatim, blandique ediscat imagine multa</l>
                <l xml:id="d001l280" n="279">Commenti quae Pierio nisi tecta lepore</l>
                <l xml:id="d001l281" n="280">Horret adhuc animus tener ingeniumque recusat.</l>
                <l xml:id="d001l282" n="281">Aspera enim via virtutum acclivisque recessus</l>
                <l xml:id="d001l283" n="282">Ducendusque puer quasi versicolora per arva,</l>
                <l xml:id="d001l284" n="283">Ac veluti intexendi aditus foliisque rosaque</l>
                <l xml:id="d001l285" n="284">Fallendusque labor vario oblectamine rerum;</l>
                <l xml:id="d001l286" n="285">Ceu cum littoribus vacuis innupta puella</l>
                <l xml:id="d001l287" n="286">Processit longe et comites matremque reliquit</l>
                <l xml:id="d001l288" n="287">Imprudens, ludo intenta attritisque lapillis,</l>
                <l xml:id="d001l289" n="288">Nec, revocata nisi, errorem vix denique sensit.</l>
                <l xml:id="d001l290" n="289">Adde quod et numerus multum modulataque pollet</l>
                <l xml:id="d001l291" n="290">Iunctura illabique animo atque illapsa teneri.</l>
                <l xml:id="d001l292" n="291">Tu modo non tantum obscoenos, obprobria Phoebi,</l>
                <l xml:id="d001l293" n="292">Edico, procul, o, vates, procul inde relega,</l>
                <l xml:id="d001l294" n="293">Dignos qui scelerum persolvant sanguine poenas</l>
                <l xml:id="d001l295" n="294">Aut vivi terrae infossi aut vivi ignibus hausti,</l>
                <l xml:id="d001l296" n="295">Sed quoscunque olim nihil in commune referre</l>
                <l xml:id="d001l297" n="296">Videris et versus apinis implere sonoros.</l>
                <l xml:id="d001l298" n="297">Nam quae foeda viro iactura in principe plus est</l>
                <l xml:id="d001l299" n="298">Temporis aut tam nulla hominum reparabilis arte,</l>
                <l xml:id="d001l300" n="299">Cui centum hinc aures pateant licet indeque centum</l>
                <l xml:id="d001l301" n="300">Lernaeique modo geminet capita undique monstri,</l>
                <l xml:id="d001l302" n="301">Vix ideo fuerit rebus satis unus agendis,</l>
                <l xml:id="d001l303" n="302">Nec facile imbutus nugis queat inde revelli</l>
                <l xml:id="d001l304" n="303">Vanaqua multiloquae deponere gaudia linguae?</l>
                <l xml:id="d001l305" n="304">Nam, siquis putet utilibus conferre cavenda</l>
                <l xml:id="d001l306" n="305">Et velit oppositis rectum cognoscere ab ipsis,</l>
                <l xml:id="d001l307" n="306">Id tamen haud prius, exactis nisi mollibus annis,</l>
                <l xml:id="d001l308" n="307">Audeat, et longo compostis moribus usu;</l>
                <l xml:id="d001l309" n="308">Quamvis tunc quoque non ullis praesentibus aures</l>
                <l xml:id="d001l310" n="309">Inquinet: ipse legat moneo quae multa relatu</l>
                <l xml:id="d001l311" n="310">Foeda, nec admisso violet male teste pudorem.</l>
                <l xml:id="d001l312" n="311">Nonne vides vitaque graves et moribus olim</l>
                <l xml:id="d001l313" n="312">Inter se licet alterno sermone remissos,</l>
                <l xml:id="d001l314" n="313">Non nisi contecto quaedam capite inque voluto</l>
                <l xml:id="d001l315" n="314">Dicere? Tanta bonis servandi cura modesti est!</l>
                <l xml:id="d001l316" n="315">Aut nanque est fugienda omnis lascivia prorsus</l>
                <l xml:id="d001l317" n="316">Aut sic attingenda, velut qui castra sequutus</l>
                <l xml:id="d001l318" n="317">Hostica barbarici explorat catus agmina valli,</l>
                <l xml:id="d001l319" n="318">Militiaeque acri primis consuetus ab annis</l>
                <l xml:id="d001l320" n="319">Marcentes epulis passim luxuque fluentes,</l>
                <l xml:id="d001l321" n="320">Scortaque craterasque inter patriosque ululatus,</l>
                <l xml:id="d001l322" n="321">Ridet, et in longum mentem vovet hostibus illam.</l>
                <l xml:id="d001l323" n="322">Forsitan et Satyros ponam qua parte requiris:</l>
                <l xml:id="d001l324" n="323">Utile nimirum est virtutem audire loquentes,</l>
                <l xml:id="d001l325" n="324">Si modo virtutem, non pessima quaeque loquuntur</l>
                <l xml:id="d001l326" n="325">Flagitia et foedant etiam bona siqua pudendis.</l>
                <l xml:id="d001l327" n="326">Nam qui multa negat linguae reticenda modestae</l>
                <l xml:id="d001l328" n="327">Et putat in solis crimen consistere rebus</l>
                <l xml:id="d001l329" n="328">Aut hominem populo ceu poma feracia testae</l>
                <l xml:id="d001l330" n="329">Inserit, ah, tenerae ne se mihi perditus auri</l>
                <l xml:id="d001l331" n="330">Insinuet pulchrumque pudens canis ore lacessat:</l>
                <l xml:id="d001l332" n="331">Nec gnarus naturae hominum, quae turpia visu</l>
                <l xml:id="d001l333" n="332">Abdidit amovitque oculis latitantia nostris,</l>
                <l xml:id="d001l334" n="333">Provida in exemplum atque imitamina gentibus aegris,</l>
                <l xml:id="d001l335" n="334">Nec Phoebi Aonidumque novem sortisque professae.</l>
                <l xml:id="d001l336" n="335">Nam quis non videat sacrum, coelestia dona,</l>
                <l xml:id="d001l337" n="336">Carmen et ex ipsis adytis quandoque profectum,</l>
                <l xml:id="d001l338" n="337">Non homini tribuisse deos, ne scilicet error</l>
                <l xml:id="d001l339" n="338">Devius et culpae scelerum praecone carerent,</l>
                <l xml:id="d001l340" n="339">Sed neu relligio divum contempta iaceret,</l>
                <l xml:id="d001l341" n="340">Neu virtus laudata parum, neu semina prima</l>
                <l xml:id="d001l342" n="341">Ignorata vicesque astrorum et legifer axis</l>
                <l xml:id="d001l343" n="342">Et quid quisque sibi aut patriae, quid debet amicis?</l>
                <l xml:id="d001l344" n="343">Sed neque vere novo quot sese floribus arbor</l>
                <l xml:id="d001l345" n="344">Induat autumno refert, nisi mitia servat</l>
                <l xml:id="d001l346" n="345">Et totidem ramis suspendit poma gravatis,</l>
                <l xml:id="d001l347" n="346">Nec quantum tener egregia puer indole possit,</l>
                <l xml:id="d001l348" n="347">Si non, Socraticae mox inflammatus amore</l>
                <l xml:id="d001l349" n="348">Pallados, Aoniis non transfuga manserit antris</l>
                <l xml:id="d001l350" n="349">Aetatis partem haud minimam, vetera acta priorum</l>
                <l xml:id="d001l351" n="350">Evolvens vitamque educens inde futuram:</l>
                <l xml:id="d001l352" n="351">Quoque modo servet laudatum ad cuncta decorum</l>
                <l xml:id="d001l353" n="352">(Nec facilis servare labor, nisi deligis artem</l>
                <l xml:id="d001l354" n="353">Vivendi finemque animo proponis habendum)</l>
                <l xml:id="d001l355" n="354">Quoque suos actus signo quasi dirigat omnes,</l>
                <l xml:id="d001l356" n="355">Virtutis pulchrae memor atque unius honesti,</l>
                <l xml:id="d001l357" n="356">Ne velut Ionio deprensus nocte silenti,</l>
                <l xml:id="d001l358" n="357">Ignarus coeli atque aurae, dum dextera laevis</l>
                <l xml:id="d001l359" n="358">Perturbat, longo huc fluctu iactatus et illuc</l>
                <l xml:id="d001l360" n="359">Actus eat pelago et saevis ludibria ventis,</l>
                <l xml:id="d001l361" n="360">Donec inhaerentem scopuli eccepere Ceraunei,</l>
                <l xml:id="d001l362" n="361">Frustra iam implorantem undas et fata querentem</l>
                <l xml:id="d001l363" n="362">Seque accusantem, ah miserum! et delicta fatentem.</l>
                <l xml:id="d001l364" n="363">At vitae instituat quam quis genus, ante necesse est</l>
                <l xml:id="d001l365" n="364">Ingeniumque capax pueri penitusque videre</l>
                <l xml:id="d001l366" n="365">Naturam et quales animorum in singula vires,</l>
                <l xml:id="d001l367" n="366">Quid iam tum eximie, quid non feliciter audet:</l>
                <l xml:id="d001l368" n="367">Hic salibus melior blandis, vitae ille severae,</l>
                <l xml:id="d001l369" n="368">Ambitione alius magis applausuque Quiritum</l>
                <l xml:id="d001l370" n="369">Temptatur studioque aurae popularis inani.</l>
                <l xml:id="d001l371" n="370">Nonne vides ille ut galeas et splendida tantum</l>
                <l xml:id="d001l372" n="371">Tractet tela manu, placidam probet ille quietem,</l>
                <l xml:id="d001l373" n="372">Ille nihil non dissimulet parvosque sodales</l>
                <l xml:id="d001l374" n="373">Iam tum fallat, hic ingenue putet omnia agenda,</l>
                <l xml:id="d001l375" n="374">Indignans vicisse, palam nisi vicerit hostem</l>
                <l xml:id="d001l376" n="375">Congressus campoque audax concurrerit aequo?</l>
                <l xml:id="d001l377" n="376">Has leges fatale animis venientibus astrum</l>
                <l xml:id="d001l378" n="377">Imposuit coelique ascendens hora potentis,</l>
                <l xml:id="d001l379" n="378">Tempore quo primum gravidae pigra pondera matris</l>
                <l xml:id="d001l380" n="379">Formamus miseri atque alto descendere Olympo</l>
                <l xml:id="d001l381" n="380">Cogimur, humanae passuri incommoda vitae.</l>
                <l xml:id="d001l382" n="381">Ergo, ubi naturam penitus perspexeris omnem</l>
                <l xml:id="d001l383" n="382">Ingenitasque artes pueri et clinamina prima,</l>
                <l xml:id="d001l384" n="383">Quamvis multa magis fortasse aliena placebunt,</l>
                <l xml:id="d001l385" n="384">Nativis tamen insistendum dotibus atque</l>
                <l xml:id="d001l386" n="385">Audendum nihil omnino pugnante Minerva:</l>
                <l xml:id="d001l387" n="386">Quippe sequi id demum insipere est, quodcunque nequimus</l>
                <l xml:id="d001l388" n="387">Assequi et egregia nostrum cum laude tueri.</l>
                <l xml:id="d001l389" n="388">Nam quid in Isthmiaco diversum agitare iuvencos</l>
                <l xml:id="d001l390" n="389">Pulvere et affusae risum praebere coronae</l>
                <l xml:id="d001l391" n="390">Aut terram Argei generosis scindere alumnis?</l>
                <l xml:id="d001l392" n="391">Siqua tamen vitiosa (ferunt nam multa novales</l>
                <l xml:id="d001l393" n="392">Ipsae etiam vitiosa, nec est teres undique quicquam),</l>
                <l xml:id="d001l394" n="393">Siqua igitur vitiosa, omni de pectore cura</l>
                <l xml:id="d001l395" n="394">Depellenda procul vel, si minus id licet omne,</l>
                <l xml:id="d001l396" n="395">Flectenda in melius, rerum discrimine parvo</l>
                <l xml:id="d001l397" n="396">Saepe malis dirimente brevi bona calle propinqua,</l>
                <l xml:id="d001l398" n="397">Pleraque vivendo minuenda interque legenda,</l>
                <l xml:id="d001l399" n="398">Ante tamen vires mora quam exitiosa diesque</l>
                <l xml:id="d001l400" n="399">Afferat et fibras penetret cacoethes in imas</l>
                <l xml:id="d001l401" n="400">Mortiferum, agricolae cura monstrante sagaci,</l>
                <l xml:id="d001l402" n="401">Agricolae, qui primum olim lactentibus herbis</l>
                <l xml:id="d001l403" n="402">Lappas et lolium atque infelices paliuros</l>
                <l xml:id="d001l404" n="403">Persequitur sterilemque vetat succrescere sylvam,</l>
                <l xml:id="d001l405" n="404">Assiduus terram rastris operaque fatigans</l>
                <l xml:id="d001l406" n="405">Foeminea: it magnum latis longo ordine campis</l>
                <l xml:id="d001l407" n="406">Agmen et incurvum solantur voce laborem,</l>
                <l xml:id="d001l408" n="407">At procul aspiciens credit pecus ire viator.</l>
                <l xml:id="d001l409" n="408">Imprimis sedandae hyemes quasi totaque mentis</l>
                <l xml:id="d001l410" n="409">Tempestas motusque omnes sub signa vocandi</l>
                <l xml:id="d001l411" n="410">Constanti ratione et certa lege domandi,</l>
                <l xml:id="d001l412" n="411">Ne, velut effuso sessore equa trima, vagati</l>
                <l xml:id="d001l413" n="412">Longius abiiciant rerum finemque modumque</l>
                <l xml:id="d001l414" n="413">Transversumque ferant hominem, nec dicta parati</l>
                <l xml:id="d001l415" n="414">Eccipere et iussas trocleis intendere funes</l>
                <l xml:id="d001l416" n="415">Nec nati dare, natura prohibente recurva,</l>
                <l xml:id="d001l417" n="416">Providaque e summa puppi torquere guberna,</l>
                <l xml:id="d001l418" n="417">Sed pecudum fugere atque sequi nimis omnia ritu</l>
                <l xml:id="d001l419" n="418">Inconsulte, incomposite, nec pectora tantum</l>
                <l xml:id="d001l420" n="419">Atque intus turbare animum, verum extima saepe</l>
                <l xml:id="d001l421" n="420">Membra quoque ac vocem et vultus mutare priores.</l>
                <l xml:id="d001l422" n="421">Quod nisi commoti dominatrix certa furoris</l>
                <l xml:id="d001l423" n="422">Adsit et excussos ratio pulcherrima frenos</l>
                <l xml:id="d001l424" n="423">Ore remordere ac iussis parere lupatis</l>
                <l xml:id="d001l425" n="424">Cogat, eant nulla in praeceps tardante ruina</l>
                <l xml:id="d001l426" n="425">Perque enses et tela immissosque urbibus ignes,</l>
                <l xml:id="d001l427" n="426">Non secus atque olim noto rectore soluti</l>
                <l xml:id="d001l428" n="427">Flammiferi Phaetontis equi, cum foedera rerum</l>
                <l xml:id="d001l429" n="428">Triste chaos veteremque expavit machina acervum</l>
                <l xml:id="d001l430" n="429">Audaci culpa unius votoque protervo,</l>
                <l xml:id="d001l431" n="430">Respexitque suum, Phlegrae post fulmina, telum</l>
                <l xml:id="d001l432" n="431">Iuppiter et missis solvit pater ignibus ignes.</l>
                <l xml:id="d001l433" n="432">Nam, ceu corporis in membris sua munera cuique</l>
                <l xml:id="d001l434" n="433">Sunt data, nec partes oculi pedis aut oculorum</l>
                <l xml:id="d001l435" n="434">Bracchia, non humeri poscunt pulmonis anheli,</l>
                <l xml:id="d001l436" n="435">Sed contenta bonis naturae singula degunt,</l>
                <l xml:id="d001l437" n="436">Sic, animi quoniam varia est vis atque potestas</l>
                <l xml:id="d001l438" n="437">(Una etenim imperio, geminae parere tributae),</l>
                <l xml:id="d001l439" n="438">Cuique suae usurpandae artes, nec sorte movendum</l>
                <l xml:id="d001l440" n="439">Decretoque Iovis praescripta et lege Promethei.</l>
                <l xml:id="d001l441" n="440">Nam perhibent, perfecta hominis compage, Prometheum</l>
                <l xml:id="d001l442" n="441">Continuo admisisse deos ipsumque Tonantem</l>
                <l xml:id="d001l443" n="442">Regali luxu acceptos epulisque paratis.</l>
                <l xml:id="d001l444" n="443">Forte aderant triplices praestanti aetate sorores,</l>
                <l xml:id="d001l445" n="444">Cura quibus mensas struere et dare brutia nigra:</l>
                <l xml:id="d001l446" n="445">Sed patria Logus hanc olim pietate receptam</l>
                <l xml:id="d001l447" n="446">Ambrosiae assuerat divinae et nectaris haustu,</l>
                <l xml:id="d001l448" n="447">Illas lacte ferae Scythicis aluere sub antris.</l>
                <l xml:id="d001l449" n="448">Hic opere eximie laudato atque arte magistra,</l>
                <l xml:id="d001l450" n="449">"Immo age," coelicolum pater "has quoque, docte Prometheu,</l>
                <l xml:id="d001l451" n="450">Adiice" ait, "nec te labor aut cura ulla retardet,</l>
                <l xml:id="d001l452" n="451">Quin opus egregium atque aevum mirabile in omne</l>
                <l xml:id="d001l453" n="452">Tergeminis his virginibus quasi civibus ornes.</l>
                <l xml:id="d001l454" n="453">Sed, ne forte duae (neque enim leve pectoris hausti</l>
                <l xml:id="d001l455" n="454">Crimen habent referuntque Estetea fronte parentem)</l>
                <l xml:id="d001l456" n="455">Omnem animis molem exturbent, praecordia subter</l>
                <l xml:id="d001l457" n="456">Ponito ventorumque dato regione secunda</l>
                <l xml:id="d001l458" n="457">Ferre vices magni praeclaro imitamine mundi;</l>
                <l xml:id="d001l459" n="458">Hanc autem, motos componere sola tumultus</l>
                <l xml:id="d001l460" n="459">Quae sciat et placida late regere omnia pace,</l>
                <l xml:id="d001l461" n="460">Mandatricem operum media procul arce locato."</l>
                <l xml:id="d001l462" n="461">Commento applausere dei, imprimisque Prometheus</l>
                <l xml:id="d001l463" n="462">(Sensit enim quantum aeternis immane caduca</l>
                <l xml:id="d001l464" n="463">Concedant) orat precibus rata dicta manere.</l>
                <l xml:id="d001l465" n="464">Ergo omni exercendae opera et sua cuique facultas</l>
                <l xml:id="d001l466" n="465">Agnoscenda usu et rerum assuetudine certa.</l>
                <l xml:id="d001l467" n="466">Nanque dabunt animos paulatim infractaque iusso</l>
                <l xml:id="d001l468" n="467">Colla iugo dominamque ediscent ferre volentes;</l>
                <l xml:id="d001l469" n="468">Frena tamen retinenda manu pressaeque catenae:</l>
                <l xml:id="d001l470" n="469">Nam neque sessor equo, longa licet arte manuque</l>
                <l xml:id="d001l471" n="470">Edomito, totas ideo concedit habenas,</l>
                <l xml:id="d001l472" n="471">Sed gressus regit et stimulis saepe acribus urget</l>
                <l xml:id="d001l473" n="472">Exploratque fidem et cogit meminisse magistrum.</l>
                <l xml:id="d001l474" n="473">Nam saepe insurgunt domitae et solito arma capescunt</l>
                <l xml:id="d001l475" n="474">Acrius, extremum annixae quasi corpore venae</l>
                <l xml:id="d001l476" n="475">Aut cum deficiente alimento flamma repente</l>
                <l xml:id="d001l477" n="476">Emicuit luce et subita tectum omne replevit.</l>
                <l xml:id="d001l478" n="477">Hoc ubi, dura magis contendere vincla memento</l>
                <l xml:id="d001l479" n="478">Spemque resistendi eripere et compellere primis</l>
                <l xml:id="d001l480" n="479">Impetibus veniam orare erroremque fateri,</l>
                <l xml:id="d001l481" n="480">Dum servata sequi carae vestigia tandem</l>
                <l xml:id="d001l482" n="481">Assuescunt dominae et mandata capescere aventes.</l>
                <l xml:id="d001l483" n="482">Praecipue fugienda procul memorantia culpae</l>
                <l xml:id="d001l484" n="483">Omnis et indecorum turpes fomenta ministri,</l>
                <l xml:id="d001l485" n="484">Nec quisquam sine delectu sine iudice certo</l>
                <l xml:id="d001l486" n="485">Convictu temere cari admittendus alumni.</l>
                <l xml:id="d001l487" n="486">Ipse autem teneris iam tum mihi laetus ab annis</l>
                <l xml:id="d001l488" n="487">Mirari senium et parere monentibus ultro</l>
                <l xml:id="d001l489" n="488">Aetatemque rudem fulcire aetate magistra</l>
                <l xml:id="d001l490" n="489">Ac similem quandoque deos sibi poscere mentem.</l>
                <l xml:id="d001l491" n="490">Nunc multos blande affari atque incessere castis</l>
                <l xml:id="d001l492" n="491">Interdum salibus, modo respondere benigne</l>
                <l xml:id="d001l493" n="492">Omnibus et nullum non tempore laedere dicto.</l>
                <l xml:id="d001l494" n="493">Nam neque compellare isdem sermonibus omnes,</l>
                <l xml:id="d001l495" n="494">Sed bello super atque armis rogitare magistros</l>
                <l xml:id="d001l496" n="495">Bellandi, nautas super aequore, denique laetos</l>
                <l xml:id="d001l497" n="496">Sementum de messe, canes nutrire paratos</l>
                <l xml:id="d001l498" n="497">De canibus, peregre venientes quae loca et urbes,</l>
                <l xml:id="d001l499" n="498">Quos fluvios, quid quisque ignoto viderit orbe,</l>
                <l xml:id="d001l500" n="499">Alteriusque memor facti dictique probator</l>
                <l xml:id="d001l501" n="500">Raro nec ingenue de se nisi nota profari;</l>
                <l xml:id="d001l502" n="501">Quamvis expositae cutis idem animique reposti</l>
                <l xml:id="d001l503" n="502">Et blando illustris famae perculsus amore,</l>
                <l xml:id="d001l504" n="503">Praeferat obscuris Pelidae funera canis</l>
                <l xml:id="d001l505" n="504">Praereptamque sibi laudem gemat acta parentis,</l>
                <l xml:id="d001l506" n="505">Degener haud propria regni virtute parati.</l>
                <l xml:id="d001l507" n="506">Interea servare vicem atque alterna modestus</l>
                <l xml:id="d001l508" n="507">Alloquia et coeptis finem quoque ponere verbis</l>
                <l xml:id="d001l509" n="508">Pluraque narratis audire et condita habere</l>
                <l xml:id="d001l510" n="509">Pectore, nec linguae temere indulgere volucri</l>
                <l xml:id="d001l511" n="510">Aut studio respondendi pellectus inani</l>
                <l xml:id="d001l512" n="511">Denudare palam melius quae multa latebant.</l>
                <l xml:id="d001l513" n="512">Multum adeo placidae comis pellacia vitae</l>
                <l xml:id="d001l514" n="513">Blandaque personae vox maiestate retenta</l>
                <l xml:id="d001l515" n="514">Saepe movent, nec vero alia magis arte tot annos</l>
                <l xml:id="d001l516" n="515">Vidimus (infandum) duro servire tyranno</l>
                <l xml:id="d001l517" n="516">Italiam et pelagi tabo freta marcida Etrusci</l>
                <l xml:id="d001l518" n="517">Volvendisque ducum miserandae stragis acervis:</l>
                <l xml:id="d001l519" n="518">Et dabat occultae documenta haud mollia mentis</l>
                <l xml:id="d001l520" n="519">Ille quidem toto longinqui tempore regni:</l>
                <l xml:id="d001l521" n="520">Sed quotus alterius melior sibi quisque periclo est?</l>
                <l xml:id="d001l522" n="521">Quo magis est reputandum animo, quae denique recti</l>
                <l xml:id="d001l523" n="522">Ipsius vis, tanta potest ubi fucus inanis</l>
                <l xml:id="d001l524" n="523">Tantum umbra sibi virtutis promittere vana</l>
                <l xml:id="d001l525" n="524">Atque animis hominum sese insinuare repostis.</l>
                <l xml:id="d001l526" n="525">Quod siquis nihil ad speciem quod spectet honesti</l>
                <l xml:id="d001l527" n="526">Negligat atque decens nulla non parte requirat,</l>
                <l xml:id="d001l528" n="527">In motu quoque non minimum gestuque virili</l>
                <l xml:id="d001l529" n="528">Ponet et indignos removebit corpore comptus</l>
                <l xml:id="d001l530" n="529">Illecebrasque supervacuas et Gange petitam</l>
                <l xml:id="d001l531" n="530">Luxurie stactam imbellem costique liquores,</l>
                <l xml:id="d001l532" n="531">Iudice vix teneris mare non prohibenda puellis.</l>
                <l xml:id="d001l533" n="532">Nam quid malobrocho et myrrha perfusus olenti</l>
                <l xml:id="d001l534" n="533">Vir praestare queat quique emollire venenis</l>
                <l xml:id="d001l535" n="534">Corpus et Ispanae pellem de more maritae</l>
                <l xml:id="d001l536" n="535">Quaerat? Amat propria spectari laude virilis</l>
                <l xml:id="d001l537" n="536">Forma, nec Assyrium quam se magis optat olere.</l>
                <l xml:id="d001l538" n="537">Est etiam pars vestitus non ultima habenda,</l>
                <l xml:id="d001l539" n="538">Non boream modo uti defendat iniquaque flagra</l>
                <l xml:id="d001l540" n="539">Corporibus dubiasque vices mutabilis anni,</l>
                <l xml:id="d001l541" n="540">Sed quia non aliter fortunae oculisque tuentum</l>
                <l xml:id="d001l542" n="541">Fit satis, et tanta maiestas regia dote</l>
                <l xml:id="d001l543" n="542">Prodita plebeo vilis sordescit amictu.</l>
                <l xml:id="d001l544" n="543">Nam, qui iudicium de se et communia vota</l>
                <l xml:id="d001l545" n="544">Negligit aut metui potius quam quaerit amari,</l>
                <l xml:id="d001l546" n="545">Demens, nec videt imperium popularibus auris</l>
                <l xml:id="d001l547" n="546">Praecipue et solido vulgi constare favore</l>
                <l xml:id="d001l548" n="547">(Qualis erat modo qui regni non ante ruinam</l>
                <l xml:id="d001l549" n="548">Sensit, quam subitis fractus successibus hostis</l>
                <l xml:id="d001l550" n="549">Privato caput exilio rex obtulit ultro)</l>
                <l xml:id="d001l551" n="550">Aut nescit contempta semel vanescere regna</l>
                <l xml:id="d001l552" n="551">Fortunamque quati, male maiestate soluta:</l>
                <l xml:id="d001l553" n="552">Nec vero ratione alia lita templa metallo</l>
                <l xml:id="d001l554" n="553">Quaesitaeque olim ducibus sellaeque rotaeque</l>
                <l xml:id="d001l555" n="554">Tot pictae, tot palmatae sceptrique superbum</l>
                <l xml:id="d001l556" n="555">Insigne et collo pendentes divite gemmae.</l>
                <l xml:id="d001l557" n="556">Sed modus optimus in rebus: tantum extera desit</l>
                <l xml:id="d001l558" n="557">Seu levitas seu luxuria advectusque peregre</l>
                <l xml:id="d001l559" n="558">Ornatus novitasque animo non digna modesto.</l>
                <l xml:id="d001l560" n="559">Nam cytharae cantusque atque enervantia mentem</l>
                <l xml:id="d001l561" n="560">Instrumenta lyrae et priscis quoque tibia probro,</l>
                <l xml:id="d001l562" n="561">Illa quidem mensis interdum adhibenda potentum</l>
                <l xml:id="d001l563" n="562">Virtutesque virum memorandae et splendida facta,</l>
                <l xml:id="d001l564" n="563">Sed non attingenda etiam, aut sine testibus ullis</l>
                <l xml:id="d001l565" n="564">Attingenda domi, nec honor quaerendus ab illis,</l>
                <l xml:id="d001l566" n="565">Sed requies curae brevis ingenioque levamen.</l>
                <l xml:id="d001l567" n="566">Sed neque sub crotalo tenerum latus arte movere</l>
                <l xml:id="d001l568" n="567">Regnator meus et morum quandoque futurus</l>
                <l xml:id="d001l569" n="568">Arbiter Aethiopum discat saltare puellas</l>
                <l xml:id="d001l570" n="569">Atque Agarena sequi molles ad tympana motus,</l>
                <l xml:id="d001l571" n="570">Aetatis licet obprobrio corrupta reclamet</l>
                <l xml:id="d001l572" n="571">Nobilitas choreasque assueti plaudere reges.</l>
                <l xml:id="d001l573" n="572">Nam quid iam miseri non vidimus, impius ex quo</l>
                <l xml:id="d001l574" n="573">Havarus et Gotthis Herulus permixtus et Unnis</l>
                <l xml:id="d001l575" n="574">Et rabies Longobarda et Germanicus Albis</l>
                <l xml:id="d001l576" n="575">Irrupit Latio, fatisque exercita tandem</l>
                <l xml:id="d001l577" n="576">Roma sacerdotum patuit miseranda rapinis,</l>
                <l xml:id="d001l578" n="577">Perque nefas divisa ereptaque venditaque auro</l>
                <l xml:id="d001l579" n="578">Imperia et partes armis variantibus ortae,</l>
                <l xml:id="d001l580" n="579">Atque animi, invidia inflammati odiisque suorum,</l>
                <l xml:id="d001l581" n="580">Externas sibi quaerere opes peregrinaque malle</l>
                <l xml:id="d001l582" n="581">Regna pati quam desertis concedere fractos</l>
                <l xml:id="d001l583" n="582">Partibus et fastus gentilis ferre tyranni.</l>
                <l xml:id="d001l584" n="583">Hinc veluti sordes tota rate plurimaque hausti</l>
                <l xml:id="d001l585" n="584">Aequoris illuvies imum petit atque suopte</l>
                <l xml:id="d001l586" n="585">Sentinam facit ingenio, sic undique culpae</l>
                <l xml:id="d001l587" n="586">Contractae transversum animos egere priores</l>
                <l xml:id="d001l588" n="587">Virtutesque mares corrupit mollior hospes</l>
                <l xml:id="d001l589" n="588">Atque nefas fasque impune et sacra versa profanis.</l>
                <l xml:id="d001l590" n="589">Tantum autem culpasse omnes mirabile non est</l>
                <l xml:id="d001l591" n="590">Nequitiam Venerisque malos damnasse furores:</l>
                <l xml:id="d001l592" n="591">Nam neque deiiciat quod nos pecudum atque ferarum</l>
                <l xml:id="d001l593" n="592">Naturae quicquam magis aut penetralibus imis</l>
                <l xml:id="d001l594" n="593">Excutiens aeque et mentem de sede revellens,</l>
                <l xml:id="d001l595" n="594">Nec tot confluxere aegris mala gentibus unde</l>
                <l xml:id="d001l596" n="595">Atque neces atque exilia atque incendia saepe</l>
                <l xml:id="d001l597" n="596">Regnorum, et simul Europae funesta Asiaeque</l>
                <l xml:id="d001l598" n="597">Arma decennali ducentia quaeque ruina,</l>
                <l xml:id="d001l599" n="598">Heu, male speratis Lacedaemoniis hymeneis.</l>
                <l xml:id="d001l600" n="599">Nam quid ego, veterum repetens exempla, revolvam</l>
                <l xml:id="d001l601" n="600">Tarquinios Appique nefas immane furentis</l>
                <l xml:id="d001l602" n="601">Aut infelicis Messenae tristia bella</l>
                <l xml:id="d001l603" n="602">Virtutesque tot egregias bellique domique</l>
                <l xml:id="d001l604" n="603">Demetri et rarum divinae mentis acumen</l>
                <l xml:id="d001l605" n="604">Spurcicia miseraeque sepulta libidine vitae?</l>
                <l xml:id="d001l606" n="605">Quid Scyllas, quid Medeas, quid Gnosida turpem,</l>
                <l xml:id="d001l607" n="606">Cum deserta etiam post tanto Ispania bellis</l>
                <l xml:id="d001l608" n="607">Monstret adhuc fera foemineae monumenta rapinae,</l>
                <l xml:id="d001l609" n="608">Cum Malatestarum pateant mala, cum tua, Guido</l>
                <l xml:id="d001l610" n="609">Infelix, cum Manfredi miserandus iniqui</l>
                <l xml:id="d001l611" n="610">Exitus et furiis Ianarum exercitus orbis</l>
                <l xml:id="d001l612" n="611">Atque huc atque illuc confusaque saecla ruina?</l>
                <l xml:id="d001l613" n="612">Atque ideo puerum a coetu et muliebribus arcent</l>
                <l xml:id="d001l614" n="613">Illecebris residesque avertunt pectore curas</l>
                <l xml:id="d001l615" n="614">Aut duro illum venatu castoque labore</l>
                <l xml:id="d001l616" n="615">Sylvarum exercentes aut insultibus acris</l>
                <l xml:id="d001l617" n="616">Aemathii, non Gnosiaca contendere cornu</l>
                <l xml:id="d001l618" n="617">Arte rudem visamque procul fixisse volucrem,</l>
                <l xml:id="d001l619" n="618">Non torquere manu validam iuveniliter hastam</l>
                <l xml:id="d001l620" n="619">Aclidaque intorto stridentem aptare flagello.</l>
                <l xml:id="d001l621" n="620">Saepe etiam saltu quatiunt durantque palaestra</l>
                <l xml:id="d001l622" n="621">Actaea pugnaeque assuescunt membra futurae,</l>
                <l xml:id="d001l623" n="622">Sive lacessere opus sive hostem exire necesse;</l>
                <l xml:id="d001l624" n="623">Tum boream aestivosque docent contemnere soles</l>
                <l xml:id="d001l625" n="624">Sub Iove Spartanumque Eurotam ferre decembri,</l>
                <l xml:id="d001l626" n="625">Nec sudore famem nisi nec nisi pulvere somnos</l>
                <l xml:id="d001l627" n="626">Velle pati, et iam tunc invento pascere frugi</l>
                <l xml:id="d001l628" n="627">Naturam modicis contentam et sponte paratis.</l>
                <l xml:id="d001l629" n="628">Atque haec cuncta puer primis mihi regius annis</l>
                <l xml:id="d001l630" n="629">Audeat egregiamque animi vim suscitet usu</l>
                <l xml:id="d001l631" n="630">Virtutemque ultro atque instantes ferre labores.</l>
                <l xml:id="d001l632" n="631">Nam, quamvis sponte ingenii generosus honestum</l>
                <l xml:id="d001l633" n="632">Appetit agnoscitque omnis, tamen aurea si non</l>
                <l xml:id="d001l634" n="633">Accedit doctrina et promovet insita cultus,</l>
                <l xml:id="d001l635" n="634">Aegrescit praeclara habitu natura maligno</l>
                <l xml:id="d001l636" n="635">Paulatim, culpaeque premunt bene pectora nata</l>
                <l xml:id="d001l637" n="636">Atque omnem captum eripiunt, ceu febre gravatus</l>
                <l xml:id="d001l638" n="637">Cum iacet et venis iam se haud capit igneus ardor:</l>
                <l xml:id="d001l639" n="638">Ille tamen panacenque bonam Phoebeaque vina</l>
                <l xml:id="d001l640" n="639">Aversus fugit et sensu contraria poscit</l>
                <l xml:id="d001l641" n="640">Corrupto miser atque odit meliora loquutos.</l>
                <l xml:id="d001l642" n="641">Nec tibi sit solum curae exercere, sed una</l>
                <l xml:id="d001l643" n="642">Delige quos socios studiorum adiungere possis</l>
                <l xml:id="d001l644" n="643">Aequales, quos monstratis puer artibus ante</l>
                <l xml:id="d001l645" n="644">Ire velit contraque obniti intentius acer.</l>
                <l xml:id="d001l646" n="645">Quin etiam pharetraeque leves atque aurea frena</l>
                <l xml:id="d001l647" n="646">Victori statuenda probrosaque praemia victo,</l>
                <l xml:id="d001l648" n="647">Ut quem verus honor nondum eccitat, eccitet aeger</l>
                <l xml:id="d001l649" n="648">Hunc dolor alteriusque humeris splendentia dona,</l>
                <l xml:id="d001l650" n="649">Acceptamque notam reputans secum, aggravet ipse</l>
                <l xml:id="d001l651" n="650">Dedecus et segnem lacrimis sese increpet ultro</l>
                <l xml:id="d001l652" n="651">Incendatque pudore animos et suscitet ira:</l>
                <l xml:id="d001l653" n="652">Qualis, Cecropii Eridani aut prope curva fluenta</l>
                <l xml:id="d001l654" n="653">Ludentis totiensque Nedae vada laeta plicantis,</l>
                <l xml:id="d001l655" n="654">Armento pulsus patrio regnisque iuvencus</l>
                <l xml:id="d001l656" n="655">Moeret inexhaustum exilia et rivalis amari</l>
                <l xml:id="d001l657" n="656">Successus, plagarumque immemor atque laboris</l>
                <l xml:id="d001l658" n="657">Unam secum ignominiam amissosque hymeneos</l>
                <l xml:id="d001l659" n="658">Mente agitat, quernoque obnixus cornua trunco</l>
                <l xml:id="d001l660" n="659">Iam tum hostem vocat in pugnam Martemque lacessit,</l>
                <l xml:id="d001l661" n="660">Ipsam animam dare iam pulchra pro laude paratus.</l>
                <l xml:id="d001l662" n="661">Quod siquando ducem (neque enim non tristibus armis</l>
                <l xml:id="d001l663" n="662">Miscendus iam tum et vallum assuescendus amare),</l>
                <l xml:id="d001l664" n="663">Ergo ducem emissis siquando praeficis alis</l>
                <l xml:id="d001l665" n="664">Atque inimica iubes duro quatere oppida bello,</l>
                <l xml:id="d001l666" n="665">Non illum magno Annibali aut oppone Gilippo,</l>
                <l xml:id="d001l667" n="666">Nec sine pugnacem primis incessere Thracam</l>
                <l xml:id="d001l668" n="667">Auspiciis: Lybiae manus et magis apta vehendis</l>
                <l xml:id="d001l669" n="668">Mercibus Aegypto Venetum est caedenda iuventus,</l>
                <l xml:id="d001l670" n="669">Paulatimque augendi animi et quasi Sarmata falco</l>
                <l xml:id="d001l671" n="670">Ducendus, superando facillima quaeque, gradatim.</l>
                <l xml:id="d001l672" n="671">Nam facile exultantem animum compescere rerum</l>
                <l xml:id="d001l673" n="672">Notitia docilique accessu fertilis aevi,</l>
                <l xml:id="d001l674" n="673">Et quantum humanis hera possit Adrastea rebus,</l>
                <l xml:id="d001l675" n="674">Nec quisquam audax est adeo, praesentia quem non</l>
                <l xml:id="d001l676" n="675">Concutiant horrenda et durae mortis imago,</l>
                <l xml:id="d001l677" n="676">Ante oculos faciem exertantis putridaque ora</l>
                <l xml:id="d001l678" n="677">Sanguine et huic aurae supremum Acherunta minantis.</l>
                <l xml:id="d001l679" n="678">Nam contemnere opes superum et Iovis acta lacertis</l>
                <l xml:id="d001l680" n="679">Fulmina, nec scopuli venientem horrere ruinam,</l>
                <l xml:id="d001l681" n="680">Et nulla ratione enses ruere inter et ignem,</l>
                <l xml:id="d001l682" n="681">Desipere id demum, quamvis plerumque videmus</l>
                <l xml:id="d001l683" n="682">Ante tubam tales et adhuc procul hoste manente</l>
                <l xml:id="d001l684" n="683">Turpia vicino foede dare terga periclo,</l>
                <l xml:id="d001l685" n="684">Nec sufferre oculis venientem cernere contra.</l>
                <l xml:id="d001l686" n="685">Ergo ubi regrediendum homini, quoque usque videndum,</l>
                <l xml:id="d001l687" n="686">Haud quia non cuicunque animanti optabile dulcem</l>
                <l xml:id="d001l688" n="687">Conservasse animam et multis quoque saepe tributum</l>
                <l xml:id="d001l689" n="688">Eximiae laudi fato cessisse ruenti,</l>
                <l xml:id="d001l690" n="689">Nec posuisse leves rumores ante salutem,</l>
                <l xml:id="d001l691" n="690">Sed quod multa dies varius volvendaque rerum</l>
                <l xml:id="d001l692" n="691">Fert series, cum seu patriae poscente iuvandae</l>
                <l xml:id="d001l693" n="692">Officio seu tutandorum forte suorum</l>
                <l xml:id="d001l694" n="693">Vitandaeve notae, turpe est sibi parcere forti</l>
                <l xml:id="d001l695" n="694">Et vitam egregio non impendisse decoro.</l>
            </div1>
        </body>
    </text>
</TEI>
