<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="AUGUR-chry">
                    <title>Chrysopoeia ad Leonem X pontificem maximum</title>
                    <title type="short">chrysopoeia</title>
                    <abbr>chrys.</abbr>
                    <bibl></bibl>
                </title>
                <author xml:id="AUGUR" n="211.000">
                    <name>Augurelli, Giovanni Aurelio</name>
                    <date>Rimini 1456 - Treviso 1524</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Augurelli, Giovanni Aurelio</persName>
                    <abbr>AUGUR.</abbr>
                </author>
                <respStmt>
                    <resp>Reference basis text</resp>
                    <name></name>
                </respStmt>
            </titleStmt>
            <extent>
                <measure unit="words" quantity="13542">13542</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl></bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>2.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d000" type="section" decls="#md" met="H">
                <head>
                    <title>prologus</title>
                    <abbr>prol.</abbr>
                    <bibl source="digital">Federico Boschetti</bibl>
                </head>
                <lb/>
                <l xml:id="d000l1" n="1">Auriferam parvis animi pro viribus artem</l>
                <l xml:id="d000l2" n="2">Quaesitam nobis et longo tempore partam,</l>
                <l xml:id="d000l3" n="3">Ut rerum involucris tantarum evolvere moles</l>
                <l xml:id="d000l4" n="4">Se potuit, claro perhibentes carmine nuper</l>
                <l xml:id="d000l5" n="5">Lusimus, et Musis hanc commendavimus almis,</l>
                <l xml:id="d000l6" n="6">Quod nulli ex omni numero fecere priores.</l>
                <l xml:id="d000l7" n="7">Cumque operi autorem, cuius sub nomine tutum</l>
                <l xml:id="d000l8" n="8">Pergeret, optarem (foret et res praeside digna</l>
                <l xml:id="d000l9" n="9">Ipsa ex se magno, variaque hinc mente tenerer</l>
                <l xml:id="d000l10" n="10">Cui merito cuncta haec et non ingrata dicarem),</l>
                <l xml:id="d000l11" n="11">Interea nobis tute velut aethere ab alto</l>
                <l xml:id="d000l12" n="12">Missus ades mundi fessis succurrere rebus:</l>
                <l xml:id="d000l13" n="13">Qui belli scelerumque faces, incendia tanta</l>
                <l xml:id="d000l14" n="14">Extinguas, placidamque piis sperare quietem</l>
                <l xml:id="d000l15" n="15">Des populis, solidamque per aurea saecula pacem.</l>
                <l xml:id="d000l16" n="16">Cuive etiam, si parva licet componere magnis,</l>
                <l xml:id="d000l17" n="17">Ad sanctos haec nostra pedes ars aurea tendat,</l>
                <l xml:id="d000l18" n="18">Ut quo te fidei sacrae nunc coetus honore</l>
                <l xml:id="d000l19" n="19">Prosequitur cunctus, hoc te veneretur, et omni</l>
                <l xml:id="d000l20" n="20">Ipsa tuum pro me cultu sic numen adoret.</l>
                <l xml:id="d000l21" n="21">Hanc igitur, si non immensa negocia prorsus</l>
                <l xml:id="d000l22" n="22">Impediunt, permitte, precor, se prodere tantum,</l>
                <l xml:id="d000l23" n="23">Quo tibi, detracto veluti velamina virgo</l>
                <l xml:id="d000l24" n="24">Nobilis ingenuo vultum perfusa ruborem,</l>
                <l xml:id="d000l25" n="25">Occultum incipiat semel ostentare decorem.</l>
                <l xml:id="d000l26" n="26">Haec etenim prima quanquam se fronti legenti</l>
                <l xml:id="d000l27" n="27">Non adeo ostendat, paulum tamen ipsa reclusis</l>
                <l xml:id="d000l28" n="28">Detecta arcanis, mira et gratissima pandit.</l>
                <l xml:id="d000l29" n="29">Quam si forte legens, interdum nomina divum</l>
                <l xml:id="d000l30" n="30">Offendes, quos vana olim coluisse vetustas</l>
                <l xml:id="d000l31" n="31">Dicitur; extemplo haud renuas, sacra optima quanquam</l>
                <l xml:id="d000l32" n="32">Exerces, veramque fidem; cultumque tueris.</l>
                <l xml:id="d000l33" n="33">Illa etenim tanquam priscis consueta vocari</l>
                <l xml:id="d000l34" n="34">Vatibus, enixe quos tunc imitabar, adivi</l>
                <l xml:id="d000l35" n="35">Supplex, et paribus curis in vota vocavi.</l>
                <l xml:id="d000l36" n="36">Materies etiam solitum conquirere Solis</l>
                <l xml:id="d000l37" n="37">Et Lunae auxilium, necnon Vulcania velle</l>
                <l xml:id="d000l38" n="38">Arma videbatur, quorum implorare favorem</l>
                <l xml:id="d000l39" n="39">Fas erat: et mihi iam per te licuisse, sit id nunc</l>
                <l xml:id="d000l40" n="40">Concessum, et venia dignum peccasse fatenti.</l>
                <l xml:id="d000l41" n="41">Mox tamen hinc aliud quaesitum ad carmina numen,</l>
                <l xml:id="d000l42" n="42">Et precibus solum cunctis quandoque vocatum</l>
                <l xml:id="d000l43" n="43">Forte aderit, praesens fuerit si gratia caelo,</l>
                <l xml:id="d000l44" n="44">Tanta mihi. Magnum multo seu carmine Mosen,</l>
                <l xml:id="d000l45" n="45">Seu quem flagranti vectum super aethera curru</l>
                <l xml:id="d000l46" n="46">Mirati videre patres, oculisque sequuti</l>
                <l xml:id="d000l47" n="47">Aera per purum, caeli discindier oras,</l>
                <l xml:id="d000l48" n="48">Astrorumque globos intro aspexere micantis.</l>
                <l xml:id="d000l49" n="49">Seu qui voce palam porrectoque indice prodit</l>
                <l xml:id="d000l50" n="50">Venisse auxilio iam tum mortalibus agnum,</l>
                <l xml:id="d000l51" n="51">Ipse canam, vatem quamprimum matris in alvo</l>
                <l xml:id="d000l52" n="52">Exultantem, et adhuc puerum ad deserta ferentem</l>
                <l xml:id="d000l53" n="53">Antra pedes, puri mox et Iordanis ad undam</l>
                <l xml:id="d000l54" n="54">Dignatum caput illius contingere lympha,</l>
                <l xml:id="d000l55" n="55">Qui proprio antiquam nobis sic sanguine labem</l>
                <l xml:id="d000l56" n="56">Abluit, ut scelerum maculas absterserit omnis.</l>
                <l xml:id="d000l57" n="57">Nomine cuius item tibi quondam et moribus aucto</l>
                <l xml:id="d000l58" n="58">Defuit haud unquam favor, ac caelestis abunde</l>
                <l xml:id="d000l59" n="59">Gratia, qua tantum meritis conscendere culmen</l>
                <l xml:id="d000l60" n="60">Posses, et iustas mundi regere unus habenas;</l>
                <l xml:id="d000l61" n="61">Magnanimos aequans propria virtutes Leones,</l>
                <l xml:id="d000l62" n="62">Pontificum decus egregium iam saepe repertos</l>
                <l xml:id="d000l63" n="63">Esse, nec Italiae sub iniquo tempore, et usquam</l>
                <l xml:id="d000l64" n="64">Christicolis ullo prorsum in discrimine deesse.</l>
                <l xml:id="d000l65" n="65">Haec sed erunt mihi cum dicendi facta potestas</l>
                <l xml:id="d000l66" n="66">Iam fuerit, dabiturque loqui, quae iusseris ipse</l>
                <l xml:id="d000l67" n="67">Sancte pater, cuius nobis stant omnia nutu.</l>
                <l xml:id="d000l68" n="68">Interea certis hominum vis ulla ne possit</l>
                <l xml:id="d000l69" n="69">Indiciis aurum facere, et mutare metalla</l>
                <l xml:id="d000l70" n="70">Percipias primum. Dehinc quae secreta laboret</l>
                <l xml:id="d000l71" n="71">Ars id perficere, et naturam aequari potenti</l>
                <l xml:id="d000l72" n="72">Ingenio, inspicias. Demum qui rite sequatur</l>
                <l xml:id="d000l73" n="73">Hinc modus assiduis doctisque laboribus artem</l>
                <l xml:id="d000l74" n="74">Pervideas, et quo tandem experientia ducat.</l>
                <l xml:id="d000l75" n="75">Omnia quae gnaro passim tibi certa patebunt,</l>
                <l xml:id="d000l76" n="76">Si quo haec inter se nexu, quove ordine constant,</l>
                <l xml:id="d000l77" n="77">Ipse acie, qua cuncta soles discernere, mentis</l>
                <l xml:id="d000l78" n="78">Inspectans, parvum non dedignabere munus</l>
                <l xml:id="d000l79" n="79">Quod tibi non parva offerri super arte laboro.</l>
            </div1>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Federico Boschetti</bibl>
                </head>
                <l xml:id="d001l1" n="1">Humana experiens naturaeque aemula virtus</l>
                <l xml:id="d001l2" n="2">Aurum num vere faceret, qua fideret arte,</l>
                <l xml:id="d001l3" n="3">Quisve modus foret: est animus quaerentibus ultro</l>
                <l xml:id="d001l4" n="4">Dicere, quaque palam vestigia nulla priorum</l>
                <l xml:id="d001l5" n="5">Apparent, proferre pedem. Vos numina gressum</l>
                <l xml:id="d001l6" n="6">Dirigite, est hominum quibus experientia curae.</l>
                <l xml:id="d001l7" n="7">Tuque adeo in primis, auro cui plurima tellus</l>
                <l xml:id="d001l8" n="8">Spargitur, et vasto venas sub corpore condit</l>
                <l xml:id="d001l9" n="9">Siderei succo plenas meliore metalli,</l>
                <l xml:id="d001l10" n="10">Phoebe ades. Et tecum accelerans non passibus aequis</l>
                <l xml:id="d001l11" n="11">Alma soror, gravis argento cui saepe fatiscit</l>
                <l xml:id="d001l12" n="12">Orbis item, summaque ostentat brachia terra</l>
                <l xml:id="d001l13" n="13">Candoris grato aetherei fucata colore.</l>
                <l xml:id="d001l14" n="14">Tu quoque nec coeptis Cylleni audacibus usquam</l>
                <l xml:id="d001l15" n="15">Defueris. Tibi nam puro de fonte perennis</l>
                <l xml:id="d001l16" n="16">Rivulus argentum, vulgo quod vivere dicunt,</l>
                <l xml:id="d001l17" n="17">Sufficit, et tantis praestat primordia rebus.</l>
                <l xml:id="d001l18" n="18">Denique tu pater ignipotens, quem fervida flammis</l>
                <l xml:id="d001l19" n="19">Antra iuvant, tentisque expressae follibus aurae,</l>
                <l xml:id="d001l20" n="20">Fornacesque incudesque et liquefacta caminis</l>
                <l xml:id="d001l21" n="21">Massa aeris ducti aurique electrique recocti</l>
                <l xml:id="d001l22" n="22">Invictum exercent semper: tu maxime praesis</l>
                <l xml:id="d001l23" n="23">Artifici vatique simul tua facta canenti.</l>
                <l xml:id="d001l24" n="24">Nil sine te solers ars incohat: eia age sanctum</l>
                <l xml:id="d001l25" n="25">Coniugis ut tecum pergat descendere numen</l>
                <l xml:id="d001l26" n="26">Effice, quam penes est generandi plena potestas.</l>
                <l xml:id="d001l27" n="27">Haec mihi ne cursu naturae avertar, et usquam</l>
                <l xml:id="d001l28" n="28">Declinem, ostendet quot constent cuncta, quibusque</l>
                <l xml:id="d001l29" n="29">Principiis, quaeve hinc ineunda est semita, quantus</l>
                <l xml:id="d001l30" n="30">Sit modus: ut certam capiant humorque calorque</l>
                <l xml:id="d001l31" n="31">Temperiem, cuius suavi perfusa vigore</l>
                <l xml:id="d001l32" n="32">Omnia, perpetuo foetus in saecla propagant.</l>
                <l xml:id="d001l33" n="33">Tu molli e gremio surgens uxoris amatae,</l>
                <l xml:id="d001l34" n="34">Arte pari prorsus genitalem imitaberis ignem.</l>
                <l xml:id="d001l35" n="35">Per te sublimi pendent in vase metalla:</l>
                <l xml:id="d001l36" n="36">Per te eadem triti specie sub pulveris imo</l>
                <l xml:id="d001l37" n="37">Fundo haerent: eadem per te calefacta liquescunt.</l>
                <l xml:id="d001l38" n="38">Tu mihi, tu lentum solus pater alme calorem</l>
                <l xml:id="d001l39" n="39">Intendes, et cum tempus dabis, ipse remittes.</l>
                <l xml:id="d001l40" n="40">Tu princeps operis tanti, tu carminis esto</l>
                <l xml:id="d001l41" n="41">Principium, fervens dulcis mihi spiritus oris</l>
                <l xml:id="d001l42" n="42">Extet, eatque virum per te Vulcane per ora</l>
                <l xml:id="d001l43" n="43">Nec tu non faveas tantis aequissima votis</l>
                <l xml:id="d001l44" n="44">Prisci perpetuum saecli decus heroine,</l>
                <l xml:id="d001l45" n="45">Quam circum exultant laudata ad flumina Nymphae</l>
                <l xml:id="d001l46" n="46">Minciades, Phoebique chorus comitatur euntem,</l>
                <l xml:id="d001l47" n="47">Aut fovet Andino recubantem in gramine Manto</l>
                <l xml:id="d001l48" n="48">Laeta trium nodo neptem complexa sororum:</l>
                <l xml:id="d001l49" n="49">Sic mihi iam gradibus crescent incepta secundis,</l>
                <l xml:id="d001l50" n="50">Nec rerum series illis, aut copia deerit,</l>
                <l xml:id="d001l51" n="51">Et sua scribendis accedet gratia rebus.</l>
                <l xml:id="d001l52" n="52">Immensum primo caeli quodcunque sub orbe</l>
                <l xml:id="d001l53" n="53">Seu simplex fertur corpus, seu corpore constat</l>
                <l xml:id="d001l54" n="54">Multiplici, tendit sobolem proferre, diuque,</l>
                <l xml:id="d001l55" n="55">Quaque potest, augeri genus, speciemque tueri.</l>
                <l xml:id="d001l56" n="56">Namque ubi materiem sparsus comprehenderit ignis</l>
                <l xml:id="d001l57" n="57">Victor agit flammis, donec convertat in ignem.</l>
                <l xml:id="d001l58" n="58">Inficit humectatque liquor, nec deficit usquam</l>
                <l xml:id="d001l59" n="59">Quin in se quicquid tetigit (ni maior ibidem</l>
                <l xml:id="d001l60" n="60">Vis obstet) vertat, tenuesque effundat in undas.</l>
                <l xml:id="d001l61" n="61">Sic aer, sic terra sibi conferre laborat</l>
                <l xml:id="d001l62" n="62">Undique, sic longo cuncta in se tempore transfert.</l>
                <l xml:id="d001l63" n="63">At quae compositis constat, quaecunque feruntur</l>
                <l xml:id="d001l64" n="64">Vivere; de propriis vel semina stirpibus edunt:</l>
                <l xml:id="d001l65" n="65">Ut foecunda Ceres, ut germen fertile Bacchi;</l>
                <l xml:id="d001l66" n="66">Vel sibi consimiles natos animantia gignunt,</l>
                <l xml:id="d001l67" n="67">Ut bellator equus, bos ut bene iunctus aratro,</l>
                <l xml:id="d001l68" n="68">Utque hominum proles mira et caelestis origo.</l>
                <l xml:id="d001l69" n="69">Haec inter variant, quae nec primordia rerum</l>
                <l xml:id="d001l70" n="70">Extant, quaeque frui vitali sorte negantur:</l>
                <l xml:id="d001l71" n="71">Ut media quaecunque sedent tellure metalla,</l>
                <l xml:id="d001l72" n="72">Quique latent miro grati fulgore lapilli.</l>
                <l xml:id="d001l73" n="73">Nullo namque genus sobolemve augere putantur</l>
                <l xml:id="d001l74" n="74">Semine, sed cunctos aevi torpere per annos.</l>
                <l xml:id="d001l75" n="75">Verum haec ipsa etiam secreto vivere quivis</l>
                <l xml:id="d001l76" n="76">Sentiat, et vita divino munere fungi,</l>
                <l xml:id="d001l77" n="77">Haec et oriri eadem si contemplabitur, et si</l>
                <l xml:id="d001l78" n="78">Augeri ex sese, penitusque increscere cernet,</l>
                <l xml:id="d001l79" n="79">Ut mox e variis patefactis nosse licebit.</l>
                <l xml:id="d001l80" n="80">Quod si non sobolem educunt, non caetera vertunt</l>
                <l xml:id="d001l81" n="81">In semet, causa est, quod multa spiritus illic</l>
                <l xml:id="d001l82" n="82">Materie abstrusus, vitam qui porrigit omnem,</l>
                <l xml:id="d001l83" n="83">Explicat aegre ex se vires, ni vivida promat</l>
                <l xml:id="d001l84" n="84">Has hominum virtus densa sub mole latentis.</l>
                <l xml:id="d001l85" n="85">Hoc etenim quicquid diffunditur undique caeli</l>
                <l xml:id="d001l86" n="86">Aeraque et terras et lati marmoris aequor</l>
                <l xml:id="d001l87" n="87">Intus agi referunt anima, qua vivere mundi</l>
                <l xml:id="d001l88" n="88">Cuncta putant, ipsumque hac mundum ducere vitam.</l>
                <l xml:id="d001l89" n="89">Ast animae quoniam nil non est corporis expers,</l>
                <l xml:id="d001l90" n="90">Mundus, at et mundi partes quoque corpore constant:</l>
                <l xml:id="d001l91" n="91">Spiritus haec inter medius fit, quem neque corpus,</l>
                <l xml:id="d001l92" n="92">Aut animam dicas, sed eum, qui solus utroque</l>
                <l xml:id="d001l93" n="93">Participans in idem simul haec extrema reducat.</l>
                <l xml:id="d001l94" n="94">Hic igitur maria, ac terras, atque aera et ignem</l>
                <l xml:id="d001l95" n="95">Vivereque, augerique, atque in se cuncta referre</l>
                <l xml:id="d001l96" n="96">Semper avet; semper stirpes, animantia semper</l>
                <l xml:id="d001l97" n="97">Gignere, perpetuamque sequi per saecla prolem.</l>
                <l xml:id="d001l98" n="98">Denique sic etiam fulvo detentus in auro</l>
                <l xml:id="d001l99" n="99">Ipse manum cupit artificis, qui vincula solvat,</l>
                <l xml:id="d001l100" n="100">Et qui se propria reddat virtute potentem.</l>
                <l xml:id="d001l101" n="101">Quod siquis properans hunc artis viribus unquam</l>
                <l xml:id="d001l102" n="102">Explicet, atque diu tepido post incoquat igni,</l>
                <l xml:id="d001l103" n="103">Continuo aspicet, visu mirabile, vitam</l>
                <l xml:id="d001l104" n="104">Auro impertiri longo cum seminis usu:</l>
                <l xml:id="d001l105" n="105">Nec deerit, quin ex auro sibi procreet aurum.</l>
                <l xml:id="d001l106" n="106">Quod cum ita constiterit, durate et credite dictis</l>
                <l xml:id="d001l107" n="107">Intenti artifices, et res sperate secundas.</l>
                <l xml:id="d001l108" n="108">Iam patet his, ut non tantum sub montibus aurum</l>
                <l xml:id="d001l109" n="109">Natura efficiat, sed ut id quoque prodeat arte:</l>
                <l xml:id="d001l110" n="110">Quoque modo id fieri possit, quandoque docebo.</l>
                <l xml:id="d001l111" n="111">Interea, ne quid nobis quaerentibus obstet,</l>
                <l xml:id="d001l112" n="112">Quominus his adhibere fidem sit forte necesse,</l>
                <l xml:id="d001l113" n="113">Quae contra soleant dici, nunc omnia solvam.</l>
                <l xml:id="d001l114" n="114">Mox eadem validis grata experientia signis</l>
                <l xml:id="d001l115" n="115">Impetet, et gravium sententia prisca virorum,</l>
                <l xml:id="d001l116" n="116">Delebit, referens quae iam videre parentes</l>
                <l xml:id="d001l117" n="117">Ipsi oculis, manibusque simul tetigere beati.</l>
                <l xml:id="d001l118" n="118">Atque hinc incipiens cuncta haec ex ordine pandam.</l>
                <l xml:id="d001l119" n="119">Nil mirandum aeque, quam si quod longa peregit</l>
                <l xml:id="d001l120" n="120">Annorum series genitali semine coeptum,</l>
                <l xml:id="d001l121" n="121">Audeat illud momento idem protinus horae</l>
                <l xml:id="d001l122" n="122">Ars facere, ac proprio naturam vincere cursu,</l>
                <l xml:id="d001l123" n="123">Quem tenuit tanto in spatio per grandia terrae</l>
                <l xml:id="d001l124" n="124">Viscera, summa eadem servans vestigia ab ima</l>
                <l xml:id="d001l125" n="125">Sede, per anfractus tantos, ac caeca per antra.</l>
                <l xml:id="d001l126" n="126">Nec his minus mirum siquis primordia possit</l>
                <l xml:id="d001l127" n="127">Scire, quibus constet puri genus omne metalli,</l>
                <l xml:id="d001l128" n="128">Atque ea componens, aurum dum conficit arte,</l>
                <l xml:id="d001l129" n="129">Mensura exaequet, necnon et pondere libret:</l>
                <l xml:id="d001l130" n="130">Metitur quibus haec natura, et ponderat unis.</l>
                <l xml:id="d001l131" n="131">Quid locus? An quisquam poterit fornace calorem</l>
                <l xml:id="d001l132" n="132">Aequare? Exiguis qui circumducta caminis</l>
                <l xml:id="d001l133" n="133">Nunc loca terrarum perfertur, nunc petit altam</l>
                <l xml:id="d001l134" n="134">Tellurem, mox et supraque infraque refertur</l>
                <l xml:id="d001l135" n="135">Unus, et inserto distendit cuncta tepore.</l>
                <l xml:id="d001l136" n="136">Quis potis est unquam tanta omniparentis apisci</l>
                <l xml:id="d001l137" n="137">Munera naturae? Quae vis mortalibus unquam</l>
                <l xml:id="d001l138" n="138">Tanta fuit? Non ipsi etiam, qui numina caelo</l>
                <l xml:id="d001l139" n="139">Deiicere in terras conati, vellere ab imis</l>
                <l xml:id="d001l140" n="140">Iam potuere suis montes radicibus altos,</l>
                <l xml:id="d001l141" n="141">Invitae auderent sacra in penetralia terrae</l>
                <l xml:id="d001l142" n="142">Tendere, scrutarique piae secreta parentis.</l>
                <l xml:id="d001l143" n="143">Adde, quod in varias mutari corpora formas</l>
                <l xml:id="d001l144" n="144">Natura haud patitur: neque enim velocis equi bos</l>
                <l xml:id="d001l145" n="145">Induerit speciem piger, aut Parnasia laurus</l>
                <l xml:id="d001l146" n="146">In se Chaoniam poterit convertere quercum.</l>
                <l xml:id="d001l147" n="147">Nec magis aes puro se commutaverit auro,</l>
                <l xml:id="d001l148" n="148">Quam si quodque etiam queat a quocunque creari.</l>
                <l xml:id="d001l149" n="149">Haec sunt quae a caelo missam divinitus artem</l>
                <l xml:id="d001l150" n="150">Conantur frustra indiciis tenuare pusillis.</l>
                <l xml:id="d001l151" n="151">At neque scire opus est (quamquam haec sit noscere pulchrum)</l>
                <l xml:id="d001l152" n="152">Quae quibus extiterint gignendis ultima rebus</l>
                <l xml:id="d001l153" n="153">Principia, aut quali fuerint ea lance recepta</l>
                <l xml:id="d001l154" n="154">In numerum et pondus. Neque enim si farrea tractes</l>
                <l xml:id="d001l155" n="155">Semina, constituant quae far primordia quaeras;</l>
                <l xml:id="d001l156" n="156">Quave ea conveniant mensura et pondere farri.</l>
                <l xml:id="d001l157" n="157">Farra sed ipsa putri mandabis conditae terrae, et</l>
                <l xml:id="d001l158" n="158">Virtutem latitantem intus seseque moventem</l>
                <l xml:id="d001l159" n="159">Irritans tantum, naturae caetera linques.</l>
                <l xml:id="d001l160" n="160">Nec longinqua adeo spatiosi temporis aetas</l>
                <l xml:id="d001l161" n="161">Convenit huic operi, vires quod promit ab auro:</l>
                <l xml:id="d001l162" n="162">Ac non principiis e primis conficit aurum.</l>
                <l xml:id="d001l163" n="163">Quis si nobilius quoddam, quod praestet et ipsi</l>
                <l xml:id="d001l164" n="164">Auro, contendant proprio molimine summi</l>
                <l xml:id="d001l165" n="165">Perficere artifices? Apte cui nomen elixir</l>
                <l xml:id="d001l166" n="166">Experti fecere Arabes, verique dedere</l>
                <l xml:id="d001l167" n="167">Indicium: id quoniam in melius quodcunque metallum</l>
                <l xml:id="d001l168" n="168">Ducit, et infectum mira depurat ab arte.</l>
                <l xml:id="d001l169" n="169">Sic neque spectandus nobis locus ille, calorque,</l>
                <l xml:id="d001l170" n="170">Quo calet inclusum semen genitale metalli,</l>
                <l xml:id="d001l171" n="171">Quique diu fertur specubus tellure sub alta,</l>
                <l xml:id="d001l172" n="172">Ast alio prorsum ducendi tramite gressus</l>
                <l xml:id="d001l173" n="173">Naturae pariter secessus inter et artis,</l>
                <l xml:id="d001l174" n="174">Qua simul ad metam prospectans utraque ducit.</l>
                <l xml:id="d001l175" n="175">Denique nec speciem verti tunc arte putaris,</l>
                <l xml:id="d001l176" n="176">Aere, vel argento duci si videris aurum;</l>
                <l xml:id="d001l177" n="177">Sed privum hoc privo fieri ex aere atque argento</l>
                <l xml:id="d001l178" n="178">Aurum credideris, veluti si farris in agro</l>
                <l xml:id="d001l179" n="179">Infelix lolium et steriles nascantur avenae:</l>
                <l xml:id="d001l180" n="180">Aut si forte boum videas per viscera toto</l>
                <l xml:id="d001l181" n="181">Stridere spes utero et ruptis effervere costis:</l>
                <l xml:id="d001l182" n="182">Aut ut plura sinu molli simul ova puellae</l>
                <l xml:id="d001l183" n="183">Rite fovent, multus tenero sub pectore bombyx</l>
                <l xml:id="d001l184" n="184">Palpitat, et lecta nutritus fronde virentis</l>
                <l xml:id="d001l185" n="185">Dehinc mori, tenui texto se velleris orbe</l>
                <l xml:id="d001l186" n="186">Implicat, ac tandem pedibus munitus et alis</l>
                <l xml:id="d001l187" n="187">Papilio de verme pedes volitansque recedit.</l>
                <l xml:id="d001l188" n="188">Quid si cuncta etiam uni subdita formae,</l>
                <l xml:id="d001l189" n="189">Quae specie vulgo perhibent differre metalla?</l>
                <l xml:id="d001l190" n="190">E quibus extiterit quodcunque impurius, atque</l>
                <l xml:id="d001l191" n="191">Sordibus infectum terrestribus, exuet omnem</l>
                <l xml:id="d001l192" n="192">Arte luem citius, purumque nitescet in aurum.</l>
                <l xml:id="d001l193" n="193">Atque ideo haud nescire opus est, quibus abdita terris,</l>
                <l xml:id="d001l194" n="194">Et quibus e causis sunt, et quot sorte metalla,</l>
                <l xml:id="d001l195" n="195">Qua varie primo fuerint distincta sub ortu.</l>
                <l xml:id="d001l196" n="196">Sed quis in arcanos terrae descendat hiatus?</l>
                <l xml:id="d001l197" n="197">Quisve referre pedem possit loca tetra remensus?</l>
                <l xml:id="d001l198" n="198">Veridicove queat fari quae viderit ore?</l>
                <l xml:id="d001l199" n="199">Vos Musae, quas nosse decens et dicere par est</l>
                <l xml:id="d001l200" n="200">Omnia, vos divae nulli memorata priorum</l>
                <l xml:id="d001l201" n="201">Dicite: sic vobis ipse aurea vasa sacerdos</l>
                <l xml:id="d001l202" n="202">Prima feram, aeternum sic aurea carmina durent.</l>
                <l xml:id="d001l203" n="203">Lynceus, ut fama est, visu praelatus acuto</l>
                <l xml:id="d001l204" n="204">Omnibus, e summo Siculi qui culmine montis</l>
                <l xml:id="d001l205" n="205">Poenorum in portus oculo contendere posset,</l>
                <l xml:id="d001l206" n="206">Et numerare etiam versantis littore puppes.</l>
                <l xml:id="d001l207" n="207">Hic simul oppositas moles, simul edita saxa</l>
                <l xml:id="d001l208" n="208">Inserta montes acie penetrabat ad imos,</l>
                <l xml:id="d001l209" n="209">Altaque secretae spectabat viscera terrae,</l>
                <l xml:id="d001l210" n="210">Aera per purum veluti, vitreasve per undas</l>
                <l xml:id="d001l211" n="211">Aut liquido quondam crystallo missa videmus</l>
                <l xml:id="d001l212" n="212">Spectra, quibus rerum nobis respondet imago.</l>
                <l xml:id="d001l213" n="213">O quoties patrii residens sub rupe Pachyni</l>
                <l xml:id="d001l214" n="214">Trinacriamque omnem supra speculatus et infra</l>
                <l xml:id="d001l215" n="215">Aetnei causas ignis motusque videbat!</l>
                <l xml:id="d001l216" n="216">Qui simulac tanta vi se procul omnia sensit</l>
                <l xml:id="d001l217" n="217">Cernere, non ultra cunctandi certus, et alte</l>
                <l xml:id="d001l218" n="218">Providus, externas animum convertit ad oras.</l>
                <l xml:id="d001l219" n="219">Ergo ratem certa plenus spe magna videndi</l>
                <l xml:id="d001l220" n="220">Conscendit, pelagique deos in vota salutat.</l>
                <l xml:id="d001l221" n="221">Sicanio verum portu vix solverat, ecce</l>
                <l xml:id="d001l222" n="222">Cum fera tempestas caelique marisque legentem</l>
                <l xml:id="d001l223" n="223">Graiorum ob portus, Epiri vertit ad urbes.</l>
                <l xml:id="d001l224" n="224">Hanc Arethusa illi Nymphas hortata marinas</l>
                <l xml:id="d001l225" n="225">Immisit: Nymphisque etiam adnitentibus ipsis</l>
                <l xml:id="d001l226" n="226">Et totum ex imo passim miscentibus aequor.</l>
                <l xml:id="d001l227" n="227">Namque illas metus in thalamis ne forte videri</l>
                <l xml:id="d001l228" n="228">Aequoreis possent invaserat aequus, et omnis</l>
                <l xml:id="d001l229" n="229">Tum chorus obscura septum caligine caelum</l>
                <l xml:id="d001l230" n="230">Texerat, ac noctem nautis obduxerat atram.</l>
                <l xml:id="d001l231" n="231">Hinc ille aerii properans it proxima Pindi</l>
                <l xml:id="d001l232" n="232">Culmina spectatum; nec longum tempus, et omnis</l>
                <l xml:id="d001l233" n="233">Interius Rhodopes, Emi, Tomarique cavernas</l>
                <l xml:id="d001l234" n="234">Fontibus irrigui centum procul inde videbat,</l>
                <l xml:id="d001l235" n="235">Oraque cernebat terrae in penetralia centum.</l>
                <l xml:id="d001l236" n="236">Quin Pindo exoriens aderat Achelous ab ipsis</l>
                <l xml:id="d001l237" n="237">Sedibus ante oculos et ab imo viscere Lynceo,</l>
                <l xml:id="d001l238" n="238">Altera qui longo retinet taurina recessu</l>
                <l xml:id="d001l239" n="239">Cornua, seque alte exporgens immensa per antra</l>
                <l xml:id="d001l240" n="240">Occulit Herculeae metuentem verbera clavae.</l>
                <l xml:id="d001l241" n="241">Ille etiam lento praecelsa Ceraunia passu</l>
                <l xml:id="d001l242" n="242">Circuit, et visu simul interiora petivit</l>
                <l xml:id="d001l243" n="243">Omnia: mox Graiae variis in montibus orae</l>
                <l xml:id="d001l244" n="244">Consedit, penitusque cavis rimatus inhaesit</l>
                <l xml:id="d001l245" n="245">Obtutu specubus, mirandaque plurima primus</l>
                <l xml:id="d001l246" n="246">Vidit, et haec eadem nobis memoranda reliquit.</l>
                <l xml:id="d001l247" n="247">Quae dum aliis ad nos olim delata vicissim</l>
                <l xml:id="d001l248" n="248">Prodimus, ante omnes haec intro prorsus ab illis</l>
                <l xml:id="d001l249" n="249">Spectari cupimus, quibus alto in pectore Pallas</l>
                <l xml:id="d001l250" n="250">Insidet, atque illic scitu pulcherrima versat.</l>
                <l xml:id="d001l251" n="251">Principio locus et sedes decreta metallis</l>
                <l xml:id="d001l252" n="252">Gignendis, terrae est imum atque immobile viscus</l>
                <l xml:id="d001l253" n="253">Marmoreae in morem paterae sub montibus altis</l>
                <l xml:id="d001l254" n="254">Excisum, velutique cavo sub fornice clausum,</l>
                <l xml:id="d001l255" n="255">Quo solis radii penetrant, crebrique feruntur</l>
                <l xml:id="d001l256" n="256">Siderei innumeris etiam fulgoribus ignes,</l>
                <l xml:id="d001l257" n="257">Collectumque coquunt humorem, ac iugibus inde</l>
                <l xml:id="d001l258" n="258">Saxa per et rimas loca cuncta vaporibus explent.</l>
                <l xml:id="d001l259" n="259">Ast ubi continuum passus vapor ille calorem</l>
                <l xml:id="d001l260" n="260">Consedit, nec iam secreta per antra volutus</l>
                <l xml:id="d001l261" n="261">Amplius, immensos post tandem induruit annos.</l>
                <l xml:id="d001l262" n="262">Haeret in expletis venis informe metallum.</l>
                <l xml:id="d001l263" n="263">Namque liquor partes terrae dispersus in omnis,</l>
                <l xml:id="d001l264" n="264">Et tenuis mixtus tenui, lentoque calore</l>
                <l xml:id="d001l265" n="265">Compositus, quondam fugiens et pinguis et unctus</l>
                <l xml:id="d001l266" n="266">Exiit e vasti fundo crateris ab imo,</l>
                <l xml:id="d001l267" n="267">Sulphura ubi argento fervent immixta perenni,</l>
                <l xml:id="d001l268" n="268">Argento fluere insigni, vitamque per aevum</l>
                <l xml:id="d001l269" n="269">Ducere, queis primis gignuntur multa duobus.</l>
                <l xml:id="d001l270" n="270">Hoc matris, patris illud enim vim continet: huius</l>
                <l xml:id="d001l271" n="271">Suscipere, illius pars est praebere calorem.</l>
                <l xml:id="d001l272" n="272">Hinc fulvi species auri pulcherrima fulget,</l>
                <l xml:id="d001l273" n="273">Hinc nitet argenti candor, rubet aerea vena,</l>
                <l xml:id="d001l274" n="274">Ferrea nigrescit sub apertum, plumbea pallet:</l>
                <l xml:id="d001l275" n="275">Albicat at stanni facies imitata colorem</l>
                <l xml:id="d001l276" n="276">Argenti, pondusque ferens, ni strideret, aequum.</l>
                <l xml:id="d001l277" n="277">In primis igitur cupidis mortalibus aurum</l>
                <l xml:id="d001l278" n="278">Quaeritur ingentis inter variosque labores,</l>
                <l xml:id="d001l279" n="279">Perque laborantis manifesta pericula vitae.</l>
                <l xml:id="d001l280" n="280">Namque ferunt Indos, regio qua vergit in Arcton,</l>
                <l xml:id="d001l281" n="281">Tendere furatum cumulos, quos egerit auri</l>
                <l xml:id="d001l282" n="282">Formicarum ingens manus. At non segniter illas</l>
                <l xml:id="d001l283" n="283">Exire, ac contra stare, et fugientia passim</l>
                <l xml:id="d001l284" n="284">Unguibus et rostris lacerare, et figere terga,</l>
                <l xml:id="d001l285" n="285">Aufugiar quamvis celeri gens illa camelo.</l>
                <l xml:id="d001l286" n="286">Nec minus aut scrobibus curae, vastisve ruinis</l>
                <l xml:id="d001l287" n="287">Hesperii impendunt, si quando e montibus aurum</l>
                <l xml:id="d001l288" n="288">Eruerint. Neque enim nunc quae ramenta ferantur</l>
                <l xml:id="d001l289" n="289">Fulva Tago expediam; sed quae maioribus illi</l>
                <l xml:id="d001l290" n="290">Substineant subiecta laboribus, atque periclis</l>
                <l xml:id="d001l291" n="291">Innumeris, et quae vincant opera ipsa Gigantum.</l>
                <l xml:id="d001l292" n="292">Nam steriles magno primum conamine montes</l>
                <l xml:id="d001l293" n="293">Excidunt, penitusque petunt, qua nulla dabatur</l>
                <l xml:id="d001l294" n="294">Semita, per cuneos accensis viscera lychnis.</l>
                <l xml:id="d001l295" n="295">Atque imas nulla Phoebi sub luce cavernas</l>
                <l xml:id="d001l296" n="296">Noctes atque dies penetrant, omnique recessu</l>
                <l xml:id="d001l297" n="297">Explorant aditus, humerisque excissa vicissim</l>
                <l xml:id="d001l298" n="298">Exportant, traduntque aliis longo ordine primi</l>
                <l xml:id="d001l299" n="299">Per tenebras, donec lucem qui percipit unus</l>
                <l xml:id="d001l300" n="300">Egerat extrema pondus cervice receptum.</l>
                <l xml:id="d001l301" n="301">Ast illos praedura silex si forte moretur,</l>
                <l xml:id="d001l302" n="302">Qualis iam Poeno rupes sese obtulit hosti,</l>
                <l xml:id="d001l303" n="303">Dum ferus aerias in nos transcenderet alpes,</l>
                <l xml:id="d001l304" n="304">Haec igni excoquitur tunc, et mollitur aceto.</l>
                <l xml:id="d001l305" n="305">Voluitur at picea circum caligine fumus,</l>
                <l xml:id="d001l306" n="306">Et miseris latitans compresso spiritus ore</l>
                <l xml:id="d001l307" n="307">Obstruitur, vitamque opere sub fasce relinquunt.</l>
                <l xml:id="d001l308" n="308">Atque ideo caedunt ingenti pondere ferri,</l>
                <l xml:id="d001l309" n="309">Et vacuos summae reserant telluris hiatus,</l>
                <l xml:id="d001l310" n="310">Qua vapor inclusus cuneis exhalet apertis.</l>
                <l xml:id="d001l311" n="311">Nec mora, nec requies, quin multo fornice montem</l>
                <l xml:id="d001l312" n="312">Substineant totum, cum iam maiore peracta</l>
                <l xml:id="d001l313" n="313">Parte operis, caedunt extremae fornicis arcus,</l>
                <l xml:id="d001l314" n="314">Et rima signa praebent, quam pervigil unus</l>
                <l xml:id="d001l315" n="315">Aerio montis residens in culmine sentit.</l>
                <l xml:id="d001l316" n="316">Hic ictu, aut clara revocari voce repente</l>
                <l xml:id="d001l317" n="317">Cum famulis iubet artifices, ac devolat ipse</l>
                <l xml:id="d001l318" n="318">Protinus, ingenti strepitu longoque fragore</l>
                <l xml:id="d001l319" n="319">Mons cadit, humana nequeat qui mente referri</l>
                <l xml:id="d001l320" n="320">Conceptus, quantumque obtusas occupet aures,</l>
                <l xml:id="d001l321" n="321">Aut incredibili quam compleat omnia flatu.</l>
                <l xml:id="d001l322" n="322">Illi naturae gaudent spectare ruinam</l>
                <l xml:id="d001l323" n="323">Victores: neque adhuc illinc educitur aurum,</l>
                <l xml:id="d001l324" n="324">Nec scivere etiam tunc, cum federe, vel ante</l>
                <l xml:id="d001l325" n="325">Esse, sed una illos ad tanta pericula duxit</l>
                <l xml:id="d001l326" n="326">Spes invicta omnis per casus, perque labores.</l>
                <l xml:id="d001l327" n="327">Sed quid in his tantum morer? Aut quae mira supersunt</l>
                <l xml:id="d001l328" n="328">Praeteream? Nihilo cum sint his forte minora?</l>
                <l xml:id="d001l329" n="329">Quo tantam expurgent immisso fonte ruinam,</l>
                <l xml:id="d001l330" n="330">Est deinceps aliud fessis studiumque labosque.</l>
                <l xml:id="d001l331" n="331">Iamque igitur summo praecelsi e vertice montis,</l>
                <l xml:id="d001l332" n="332">Qui reliquos longe superet, centesimus etsi</l>
                <l xml:id="d001l333" n="333">Separet hunc lapis, huc immissa canalibus ampla</l>
                <l xml:id="d001l334" n="334">Flumina deducunt tanto currentia tractu</l>
                <l xml:id="d001l335" n="335">Desertas inter valles, perque invia saxa,</l>
                <l xml:id="d001l336" n="336">Rupibus excisis, trabibusque inserta cavatis.</l>
                <l xml:id="d001l337" n="337">Ergo omnis vario concursu protinus unda</l>
                <l xml:id="d001l338" n="338">In mare colligitur vastum, quo deinde recluso</l>
                <l xml:id="d001l339" n="339">Erumpit tanta vi torrens, omnia secum</l>
                <l xml:id="d001l340" n="340">Ut trahat, ac latum terrae provolvat in aequor.</l>
                <l xml:id="d001l341" n="341">Excipitur tendens variis hic denique fossis,</l>
                <l xml:id="d001l342" n="342">Quas illi passimque cavant, sternuntque gradatim.</l>
                <l xml:id="d001l343" n="343">Est ulex asperque frutex rorisque marini</l>
                <l xml:id="d001l344" n="344">Persimilis, retinet crebris qui stirpibus aurum.</l>
                <l xml:id="d001l345" n="345">Propterea includunt tabulis latera omnia, et ipsis</l>
                <l xml:id="d001l346" n="346">Alte suspensis ita, per praerupta canali</l>
                <l xml:id="d001l347" n="347">In pelagus tendunt uda e tellure lacunae:</l>
                <l xml:id="d001l348" n="348">Quod superest, ramis innectitur ulicis aurum.</l>
                <l xml:id="d001l349" n="349">Nec labor ille etiam tenuis, cum flumina tentant,</l>
                <l xml:id="d001l350" n="350">Et gravibus dites crebris agitantur arenae;</l>
                <l xml:id="d001l351" n="351">Aut operosum aeque quicquam quis proferat, ut cum</l>
                <l xml:id="d001l352" n="352">Effossis alte puteis quaecunque latenti</l>
                <l xml:id="d001l353" n="353">Eruerint penitus fundo, tunduntque lavantque,</l>
                <l xml:id="d001l354" n="354">Uruntque, in tenuemque molunt diducta farinam?</l>
                <l xml:id="d001l355" n="355">Hi quoque iam fuerant Italis quandoque labores</l>
                <l xml:id="d001l356" n="356">Flumina per, puteove etiam, montisve ruinas,</l>
                <l xml:id="d001l357" n="357">Itala dum patuit priscis exercita tellus.</l>
                <l xml:id="d001l358" n="358">Cui post quippe pia lege interdicta pepercit</l>
                <l xml:id="d001l359" n="359">Auri sacra fames: neque enim exhaurire metalla</l>
                <l xml:id="d001l360" n="360">Italiae, parca et prudens est passa vetustas.</l>
                <l xml:id="d001l361" n="361">Nec foret hac etiam regio foecundior ulla,</l>
                <l xml:id="d001l362" n="362">Quaeve magis flueret venis nunc iugiter auri,</l>
                <l xml:id="d001l363" n="363">Ipsa diu cum tot fuerit non hausta per annos,</l>
                <l xml:id="d001l364" n="364">Si non mortales inter discordia, si non</l>
                <l xml:id="d001l365" n="365">Mars eat hos inter vexans immania corda.</l>
                <l xml:id="d001l366" n="366">Sed contra ditare orbem si regibus una</l>
                <l xml:id="d001l367" n="367">Cura sit, et populis ditato fungier orbe,</l>
                <l xml:id="d001l368" n="368">Pacis, opus, qua cuncta vigent inventa per artes</l>
                <l xml:id="d001l369" n="369">Ingenuis apta animis; quas inter haberi</l>
                <l xml:id="d001l370" n="370">Non imo dignata loco fortasse putanda est</l>
                <l xml:id="d001l371" n="371">Ipsa haec, quae gravidae scrutatur viscera terrae,</l>
                <l xml:id="d001l372" n="372">Dives ubi pateat latebris auraria caecis.</l>
                <l xml:id="d001l373" n="373">Hac etenim reliquis preciosus arte metallum</l>
                <l xml:id="d001l374" n="374">Eruitur, meritoque id cunctis nomine praestat:</l>
                <l xml:id="d001l375" n="375">Seu color inspicitur gratus, quo sidera fulgent;</l>
                <l xml:id="d001l376" n="376">Seu lentus facilisque tenor, quo cedit in omnis</l>
                <l xml:id="d001l377" n="377">Partes; seu pondus rerum superabile nulli</l>
                <l xml:id="d001l378" n="378">Penditur; aut uni quoniam nil deperit auro</l>
                <l xml:id="d001l379" n="379">Igne, velut solum consumit nulla vetustas,</l>
                <l xml:id="d001l380" n="380">Ac neque rubigo, aut aerugo conicit ulla.</l>
                <l xml:id="d001l381" n="381">Cuncta adeo firmis illic compagibus haerent,</l>
                <l xml:id="d001l382" n="382">Sulphur ubi ardoris posita pinguedine causam</l>
                <l xml:id="d001l383" n="383">Perdidit, et fluidi, quo non velut ante, vaporet.</l>
                <l xml:id="d001l384" n="384">Ac longo interea decoctum tempore, pura</l>
                <l xml:id="d001l385" n="385">Mundicie, et clara perfusum luce nitescit.</l>
                <l xml:id="d001l386" n="386">Atque ita temperiem summam radicitus humor,</l>
                <l xml:id="d001l387" n="387">Et calor exaequant illi, pariterque colorem</l>
                <l xml:id="d001l388" n="388">Perspicuumque ferunt. Argento nec minus ipsi</l>
                <l xml:id="d001l389" n="389">Vivo etiam terrae partes miscentur in omnis</l>
                <l xml:id="d001l390" n="390">Prorsus aquae partes nullo discrimine iunctae.</l>
                <l xml:id="d001l391" n="391">Hinc calor argenti necnon et sulphuris una</l>
                <l xml:id="d001l392" n="392">Perspicua inter se denset corpuscola parvo</l>
                <l xml:id="d001l393" n="393">Multa loco, simul unde color pondusque resultat,</l>
                <l xml:id="d001l394" n="394">Et longo constans illorum tempore nexus.</l>
                <l xml:id="d001l395" n="395">His e principiis poteris dignoscere certo</l>
                <l xml:id="d001l396" n="396">Ordine, quo distent inter se quaeque metalla.</l>
                <l xml:id="d001l397" n="397">Sulphura si fuerint lutulenta, argentaque viva,</l>
                <l xml:id="d001l398" n="398">Principio, inficient pariter quodcunque sub ipsis</l>
                <l xml:id="d001l399" n="399">Gignetur, magis atque magis, quo non calor aequus</l>
                <l xml:id="d001l400" n="400">Concoquet, aut iusto quo iam maiorve, minorve</l>
                <l xml:id="d001l401" n="401">Durarit perstans multos coctura per annos.</l>
                <l xml:id="d001l402" n="402">Hinc variae rerum formae, quae nomine quodam,</l>
                <l xml:id="d001l403" n="403">Quod sint saepe simul, Graio dixere metalla.</l>
                <l xml:id="d001l404" n="404">Singula seu propria speciem sortita seruntur,</l>
                <l xml:id="d001l405" n="405">Et diversa aliis adeo distinctaque perstent:</l>
                <l xml:id="d001l406" n="406">Seu cunctis unum natura semen inhaeret,</l>
                <l xml:id="d001l407" n="407">Et genere haec uno sese specieque tuentur:</l>
                <l xml:id="d001l408" n="408">Nec distant alio nisi quod felicius illud</l>
                <l xml:id="d001l409" n="409">Exiit, hoc misere secum sordentia traxit</l>
                <l xml:id="d001l410" n="410">Principia, atque eadem constans non exuit unquam.</l>
                <l xml:id="d001l411" n="411">Utraque cum menti sedeat sententia summis</l>
                <l xml:id="d001l412" n="412">Patronis, neque adhuc litem dissolvere iudex</l>
                <l xml:id="d001l413" n="413">Quiverit incassum conatus, proxima veris</l>
                <l xml:id="d001l414" n="414">Intuitus neque adhuc, tantum hic natura recessit,</l>
                <l xml:id="d001l415" n="415">Abdidit et gravium sese in penetralia rerum.</l>
                <l xml:id="d001l416" n="416">Hactenus obiectis tantae rationibus arti</l>
                <l xml:id="d001l417" n="417">Responsum; laeto nunc experientia vultu</l>
                <l xml:id="d001l418" n="418">Prodeat erroris expers, et nescia falli.</l>
                <l xml:id="d001l419" n="419">Hanc quoque servitum perhibent venisse Prometheo</l>
                <l xml:id="d001l420" n="420">Post famulas, quas ille polo deduxerat artes,</l>
                <l xml:id="d001l421" n="421">Atque diu illum opera famulantis naviter usum.</l>
                <l xml:id="d001l422" n="422">Verum ubi consenuit, tantum prudentibus illam</l>
                <l xml:id="d001l423" n="423">Ipse viris fertur moriens liquisse volentem.</l>
                <l xml:id="d001l424" n="424">Hos itaque haec certo docuit facilique periclo</l>
                <l xml:id="d001l425" n="425">Nonnulla inter se immutari ex arte metalla;</l>
                <l xml:id="d001l426" n="426">Nec tantum haec, verum fieri quandoque per artem</l>
                <l xml:id="d001l427" n="427">Vere aurum, argentumve aliis exemtile rebus.</l>
                <l xml:id="d001l428" n="428">Est lapis effossus Syriae pictoribus, auri</l>
                <l xml:id="d001l429" n="429">Pigmentum vero quod et ipsi nomine dicunt.</l>
                <l xml:id="d001l430" n="430">Frangitur attritus specularis more lapilli</l>
                <l xml:id="d001l431" n="431">In summa ostentans auri tellure colorem.</l>
                <l xml:id="d001l432" n="432">Hunc tu purgatum docte prius excoque multo</l>
                <l xml:id="d001l433" n="433">Igne, per anfractus longos, qui ducitur usque</l>
                <l xml:id="d001l434" n="434">Quo redeat flammis in se volventibus idem.</l>
                <l xml:id="d001l435" n="435">Igne olim hoc Caii solertia principis aurum</l>
                <l xml:id="d001l436" n="436">Fecerat, obryzon sapiens cui Graecia nomen</l>
                <l xml:id="d001l437" n="437">Praebuit e rerum inserta virtute receptum:</l>
                <l xml:id="d001l438" n="438">Seu multo quoniam purgatum redditur igni,</l>
                <l xml:id="d001l439" n="439">Seu nulla quoniam maculatum sorde renidet.</l>
                <l xml:id="d001l440" n="440">Nec pigmentum auri fuit amplius ipse, sed aurum,</l>
                <l xml:id="d001l441" n="441">Qui lapis ante auri tantum simulaverat auram.</l>
                <l xml:id="d001l442" n="442">At ne forte nimis videamur prisca referre,</l>
                <l xml:id="d001l443" n="443">Carmine perpetuo nobis propiora canamus.</l>
                <l xml:id="d001l444" n="444">Increscunt haerentque cadis simul undique crustae,</l>
                <l xml:id="d001l445" n="445">Alba quibus longo senuerunt tempore vina.</l>
                <l xml:id="d001l446" n="446">Has meus Euganeae gentis Schola tum decus imo</l>
                <l xml:id="d001l447" n="447">Accipit erasas fundo, costisque vetusti</l>
                <l xml:id="d001l448" n="448">Vasis, et includit purgato fictilis ollae</l>
                <l xml:id="d001l449" n="449">In medio, atque luto testam circumlinit omnem,</l>
                <l xml:id="d001l450" n="450">Obturatque illi rimas, atque obstruit ora.</l>
                <l xml:id="d001l451" n="451">Hanc deinde ardenti iubet in fornace diurno</l>
                <l xml:id="d001l452" n="452">Nocturnoque calore coqui, qua vitrea fervet</l>
                <l xml:id="d001l453" n="453">Massa datur olim varias liquefacta figuras.</l>
                <l xml:id="d001l454" n="454">Verum ubi iam satis est ea visa caloribus usta</l>
                <l xml:id="d001l455" n="455">Perpetuis, illam demit frangitque repente,</l>
                <l xml:id="d001l456" n="456">Moris ut est, spectatque simul num protinus albet;</l>
                <l xml:id="d001l457" n="457">Et teritur veteris iam fex decocta Lyaei.</l>
                <l xml:id="d001l458" n="458">Intera sed enim, cunctis mirabile visu,</l>
                <l xml:id="d001l459" n="459">Scintillae, conspersa polo velut aurea signa,</l>
                <l xml:id="d001l460" n="460">Innumerae argenti miro in candore videntur.</l>
                <l xml:id="d001l461" n="461">Sed quid in alterius visis moror, inque relatis?</l>
                <l xml:id="d001l462" n="462">Atque aliena premens nunc per vestigia tendo?</l>
                <l xml:id="d001l463" n="463">Vidi ego qui tenues argenti rite tabellas</l>
                <l xml:id="d001l464" n="464">Spargeret et lateris contriti pulvere, et una</l>
                <l xml:id="d001l465" n="465">Huic virides aeris squamas niveasque perusti</l>
                <l xml:id="d001l466" n="466">Contundi micas salis iniungique iuberet,</l>
                <l xml:id="d001l467" n="467">Pulvereosque aliis grumos e rebus acervans,</l>
                <l xml:id="d001l468" n="468">Quas vetat et ratio, necnon ars ipsa referri:</l>
                <l xml:id="d001l469" n="469">Haec ne sordentis vulgi vilescat in usus,</l>
                <l xml:id="d001l470" n="470">Illa ut non ulli quae sunt caelanda revelet.</l>
                <l xml:id="d001l471" n="471">Mox ita compositis angusta in pyxide lamnis,</l>
                <l xml:id="d001l472" n="472">Subiicere inclusas arcto sub fornice flammas,</l>
                <l xml:id="d001l473" n="473">Quales crediderim torrere ad Tartara sontes,</l>
                <l xml:id="d001l474" n="474">Aut ubi sulphureis diros premit Aetna sub antris.</l>
                <l xml:id="d001l475" n="475">At postquam ardenti fuerant haec cuncta camino</l>
                <l xml:id="d001l476" n="476">Tosta dies noctesque novem, tum demere massa</l>
                <l xml:id="d001l477" n="477">Ferventem, deque ignis adhuc fervore rubentem</l>
                <l xml:id="d001l478" n="478">Abluere algentis roranti aspergine lymphae.</l>
                <l xml:id="d001l479" n="479">Quam simul in partis lima diduxerat acri</l>
                <l xml:id="d001l480" n="480">Exiguas, phialae secreta in parte locabat</l>
                <l xml:id="d001l481" n="481">Artificis mire ingenium. Nam desuper undam</l>
                <l xml:id="d001l482" n="482">Fundebat, quae mox argento excernere aurum.</l>
                <l xml:id="d001l483" n="483">Tum viridem sensim in laticem liquere videri</l>
                <l xml:id="d001l484" n="484">Argenti vis illa prius compacta, sed imum</l>
                <l xml:id="d001l485" n="485">Vas auri seiuncta gravis ramenta petebant.</l>
                <l xml:id="d001l486" n="486">Tantus aquae vigor est, tanta illo in pulvere virtus!</l>
                <l xml:id="d001l487" n="487">Nec forte apparet alibi concordia rerum</l>
                <l xml:id="d001l488" n="488">Clarius, ut nectat quae vix iungenda videntur,</l>
                <l xml:id="d001l489" n="489">Siquis particulas commixti pulveris omnes</l>
                <l xml:id="d001l490" n="490">Computet, et varios illarum existimet usus:</l>
                <l xml:id="d001l491" n="491">Quae tamen hoc unum concordi ex arte tulerunt.</l>
                <l xml:id="d001l492" n="492">Nec minus, ut rebus proprias discordia vires</l>
                <l xml:id="d001l493" n="493">Auferat, ut molli tenuari dura liquore</l>
                <l xml:id="d001l494" n="494">Viderit, atque brevis consumi protinus horae</l>
                <l xml:id="d001l495" n="495">Momento, et tenues effundi prorsus in undas.</l>
                <l xml:id="d001l496" n="496">Lympharum vero species haud traditur una.</l>
                <l xml:id="d001l497" n="497">Namque aliae quaecunque hominum tellure metalla</l>
                <l xml:id="d001l498" n="498">Erutaque et durata manu si tangere crebris</l>
                <l xml:id="d001l499" n="499">Contingat guttis, eadem, mirabile visu!,</l>
                <l xml:id="d001l500" n="500">Aut minuunt in frustra, aut in tenuem ocyus undam</l>
                <l xml:id="d001l501" n="501">Dispergunt, liquidoque docent assuescere fluctu.</l>
                <l xml:id="d001l502" n="502">Sed tamen unum adeo vis haec non inficit aurum:</l>
                <l xml:id="d001l503" n="503">Nam perstat simul incolume, et simul omnibus illinc</l>
                <l xml:id="d001l504" n="504">Sordibus ablutum confestim purius exit.</l>
                <l xml:id="d001l505" n="505">Est etiam lymphae illius, si credere dignum est,</l>
                <l xml:id="d001l506" n="506">Mira quidem, et nobis non immemoranda potestas;</l>
                <l xml:id="d001l507" n="507">Quae quodcunque semel purum et sine labe metallum</l>
                <l xml:id="d001l508" n="508">Contigit, argenti tremula sub imagine vivi</l>
                <l xml:id="d001l509" n="509">Cogit in alterius speciem formamque resolvi.</l>
                <l xml:id="d001l510" n="510">Quid quae de veteri guttatim stillat Iaccho?</l>
                <l xml:id="d001l511" n="511">Deinde fimo incoquitur putri, lentoque calore,</l>
                <l xml:id="d001l512" n="512">Donec in aetherei splendori versa colorem,</l>
                <l xml:id="d001l513" n="513">Accipit e summo caelestum corporum nomen:</l>
                <l xml:id="d001l514" n="514">Hac quoque dura ferunt certo mollescere ductu</l>
                <l xml:id="d001l515" n="515">Corpora, quae Phoebi vel quae dignata Dianae</l>
                <l xml:id="d001l516" n="516">Nomine, mortales rebus praeponere cunctis</l>
                <l xml:id="d001l517" n="517">Instituere, quibus pretii mensura pateret.</l>
                <l xml:id="d001l518" n="518">Nec tamen, haec quamvis ita sint, immune putabis</l>
                <l xml:id="d001l519" n="519">Esse aurum, certo quin ex humore fatiscat.</l>
                <l xml:id="d001l520" n="520">Acris aquae hoc etiam dirae violentia rodit,</l>
                <l xml:id="d001l521" n="521">Et terit, et liquidas tenuatim vertit in undas.</l>
                <l xml:id="d001l522" n="522">Verum haec exiguam lucem tibi recta sequenti</l>
                <l xml:id="d001l523" n="523">Praetulerint, veri qua cernere culmina possis;</l>
                <l xml:id="d001l524" n="524">Quo te discutiens tenebras industria ducit.</l>
                <l xml:id="d001l525" n="525">Sunt aliae ex aliis quaerendae fontibus undae,</l>
                <l xml:id="d001l526" n="526">Iam quibus ex sese, nulla vi, leniter aurum</l>
                <l xml:id="d001l527" n="527">Humescat, nullo alterius veniente liquoris</l>
                <l xml:id="d001l528" n="528">Auxilio, exterius propria solvatur in unda.</l>
                <l xml:id="d001l529" n="529">Hoc agite, hinc vobis summam perquirite laudem</l>
                <l xml:id="d001l530" n="530">Divini artifices: haec namque potentia caelo</l>
                <l xml:id="d001l531" n="531">Celestis descendit aquae, qua cuncta tuentur</l>
                <l xml:id="d001l532" n="532">Robore se proprio, necnon producere foetus</l>
                <l xml:id="d001l533" n="533">Ipsa sibi similes, et in aevum extendere possunt</l>
                <l xml:id="d001l534" n="534">Progeniem, multos fragilem durare per annos.</l>
                <l xml:id="d001l535" n="535">Nonne vides quanto secum natura tenore</l>
                <l xml:id="d001l536" n="536">Consonet? Utque modum generandi comprobet unum</l>
                <l xml:id="d001l537" n="537">Semper, et unius vi nitens seminis, uni</l>
                <l xml:id="d001l538" n="538">Serviat una operi, quod et unum nacta quiescat?</l>
                <l xml:id="d001l539" n="539">Nec Bacchi si tentet opus, cerealia miscet</l>
                <l xml:id="d001l540" n="540">Semina, nec, Cereris si frumentaria quaerat,</l>
                <l xml:id="d001l541" n="541">Pinguia Cecropiae tractat plantaria divae.</l>
                <l xml:id="d001l542" n="542">Ordea cui cordi, demum serit ordea, nec tu</l>
                <l xml:id="d001l543" n="543">Nunc aliunde pares auri primordia, in auro</l>
                <l xml:id="d001l544" n="544">Semina sunt auri, quamvis abstrusa recedant</l>
                <l xml:id="d001l545" n="545">Longius, et multo nobis quaerenda labore.</l>
                <l xml:id="d001l546" n="546">Nec maris immensi reputes, aut nubis aquosae,</l>
                <l xml:id="d001l547" n="547">Vel liquidi fontis similem, quam quaere lympham</l>
                <l xml:id="d001l548" n="548">Instituis; neque enim, quod tu observare memento,</l>
                <l xml:id="d001l549" n="549">Inficit illa, liquat aliquid, cum spargitur, aut id</l>
                <l xml:id="d001l550" n="550">Humectat, propius cui venerit: arida namque</l>
                <l xml:id="d001l551" n="551">Pulveris haec extra in speciem se prodit, at imis</l>
                <l xml:id="d001l552" n="552">Uvida contusi liquet in penetralibus auri.</l>
                <l xml:id="d001l553" n="553">His olim veteres intenti gnaviter undis</l>
                <l xml:id="d001l554" n="554">In portum rexere ratem felicibus auris,</l>
                <l xml:id="d001l555" n="555">Ignarosque viae mediis in fluctibus inter</l>
                <l xml:id="d001l556" n="556">Obstantis scopulos frustra liquere natantis.</l>
                <l xml:id="d001l557" n="557">Hinc multa expertum, necnon et multa docentem,</l>
                <l xml:id="d001l558" n="558">Insula divino Balearis munere misit</l>
                <l xml:id="d001l559" n="559">Alma virum, cuius miro velamine tectus</l>
                <l xml:id="d001l560" n="560">Ipse liquor, quo cuncta madent, iam credere multos</l>
                <l xml:id="d001l561" n="561">Impulit, ut Bacchi candens et limpidus humor</l>
                <l xml:id="d001l562" n="562">Principia ablueret secretae protinus artis.</l>
                <l xml:id="d001l563" n="563">At non ille quidem sentit, quae dicere prima</l>
                <l xml:id="d001l564" n="564">Est facie visus, neque tunc stillantia vina</l>
                <l xml:id="d001l565" n="565">Miscebat, cum iam praestanti lentus in urbe</l>
                <l xml:id="d001l566" n="566">Insubrum ternos residens feliciter annos</l>
                <l xml:id="d001l567" n="567">Fecit inexhaustum pondus praedivitis auri.</l>
                <l xml:id="d001l568" n="568">Ac sociis, quos ipse sibi coniunxerat, aequus</l>
                <l xml:id="d001l569" n="569">Divisit tenuem divini pulveris offam.</l>
                <l xml:id="d001l570" n="570">Cuius in immensum quota pars traduceret aurum</l>
                <l xml:id="d001l571" n="571">Iampridem quaecunque forent infecta metalla.</l>
                <l xml:id="d001l572" n="572">Hinc quoque cultus Arabs vitreo de fonte liquorem</l>
                <l xml:id="d001l573" n="573">Desertas inter valles, praeruptaque purum</l>
                <l xml:id="d001l574" n="574">Saxa super ducit, nemorumque occultat in umbra</l>
                <l xml:id="d001l575" n="575">Altorum, densis passim quae vepribus horrent.</l>
                <l xml:id="d001l576" n="576">Ast alias tamen hic venas ostentat aperte,</l>
                <l xml:id="d001l577" n="577">Uber ubi emanat semper nec inutilis humor:</l>
                <l xml:id="d001l578" n="578">Et te dum variis immensa per avia rebus</l>
                <l xml:id="d001l579" n="579">Detinet intentum, felices praeterit undas,</l>
                <l xml:id="d001l580" n="580">Quas manibus quondam puris haurire solebat</l>
                <l xml:id="d001l581" n="581">Ipse; nec admiscens aliud, longumque diuque</l>
                <l xml:id="d001l582" n="582">Compositas parva leviter fornace coquebat,</l>
                <l xml:id="d001l583" n="583">Unde opera arcanae naturae occulta reclusit</l>
                <l xml:id="d001l584" n="584">Saepius, et grates diis immortalibus egit.</l>
                <l xml:id="d001l585" n="585">Sic alii (quos experiendo maxima rerum</l>
                <l xml:id="d001l586" n="586">Visere iam decuit summo quaesita labore),</l>
                <l xml:id="d001l587" n="587">Angustum per iter recto de tramite numquam,</l>
                <l xml:id="d001l588" n="588">Qua prius ingressi declinavere, nec ante</l>
                <l xml:id="d001l589" n="589">Desinere optarunt, licuit quam tangere laetis</l>
                <l xml:id="d001l590" n="590">Tandem exoptatum longo post tempore finem.</l>
                <l xml:id="d001l591" n="591">Hoc opus, hanc primum tantam mortalibus artem</l>
                <l xml:id="d001l592" n="592">Interpres rerum ostendit sanctissimus Hermes.</l>
                <l xml:id="d001l593" n="593">Nec latuit tanto duxit quos munere dignos,</l>
                <l xml:id="d001l594" n="594">Edoctos sed iam docuit, penitusque remotos</l>
                <l xml:id="d001l595" n="595">Rebus ab his, tanquam non dignos, terruit omnis</l>
                <l xml:id="d001l596" n="596">Ne peterent quae non unquam contingere possent.</l>
                <l xml:id="d001l597" n="597">Iamque probos tamen accendens, ut quaerere vellent</l>
                <l xml:id="d001l598" n="598">Quae sciret, veroque ipse deprehenderat usu,</l>
                <l xml:id="d001l599" n="599">Admonuit paucis contentum pergere doctum</l>
                <l xml:id="d001l600" n="600">Artificem, tamquam naturae rite sequentem</l>
                <l xml:id="d001l601" n="601">Certa solo pressis stabili vestigia signis.</l>
                <l xml:id="d001l602" n="602">Quinetiam humano docuit de corpore pelli</l>
                <l xml:id="d001l603" n="603">Hac omnes valida morbos facilique medela,</l>
                <l xml:id="d001l604" n="604">Servarique diu nitido cum flore iuventa,</l>
                <l xml:id="d001l605" n="605">Et senium placidos produci grande per annos.</l>
                <l xml:id="d001l606" n="606">Nec sanctam violare fidem, nec fallere quenquam</l>
                <l xml:id="d001l607" n="607">Ille potens sacri patitur medicaminis usus.</l>
                <l xml:id="d001l608" n="608">Hoc sed qui poterit diis adspirantibus uti,</l>
                <l xml:id="d001l609" n="609">Et praestare etiam quoties defecerit, ille</l>
                <l xml:id="d001l610" n="610">Plurima contemnens, et servantissimus aequi</l>
                <l xml:id="d001l611" n="611">Hinc erit, et frugi, curasque eludet inanes:</l>
                <l xml:id="d001l612" n="612">Et dites supra gradiens ditissimus omnis,</l>
                <l xml:id="d001l613" n="613">Pauperiem simulabit ovans, ac saepe benignus</l>
                <l xml:id="d001l614" n="614">Proderit, et miseris latitans succurrere egenis;</l>
                <l xml:id="d001l615" n="615">Innocuusque aliis sibimet gaudebit adesse,</l>
                <l xml:id="d001l616" n="616">Et facilem ducet momenta per omnia vitam.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Federico Boschetti</bibl>
                </head>
                <l xml:id="d002l1" n="1">Hactenus auriferam secretae Palladis artem</l>
                <l xml:id="d002l2" n="2">Inventam humana quondam virtute coegit</l>
                <l xml:id="d002l3" n="3">Credere nunc ratio, nunc experientia suasit.</l>
                <l xml:id="d002l4" n="4">Iamque ea quid possit, quo prudens tendere pergat,</l>
                <l xml:id="d002l5" n="5">Hinc canere incipiam, dextro modo numine Phoebi.</l>
                <l xml:id="d002l6" n="6">Difficiles adeo factu, dictuque per artes</l>
                <l xml:id="d002l7" n="7">Ingrediar, verbis addens et rebus honorem.</l>
                <l xml:id="d002l8" n="8">Tuque ades, o cultum Musis et Apolline pectus</l>
                <l xml:id="d002l9" n="9">Ante alios olim cunctos divine poeta:</l>
                <l xml:id="d002l10" n="10">Quo duce secretum per iter procedere tantum</l>
                <l xml:id="d002l11" n="11">Ipse queam, ut propius Pimplei culmina cernens</l>
                <l xml:id="d002l12" n="12">Alta iugi, ne quo interea per devia ducar.</l>
                <l xml:id="d002l13" n="13">Illuc namque animus certa spe ductus anhelat</l>
                <l xml:id="d002l14" n="14">Et fidit gradibus crescentis scandere famae,</l>
                <l xml:id="d002l15" n="15">Nulla aevi quam longa queat delere vetustas.</l>
                <l xml:id="d002l16" n="16">In primis niveo sparsus candore lapillus</l>
                <l xml:id="d002l17" n="17">Quaeritur, aut longo contritus tempore pulvis</l>
                <l xml:id="d002l18" n="18">E niveo in liquidum versus candore ruborem.</l>
                <l xml:id="d002l19" n="19">Illius infecto tenuis pars mixta metallo</l>
                <l xml:id="d002l20" n="20">Inserit argenti subito, mirabile!, pondus</l>
                <l xml:id="d002l21" n="21">Et speciem: vel si argento fit proxima vivo,</l>
                <l xml:id="d002l22" n="22">Dedocet hoc fungi liquenti immobile vita.</l>
                <l xml:id="d002l23" n="23">At ruber ipso etiam pulvis preciosior auro</l>
                <l xml:id="d002l24" n="24">Quodcunque ex illis primus calefeceris igni,</l>
                <l xml:id="d002l25" n="25">Vertet in immensum pondus tibi protinus auri:</l>
                <l xml:id="d002l26" n="26">Autque ideo artifici maius nihil esse putato,</l>
                <l xml:id="d002l27" n="27">Quam quibus e primis opus id componere possit,</l>
                <l xml:id="d002l28" n="28">Noscere quaeve prius capiat circumque laboret.</l>
                <l xml:id="d002l29" n="29">Mox ut naturae se tum praebere ministrum</l>
                <l xml:id="d002l30" n="30">Sentiat, exemptum latebris cum nobile semen</l>
                <l xml:id="d002l31" n="31">Proferet in lucem solers, iterumque tenebris</l>
                <l xml:id="d002l32" n="32">Reddet et occulta servatum pyxide claudet.</l>
                <l xml:id="d002l33" n="33">Cumque alimenta putri sensim dabit humida massae,</l>
                <l xml:id="d002l34" n="34">Agricola ut quondam telluri semine iacto</l>
                <l xml:id="d002l35" n="35">Spargit rore levi tantum sitientia culta.</l>
                <l xml:id="d002l36" n="36">Nec minus interea tepidum cum suggeret ignem</l>
                <l xml:id="d002l37" n="37">Et genitalem intus vim vi subeunte fovebit,</l>
                <l xml:id="d002l38" n="38">Ut calor interius solet exteriore iuvari,</l>
                <l xml:id="d002l39" n="39">Ac stomacho praetenta manus praestare vigorem</l>
                <l xml:id="d002l40" n="40">Ut valet, utque aegri vires relevare caducas</l>
                <l xml:id="d002l41" n="41">Apposita exterius possunt fomenta medentum.</l>
                <l xml:id="d002l42" n="42">Nec varias specie res admiscebit, et uni</l>
                <l xml:id="d002l43" n="43">Quodcunque obstiterit iunctum, procul inde movebit.</l>
                <l xml:id="d002l44" n="44">O tardas adeo mentes, assuetaque falli</l>
                <l xml:id="d002l45" n="45">Artificum vario rerum per inania ductu</l>
                <l xml:id="d002l46" n="46">Pectora, cum duris quid mollia vina metallis?</l>
                <l xml:id="d002l47" n="47">Apta epulis atque apta bibi suavissima vina.</l>
                <l xml:id="d002l48" n="48">Quid levis humano missus de corpore sanguis?</l>
                <l xml:id="d002l49" n="49">Quid lapsi e rosea flavi cervice capilli?</l>
                <l xml:id="d002l50" n="50">Ova quid? Et lectae summis in montibus herbae</l>
                <l xml:id="d002l51" n="51">Conveniunt imis fosso sub montibus auro?</l>
                <l xml:id="d002l52" n="52">Hic tamen expressam praelis torquentibus uvam</l>
                <l xml:id="d002l53" n="53">Accipit et phialae postrema in parte reponit,</l>
                <l xml:id="d002l54" n="54">Cuius in extremo rostrum connectitur ore.</l>
                <l xml:id="d002l55" n="55">Hanc super ignitos cineres candente camino,</l>
                <l xml:id="d002l56" n="56">Aut super undosum laticem ferventis aeni</l>
                <l xml:id="d002l57" n="57">Collocat: at tenuis fertur vapor intus et haerens</l>
                <l xml:id="d002l58" n="58">Alta petit, leviusque liquens infusus in undas,</l>
                <l xml:id="d002l59" n="59">Ardentemque vocant lympham vitae liquorem,</l>
                <l xml:id="d002l60" n="60">Vitrea quem raris effundit fistula guttis.</l>
                <l xml:id="d002l61" n="61">Hic ergo ut multis vicibus stillaverit, una</l>
                <l xml:id="d002l62" n="62">Collectus varios tandem servatur in usus:</l>
                <l xml:id="d002l63" n="63">Praecipue vero, modico lentescat ut igne,</l>
                <l xml:id="d002l64" n="64">Sive fimo incoctus nulla non arte tepenti.</l>
                <l xml:id="d002l65" n="65">Fingitur oblongo vitreum vas ductile collo,</l>
                <l xml:id="d002l66" n="66">Bina unde, exiles velut ansae, brachia pendent</l>
                <l xml:id="d002l67" n="67">Concava, quae ventrem vasis flectuntur ad imum.</l>
                <l xml:id="d002l68" n="68">Hic igitur liquor inclusus cum summa per ora</l>
                <l xml:id="d002l69" n="69">Fertur, continuo binas inclinat in aures,</l>
                <l xml:id="d002l70" n="70">Ingreditur, repetitque iterum, quas liquerat imo</l>
                <l xml:id="d002l71" n="71">Fundo ferventis lymphas, iterumque refertur</l>
                <l xml:id="d002l72" n="72">Ad supera, atque levis nusquamve quietus eandem</l>
                <l xml:id="d002l73" n="73">Itque reditque viam toties, et mobilis idem</l>
                <l xml:id="d002l74" n="74">Ipse in se sua per vestigia confluit humor,</l>
                <l xml:id="d002l75" n="75">Donec paulatim niveam densetur in offam.</l>
                <l xml:id="d002l76" n="76">Tenuibus haec tandem lamnis componitur auri</l>
                <l xml:id="d002l77" n="77">Et coquitur lento forsan, longoque calore.</l>
                <l xml:id="d002l78" n="78">Verum hoc ne, an ne alio quovis ea denique pacto</l>
                <l xml:id="d002l79" n="79">Commiscent (neque hoc haud est exquirere nostrum),</l>
                <l xml:id="d002l80" n="80">Incassum cuncta exercent frustraque laborant.</l>
                <l xml:id="d002l81" n="81">Nam specie diversa simul dum iungere curant,</l>
                <l xml:id="d002l82" n="82">Altera ut impediant primo mox altera motu</l>
                <l xml:id="d002l83" n="83">Efficiunt, ullo ne possint tempore quicquam</l>
                <l xml:id="d002l84" n="84">Edere, quod per se natura constet et unum.</l>
                <l xml:id="d002l85" n="85">Namque ita principio statuas cuncta esse sub una</l>
                <l xml:id="d002l86" n="86">Re, quibus hic opus est, nihil ut quaesiveris extra,</l>
                <l xml:id="d002l87" n="87">Praecipue humorem, qui sese iugis abunde</l>
                <l xml:id="d002l88" n="88">Sufficit, atque intus servat, dum prodeat illud,</l>
                <l xml:id="d002l89" n="89">Quod cupis et gigni tanto conamine certas.</l>
                <l xml:id="d002l90" n="90">Quinetiam duplicem scito vim intrinsecus esse,</l>
                <l xml:id="d002l91" n="91">Et quae semper agat, et quae patiatur, ut una</l>
                <l xml:id="d002l92" n="92">Foemina, masque agitent: veluti cum pullus in ovo</l>
                <l xml:id="d002l93" n="93">Crescit agente quidem hoc, atque hoc patiente vicissim,</l>
                <l xml:id="d002l94" n="94">Exterius tantum miti atque fovente calore</l>
                <l xml:id="d002l95" n="95">Adiutus. Neque tu quid convenientius ullum</l>
                <l xml:id="d002l96" n="96">Exemplo hoc credas, neque quod me iudice semper</l>
                <l xml:id="d002l97" n="97">Acrius inspectes, atque ad quod cuncta reducas.</l>
                <l xml:id="d002l98" n="98">Ast alius puro varias de sanguine partis</l>
                <l xml:id="d002l99" n="99">Elicit, atque adeo ductas elementa vocare</l>
                <l xml:id="d002l100" n="100">Instituit, tanquam possint ea forte videri</l>
                <l xml:id="d002l101" n="101">Simplicia, aut tangi manibus, secreta vel usquam</l>
                <l xml:id="d002l102" n="102">Esse, vel includi quoquam: quin protinus omne</l>
                <l xml:id="d002l103" n="103">Vas penetrent, duro quamvis adamante peractum</l>
                <l xml:id="d002l104" n="104">Id fuerit. Simplex neque enim consistere corpus</l>
                <l xml:id="d002l105" n="105">Parte potest orbis vasti violenter in ulla,</l>
                <l xml:id="d002l106" n="106">Sed propria tantum gaudens in sede quiescit.</l>
                <l xml:id="d002l107" n="107">Sic saepe ex aliis rebus, sic saepe seorsum</l>
                <l xml:id="d002l108" n="108">Quator e tonsis ponunt elementa capillis.</l>
                <l xml:id="d002l109" n="109">At non sic natura potens haec segregat unquam,</l>
                <l xml:id="d002l110" n="110">Sed miscet potius simul, et confundit eodem</l>
                <l xml:id="d002l111" n="111">Frigida commutans calidis, humentia siccis,</l>
                <l xml:id="d002l112" n="112">Atque ita corrumpit solidum, nec dividit ullas</l>
                <l xml:id="d002l113" n="113">In partis, servans genitalem seminis illi</l>
                <l xml:id="d002l114" n="114">Vim, qua corrupto corpus de corpore gignat:</l>
                <l xml:id="d002l115" n="115">Namque ex quo quicquam genitum est, id putruit ante.</l>
                <l xml:id="d002l116" n="116">Quid qui conatur quaesitae longius herbae</l>
                <l xml:id="d002l117" n="117">Invalido aufugiens argentum sistere succo?</l>
                <l xml:id="d002l118" n="118">Idque gelat duratque simul, sed figere nulla</l>
                <l xml:id="d002l119" n="119">Arte potest, ictu quo molli ducere possit.</l>
                <l xml:id="d002l120" n="120">At non quod solidum faciat, vel ductile, tantum</l>
                <l xml:id="d002l121" n="121">Quaerendum est, sed quod videatur posse priorem</l>
                <l xml:id="d002l122" n="122">Auferre, atque illi defecto inducere formam</l>
                <l xml:id="d002l123" n="123">Mox aliam, et puri speciem donare metalli.</l>
                <l xml:id="d002l124" n="124">Sulphura quid memorem longo detersa labore?</l>
                <l xml:id="d002l125" n="125">Nitraque, purgatosque sales, tostasque Lyaei</l>
                <l xml:id="d002l126" n="126">Longaevi feces, vel quae atramenta calenti</l>
                <l xml:id="d002l127" n="127">Accensa effundunt guttas e vase rubentis?</l>
                <l xml:id="d002l128" n="128">Hinc solvunt, iterantque vices, ac saepe resolvunt;</l>
                <l xml:id="d002l129" n="129">Deinde lavant, iterumque terunt, mox figere tentant,</l>
                <l xml:id="d002l130" n="130">In calcem vertunt etiam, missoque vapore</l>
                <l xml:id="d002l131" n="131">In sublime ferunt tenuati corporis aurem.</l>
                <l xml:id="d002l132" n="132">Compositos varia videas hinc lege caminos</l>
                <l xml:id="d002l133" n="133">Innumeros, totidemque luto lita vitrea vasa.</l>
                <l xml:id="d002l134" n="134">Quaeque sibi vertit faber argentarius usu,</l>
                <l xml:id="d002l135" n="135">Sordidiusque aliae quicquid fabrilibus artes</l>
                <l xml:id="d002l136" n="136">Exercent curis, nostri arripuere, suisque</l>
                <l xml:id="d002l137" n="137">Insani ascivere laboribus, atque ita semper</l>
                <l xml:id="d002l138" n="138">Sulphur olent, semper faciem fuligine tincti</l>
                <l xml:id="d002l139" n="139">Horrendas atra simulant ab imagine larvas.</l>
                <l xml:id="d002l140" n="140">Nec miseram magis affirmes veraciter ullam</l>
                <l xml:id="d002l141" n="141">Artem aliam, quam quae externis Alchimia verbis</l>
                <l xml:id="d002l142" n="142">Dicitur, obscurisque tegens ambagibus errat</l>
                <l xml:id="d002l143" n="143">Avia per, miserosque trahit per iniqua sequentes;</l>
                <l xml:id="d002l144" n="144">Ac tandem eiectos in caeca barathra relinquit.</l>
                <l xml:id="d002l145" n="145">Ut videas quandoque bonum sua praedia civem</l>
                <l xml:id="d002l146" n="146">Vendentem, patriasque domos, mercesque repostas,</l>
                <l xml:id="d002l147" n="147">Fornaces inter versari, ac follibus auram</l>
                <l xml:id="d002l148" n="148">Captare, in tenuemque, nefas!, convertere fumum</l>
                <l xml:id="d002l149" n="149">Rem, dubias dum quaerit opes insanus, avitam.</l>
                <l xml:id="d002l150" n="150">Difficilem interea coniunx maestissima vitam</l>
                <l xml:id="d002l151" n="151">Protrahit, illachrymant nati, fit sordidus ipse</l>
                <l xml:id="d002l152" n="152">E lauto, ludusque patens et fabula vulgi.</l>
                <l xml:id="d002l153" n="153">Quare agite exemptam tenebris hanc cernite lucem</l>
                <l xml:id="d002l154" n="154">Mortales, caecisque viis avertite gressum,</l>
                <l xml:id="d002l155" n="155">Ac prohibete nefas tantum, et depellite virus,</l>
                <l xml:id="d002l156" n="156">Infectum quo vulgus iners se posse per artem</l>
                <l xml:id="d002l157" n="157">Divinam miscere manus putat, abdita rerum</l>
                <l xml:id="d002l158" n="158">Quae valet et causas adeo spectare latentis.</l>
                <l xml:id="d002l159" n="159">Hanc non impuris manibus fraudator avarus</l>
                <l xml:id="d002l160" n="160">Attingat, decoctor item, quisquisve fabrili</l>
                <l xml:id="d002l161" n="161">Arte valet, mollisve etiam, cui perdita cordi</l>
                <l xml:id="d002l162" n="162">Otia, mercatorve vagus, vel deditus urbi</l>
                <l xml:id="d002l163" n="163">Civis, et incumbens telluri arvisque colendis,</l>
                <l xml:id="d002l164" n="164">Et qui multa animo praesertim et magna minetur;</l>
                <l xml:id="d002l165" n="165">Vel si qui similes haec vulgo quaerere sueti</l>
                <l xml:id="d002l166" n="166">Fraude mala tantum, vel habendi prorsus amore.</l>
                <l xml:id="d002l167" n="167">At sapiens, superos in primis qui colat, et qui</l>
                <l xml:id="d002l168" n="168">Noscendis penitus causis modo gaudeat, hunc se</l>
                <l xml:id="d002l169" n="169">Conferat, hanc totis sectetur viribus artem.</l>
                <l xml:id="d002l170" n="170">Huic comes haerebit gravis exploratio rerum</l>
                <l xml:id="d002l171" n="171">Intima naturae passim vestigia servans:</l>
                <l xml:id="d002l172" n="172">Tum mora sollicitos cursus remorata sequetur,</l>
                <l xml:id="d002l173" n="173">Et visura olim stabilis patientia finem:</l>
                <l xml:id="d002l174" n="174">Mox labor, ingenuosque movens industria gressus</l>
                <l xml:id="d002l175" n="175">Haud aberit: vitreumque feret vas scilicet unum,</l>
                <l xml:id="d002l176" n="176">Unum opus atque unam secum rem denique ducet.</l>
                <l xml:id="d002l177" n="177">Ille igitur tanto comitatu septus inibit</l>
                <l xml:id="d002l178" n="178">Longum iter, et lento pervadens omnia passu</l>
                <l xml:id="d002l179" n="179">Continue miris oculos mentemque repertis</l>
                <l xml:id="d002l180" n="180">Pascet, et assiduum fallent spectata laborem;</l>
                <l xml:id="d002l181" n="181">Donec in arcana tectos tellure recludet</l>
                <l xml:id="d002l182" n="182">Thesauros ignotum argenti pondus et auri.</l>
                <l xml:id="d002l183" n="183">Eloquar? an vulgo prorsus non credita versu</l>
                <l xml:id="d002l184" n="184">Expediam primus? Nec erat cum talia coepi</l>
                <l xml:id="d002l185" n="185">Iam fari, mens ista mihi; sed compulit ordo</l>
                <l xml:id="d002l186" n="186">Integer, ut dictis etiam maiora revelem.</l>
                <l xml:id="d002l187" n="187">Ille ergo ulterius procedens, ultima rerum</l>
                <l xml:id="d002l188" n="188">Secreta inveniet, queis se natura peractis</l>
                <l xml:id="d002l189" n="189">Oblectat, gemmasque pari confinget ab arte.</l>
                <l xml:id="d002l190" n="190">Ac nisi dicendis superessent multa metallis,</l>
                <l xml:id="d002l191" n="191">Gemmarum forsan causas, sedesque referrem</l>
                <l xml:id="d002l192" n="192">Sepositas, quibus in specubus natura beatis</l>
                <l xml:id="d002l193" n="193">Ludit, et in nulla magis hac mirabilis usquam</l>
                <l xml:id="d002l194" n="194">Parte valet summas variando promere vires.</l>
                <l xml:id="d002l195" n="195">Perspicuae ut tellus lymphae commixta minutim</l>
                <l xml:id="d002l196" n="196">Pura ferat gemmas, ut coeli motus, et ardor,</l>
                <l xml:id="d002l197" n="197">Sidereusque situs certam praescripserit illis</l>
                <l xml:id="d002l198" n="198">Sedem gignendis canerem; nec gemmeus unde</l>
                <l xml:id="d002l199" n="199">Irradiet fulgor, variet color unde, tacerem.</l>
                <l xml:id="d002l200" n="200">Durities etiam unde illis invicta, nec igni</l>
                <l xml:id="d002l201" n="201">Cedens, nec ferro, unde nitens distinctaque miris</l>
                <l xml:id="d002l202" n="202">Interdum maculis facies, ima qualis Acathen</l>
                <l xml:id="d002l203" n="203">Aeacidae ornarat Musis et Apolline felix.</l>
                <l xml:id="d002l204" n="204">Vos natura parens, nulla cui motus ab arte</l>
                <l xml:id="d002l205" n="205">Provenit, o Divae, parva concludere gemma</l>
                <l xml:id="d002l206" n="206">Sponte novem voluit propriis insignibus omnes</l>
                <l xml:id="d002l207" n="207">Ornatas, mediumque simul considere Phoebum</l>
                <l xml:id="d002l208" n="208">Deposito mitem cornu citharaque canentem:</l>
                <l xml:id="d002l209" n="209">His ut testatum signis mortalibus esset,</l>
                <l xml:id="d002l210" n="210">Quo numero et quali semper praestatis honore.</l>
                <l xml:id="d002l211" n="211">Felicem tanto dignatum munere Pyrrhum,</l>
                <l xml:id="d002l212" n="212">Et fortunatos licuit quibus ista videre!</l>
                <l xml:id="d002l213" n="213">Indomiti hinc virtus adamantis multa referri</l>
                <l xml:id="d002l214" n="214">Debuerat, solis ut quondam regibus esset</l>
                <l xml:id="d002l215" n="215">Cognitus, utque uno tantum quaesitus in auro,</l>
                <l xml:id="d002l216" n="216">Utque actus ferro durisque incudibus ictum</l>
                <l xml:id="d002l217" n="217">Respuat, atque etiam ferrum dissultet utrimque,</l>
                <l xml:id="d002l218" n="218">Dissiliantque ipsis incudes ictibus actae.</l>
                <l xml:id="d002l219" n="219">Ut praedura adeo vis haec corrupta recenti</l>
                <l xml:id="d002l220" n="220">Sanguine, calfactoque hirci rumpatur, et ictu</l>
                <l xml:id="d002l221" n="221">Crebro librantis graviter per inania ferri.</l>
                <l xml:id="d002l222" n="222">Ut lapis accessu magnes adamantis oberrans</l>
                <l xml:id="d002l223" n="223">Ferrum declinet, vel inhaerens abdicet idem,</l>
                <l xml:id="d002l224" n="224">Irritaque ut tandem faciat concepta venena,</l>
                <l xml:id="d002l225" n="225">Et pellat de mente metus adamantina virtus.</l>
                <l xml:id="d002l226" n="226">Omnia quae quondam fassa est vidisse vetustas</l>
                <l xml:id="d002l227" n="227">Credula; namque horum forte experientia priscis</l>
                <l xml:id="d002l228" n="228">Certior arrisit, quae non ostendere sese</l>
                <l xml:id="d002l229" n="229">Quivit adhuc nobis; seu non genus illud in auro</l>
                <l xml:id="d002l230" n="230">Congenitum pateat; seu sic, ut pleraque falso</l>
                <l xml:id="d002l231" n="231">Nunc alia, hoc etiam non vero nomine dicant</l>
                <l xml:id="d002l232" n="232">Artifices: ideoque ipsa re prorsus aberrent:</l>
                <l xml:id="d002l233" n="233">Quo neque quae veteres super his scripsere fatentur</l>
                <l xml:id="d002l234" n="234">Esse, sed in dubium revocari tradita posse</l>
                <l xml:id="d002l235" n="235">Ipsa haec contendunt manifestis omnia signis.</l>
                <l xml:id="d002l236" n="236">Nec virides etiam fas hic transire smaragdos</l>
                <l xml:id="d002l237" n="237">Indictos; neque enim color est iucundior ullus,</l>
                <l xml:id="d002l238" n="238">Quam quo se tellus horis genitalibus anni</l>
                <l xml:id="d002l239" n="239">Vestit, et ostentat vultu meliore virentem.</l>
                <l xml:id="d002l240" n="240">At mage nil viret his: nihil est quod compleat aeque</l>
                <l xml:id="d002l241" n="241">Contuitu his oculos, satiet minus, ipsaque multo</l>
                <l xml:id="d002l242" n="242">Obscurata acies intentu protinus ipso</l>
                <l xml:id="d002l243" n="243">Aspectu viridis claret recreata smaragdi.</l>
                <l xml:id="d002l244" n="244">Fulgurat ut picto viola carbunculus igne</l>
                <l xml:id="d002l245" n="245">Mox etiam canerem; variusque ut fulget iaspis:</l>
                <l xml:id="d002l246" n="246">Concolor et fulvo radiat topatios auro:</l>
                <l xml:id="d002l247" n="247">Innumerasque alias specie, vel nomine tantum</l>
                <l xml:id="d002l248" n="248">Diversas coepto memorarem carmine gemmas.</l>
                <l xml:id="d002l249" n="249">Verum haec iam satis est leviter tetigisse vagantem,</l>
                <l xml:id="d002l250" n="250">Atque aliis monstrasse viam, qua tendere pergant,</l>
                <l xml:id="d002l251" n="251">Si quos forte iuvat naturae occulta subisse,</l>
                <l xml:id="d002l252" n="252">Haec eademque palam dulci fecisse Camoena.</l>
                <l xml:id="d002l253" n="253">Nunc age materiam, tantae quam praestitit arti</l>
                <l xml:id="d002l254" n="254">Natura, expediam: ne quis perferre labores</l>
                <l xml:id="d002l255" n="255">Incassum studeat tantos, sed grandia vitet</l>
                <l xml:id="d002l256" n="256">Detrimenta, quibus vesani saepe tenentur</l>
                <l xml:id="d002l257" n="257">Artifices, longe primis dum rebus aberrant,</l>
                <l xml:id="d002l258" n="258">Quas capere, ac solas illos servare decebat.</l>
                <l xml:id="d002l259" n="259">Est lucus summo secreti in vertice montis,</l>
                <l xml:id="d002l260" n="260">Fons ubi decurrit nitidis argenteus undis,</l>
                <l xml:id="d002l261" n="261">Et specus exesum tendens aperitur in antrum.</l>
                <l xml:id="d002l262" n="262">Intus habet praestans divino numine virgo:</l>
                <l xml:id="d002l263" n="263">Ruricolae Glauram prisco quam nomine dicunt.</l>
                <l xml:id="d002l264" n="264">Huc densos inter vepres angustus et asper</l>
                <l xml:id="d002l265" n="265">Acclivisque aegre perducit callis euntem.</l>
                <l xml:id="d002l266" n="266">Vestibulum ante ipsum speluncae levis et aequa</l>
                <l xml:id="d002l267" n="267">Planicies, non ampla tamen, horrentibus umbris</l>
                <l xml:id="d002l268" n="268">Cingitur, ac fluviis ripis, et margine tophi;</l>
                <l xml:id="d002l269" n="269">Obducta viridi musco spissisque corymbis.</l>
                <l xml:id="d002l270" n="270">Ingreditur vero siquis feliciter, omnem</l>
                <l xml:id="d002l271" n="271">Continuo labem humanam, mirabile dictu,</l>
                <l xml:id="d002l272" n="272">Exuit ac pondus subito mortale relinquit:</l>
                <l xml:id="d002l273" n="273">Et purus penitusque levis fit spiritus illi,</l>
                <l xml:id="d002l274" n="274">Quique aditus lustret cunctos, agilisque feratur</l>
                <l xml:id="d002l275" n="275">Per cuneos, quibus in mediis sedet aurea nympha,</l>
                <l xml:id="d002l276" n="276">Aureus et circum thalamus, supraque renidet.</l>
                <l xml:id="d002l277" n="277">Quin auri tabulae pedibus calcantur euntum,</l>
                <l xml:id="d002l278" n="278">Atque ipsa ex auro splendet conflata supellex.</l>
                <l xml:id="d002l279" n="279">Tarvisiis ne qua titubes in montibus antrum</l>
                <l xml:id="d002l280" n="280">Hoc pete, qui rebus tantis primordia quaeris:</l>
                <l xml:id="d002l281" n="281">Quodque illic visum fuerit preciosius, inde</l>
                <l xml:id="d002l282" n="282">Erue, nec sumptu nimio, nec parce labori.</l>
                <l xml:id="d002l283" n="283">Non tamen aut vivum sulphur, tremulumve repones</l>
                <l xml:id="d002l284" n="284">Argentum, vel quae undanti delata vapore</l>
                <l xml:id="d002l285" n="285">Exit ab his primum putrisque infectaque vena:</l>
                <l xml:id="d002l286" n="286">Sed purum atque omni purgatum sorse metallum</l>
                <l xml:id="d002l287" n="287">Accipies, cuius secreta in parte recessit</l>
                <l xml:id="d002l288" n="288">Spiritus, et crassa pressus sub mole latenter</l>
                <l xml:id="d002l289" n="289">Victitat, at solvi vinclis et carcere caeco</l>
                <l xml:id="d002l290" n="290">Emitti expectat tenues effusus in auras.</l>
                <l xml:id="d002l291" n="291">Quaeque erat innato subsidens pondere moles,</l>
                <l xml:id="d002l292" n="292">Iam levis assensu superas contendat in oras,</l>
                <l xml:id="d002l293" n="293">Duraque mollescat naturam imitata per artem</l>
                <l xml:id="d002l294" n="294">Eximiam, retro quae per consueta reverti</l>
                <l xml:id="d002l295" n="295">Imperat, ut longo sese torpore recludat</l>
                <l xml:id="d002l296" n="296">Inclusum semen, vegetantis more, nec intus</l>
                <l xml:id="d002l297" n="297">Ardua constantis metuat iam vincula massae.</l>
                <l xml:id="d002l298" n="298">Quod tibi ne mirum valeat quandoque videri,</l>
                <l xml:id="d002l299" n="299">Pullulat interdum proprii virtute vigoris</l>
                <l xml:id="d002l300" n="300">Auri perpetuum germen, ferturque sub auras,</l>
                <l xml:id="d002l301" n="301">Non secus ac summa fruticis tellure cacumen</l>
                <l xml:id="d002l302" n="302">Exit, et inde sua vi sese extollit, ut Istri</l>
                <l xml:id="d002l303" n="303">Accola felicis saepe illud stirpibus haerens</l>
                <l xml:id="d002l304" n="304">Capreoli in morem nati circumdare truncos,</l>
                <l xml:id="d002l305" n="305">Implicitumque etiam saxis invenit obesis.</l>
                <l xml:id="d002l306" n="306">Utque agiles serpunt ederae, lateque pererrant</l>
                <l xml:id="d002l307" n="307">Amplexae lateres circum, pariesque fatiscit</l>
                <l xml:id="d002l308" n="308">Dirutus, ingressis rimas radicibus, atque</l>
                <l xml:id="d002l309" n="309">Frondibus, ac praetergressis latera obvia ramis:</l>
                <l xml:id="d002l310" n="310">Sic topho inseritur crescentis vividus auri</l>
                <l xml:id="d002l311" n="311">Surculus, atque intus partis explorat inanes,</l>
                <l xml:id="d002l312" n="312">Egrediturque illinc, et se diffundi in auras,</l>
                <l xml:id="d002l313" n="313">Aut varie illius summas complectitur oras,</l>
                <l xml:id="d002l314" n="314">Quasque tenet solide conspersas purus inaurat.</l>
                <l xml:id="d002l315" n="315">Hinc duo praecipue, quae verset cura probati</l>
                <l xml:id="d002l316" n="316">Artificis, statuo: quid primum seligat, et quo</l>
                <l xml:id="d002l317" n="317">Selectum pacto modereretur, et aptum edat,</l>
                <l xml:id="d002l318" n="318">Quo possit modico solvi lentoque calore.</l>
                <l xml:id="d002l319" n="319">Utrumque innumeris prisci involvere tenebris,</l>
                <l xml:id="d002l320" n="320">Barbaraque occultis rebus coniungere verba</l>
                <l xml:id="d002l321" n="321">Haud dubii, centum statuerunt nomina, quorum</l>
                <l xml:id="d002l322" n="322">Quodcunque incertam signaret remque modumque;</l>
                <l xml:id="d002l323" n="323">Multaque quae lepidi quondam finxere poetae,</l>
                <l xml:id="d002l324" n="324">Quaeque sacrorum olim veri vox nuncia Vatum</l>
                <l xml:id="d002l325" n="325">Protulit, his etiam vice sunt interpretis usi,</l>
                <l xml:id="d002l326" n="326">Singulaque exposuere, atque inseruere libellis</l>
                <l xml:id="d002l327" n="327">Ipsa suis patefacta, velut caelantia pridem</l>
                <l xml:id="d002l328" n="328">Artis opus tantae; cum porro vana poetae</l>
                <l xml:id="d002l329" n="329">Figmenta illecebris vacuas captantia mentes</l>
                <l xml:id="d002l330" n="330">Commenti, multo fuerint diversa loquuti.</l>
                <l xml:id="d002l331" n="331">Qui vero incomprehensum et inenarrabile munus</l>
                <l xml:id="d002l332" n="332">Divinae humanas adventum prolis ad oras</l>
                <l xml:id="d002l333" n="333">Praefati, haud quaquam parva haec sensere sub ingens</l>
                <l xml:id="d002l334" n="334">Os illud tam magna sonans mysteria Vates.</l>
                <l xml:id="d002l335" n="335">Haec tamen, haud nullis nostri suadentibus ausi,</l>
                <l xml:id="d002l336" n="336">Vel quod eos ea vana fides tenuisse putandum est:</l>
                <l xml:id="d002l337" n="337">Vel sua quod variis iuvit caelasse figuris.</l>
                <l xml:id="d002l338" n="338">Quin etiam huic uni, quo se mollire metalla</l>
                <l xml:id="d002l339" n="339">Invenere modo, cunctarum nomina rerum</l>
                <l xml:id="d002l340" n="340">Imposuere, quod haec cunctis vis insita rebus</l>
                <l xml:id="d002l341" n="341">Haereat, incipiatque omnes, et compleat una.</l>
                <l xml:id="d002l342" n="342">Cuncta adeo cunctis occultavere, neque illi</l>
                <l xml:id="d002l343" n="343">Nequiquam interdum seriem abrupere loquendo</l>
                <l xml:id="d002l344" n="344">Perpetem, et excursus interposuere vacantis.</l>
                <l xml:id="d002l345" n="345">Ergo alte vestiga animis, et rite repertam</l>
                <l xml:id="d002l346" n="346">Materiam rebus tantis per devia sume.</l>
                <l xml:id="d002l347" n="347">Nam non una tibi regio dabit, aut locus unus:</l>
                <l xml:id="d002l348" n="348">Montibus at multae spaciantur Oreades altis,</l>
                <l xml:id="d002l349" n="349">Antra quibus cura est servare, ingentiaque intus</l>
                <l xml:id="d002l350" n="350">Munera, iam quorum venientes saepe remittunt</l>
                <l xml:id="d002l351" n="351">Participes, manibus puris et pectore si qui</l>
                <l xml:id="d002l352" n="352">Accessere illuc, dites ubi pectine eburno</l>
                <l xml:id="d002l353" n="353">Aurea perpetuo depectunt vellera Nymphae,</l>
                <l xml:id="d002l354" n="354">Quae prima heroum pubes rate sancta petivit;</l>
                <l xml:id="d002l355" n="355">Nec timuit tantos per fluctus quaerere summis</l>
                <l xml:id="d002l356" n="356">Tum ducibus ditem sub Iasone et Hercule Colchon.</l>
                <l xml:id="d002l357" n="357">Alter inauratam noto de vertice pellem,</l>
                <l xml:id="d002l358" n="358">Principium velut ostendit, quod sumere possis:</l>
                <l xml:id="d002l359" n="359">Alter onus quantum subeas, quantumque laborem</l>
                <l xml:id="d002l360" n="360">Impendas crassam circa molem, et rude pondus,</l>
                <l xml:id="d002l361" n="361">Edocuit; neque enim quam debes sumere, magnum</l>
                <l xml:id="d002l362" n="362">Invenisse adeo est, habilem sed reddere massam.</l>
                <l xml:id="d002l363" n="363">Hoc opus, hic labor est, hic exercentur inanes</l>
                <l xml:id="d002l364" n="364">Artificum curae: variis hic denique nugis</l>
                <l xml:id="d002l365" n="365">Sese ipsos, aliosque simul frustrantur inertes.</l>
                <l xml:id="d002l366" n="366">Et nunc urentis latices, Bacchive liquorem,</l>
                <l xml:id="d002l367" n="367">Nunc olidas miscent lymphas, quae menstrua et ipsi</l>
                <l xml:id="d002l368" n="368">Appellant, veluti sint, ut quae dulcia complent</l>
                <l xml:id="d002l369" n="369">Pignora perfectis materna mensibus alvo.</l>
                <l xml:id="d002l370" n="370">Deinde coquunt lento spatiosi temporis igne,</l>
                <l xml:id="d002l371" n="371">Assidue instantes frustra, longique laboris</l>
                <l xml:id="d002l372" n="372">Praemia decepti tarde ventura morantur:</l>
                <l xml:id="d002l373" n="373">Nam varias rebus formas adhibere serendis</l>
                <l xml:id="d002l374" n="374">Non puduit, quae sic naturae monstra repugnant,</l>
                <l xml:id="d002l375" n="375">Hoc opere in toto praesertim, quod nihil aeque</l>
                <l xml:id="d002l376" n="376">Postulat, ac quod sit simplex, farragine nulla</l>
                <l xml:id="d002l377" n="377">Rerum alia expletum, quam quae tellure sub alta</l>
                <l xml:id="d002l378" n="378">Continuo puri suffitu sulphuris, atque</l>
                <l xml:id="d002l379" n="379">Comparis attactu vivi conflantur in aurum.</l>
                <l xml:id="d002l380" n="380">Praeparat ast aliter alius, fortasse nec unus</l>
                <l xml:id="d002l381" n="381">Est modus, una modo res ipsa et pura reduci</l>
                <l xml:id="d002l382" n="382">Iam liquido videatur, et in se sola relinqui.</l>
                <l xml:id="d002l383" n="383">Ars hic, sed propius naturam imitata, laboret:</l>
                <l xml:id="d002l384" n="384">Illic ipsa suum constans natura tenorem,</l>
                <l xml:id="d002l385" n="385">Artificis sed mota manu directaque servet.</l>
                <l xml:id="d002l386" n="386">Namque ubi compactum valida solvetur ab arte,</l>
                <l xml:id="d002l387" n="387">Expositumque extra venienti vi dabit ultro</l>
                <l xml:id="d002l388" n="388">Sese opus, et certa foecundum prole patebit:</l>
                <l xml:id="d002l389" n="389">Quod superest, ipsum secreta in sede locabis,</l>
                <l xml:id="d002l390" n="390">Perpetuoque calore, et longo tempore fotum,</l>
                <l xml:id="d002l391" n="391">Exercebis, et huic sensim sua pabula reddes.</l>
                <l xml:id="d002l392" n="392">Nec grave decreti spatium tibi temporis esto,</l>
                <l xml:id="d002l393" n="393">Quicquid id est: certo nam prodit tempore quicquid</l>
                <l xml:id="d002l394" n="394">Exoritur, donec perfectum circuat orben,</l>
                <l xml:id="d002l395" n="395">Quo se vitalis profert in luminis oras.</l>
                <l xml:id="d002l396" n="396">Ac veluti informis paulatim matris in alvo</l>
                <l xml:id="d002l397" n="397">Foetus inaugescit, parvus dum fingitur infans:</l>
                <l xml:id="d002l398" n="398">Sic locus exceptus destre, cui semina mandes</l>
                <l xml:id="d002l399" n="399">Aurea, continuo producens illa fovebit,</l>
                <l xml:id="d002l400" n="400">Donec in optatos adolescent edita fructus.</l>
                <l xml:id="d002l401" n="401">Tumque ministrabis parvum crescentibus ignem</l>
                <l xml:id="d002l402" n="402">Principio, humentemque, et corrumpentibus aptum:</l>
                <l xml:id="d002l403" n="403">Temperiemque illis, Mariae quae balnea dictant,</l>
                <l xml:id="d002l404" n="404">Inter et humorem statues interque calorem.</l>
                <l xml:id="d002l405" n="405">Quodque fimum falso appellant, et balnea, tantum,</l>
                <l xml:id="d002l406" n="406">Tu mitem ac proprium gignendis usque teporem</l>
                <l xml:id="d002l407" n="407">Sufficies aequus; neque enim qui deficit, aut qui</l>
                <l xml:id="d002l408" n="408">Excedit calor, et medium servare nequit; sed</l>
                <l xml:id="d002l409" n="409">Alternat variatque vices; hic profuit unquam</l>
                <l xml:id="d002l410" n="410">Natis, aut certo nascendis tempore rebus.</l>
                <l xml:id="d002l411" n="411">Materiam quoque nec multam concludere parva</l>
                <l xml:id="d002l412" n="412">Pyxide curandum est: modico namque ipsa calore</l>
                <l xml:id="d002l413" n="413">Haud poterit resoluta suas expromere vires.</l>
                <l xml:id="d002l414" n="414">Id quoque non opus est: nam cum semel ipse beati</l>
                <l xml:id="d002l415" n="415">Pulveris extiteris compos, non amplius optes</l>
                <l xml:id="d002l416" n="416">Aut multum, aut ipsum rursus componere: namque</l>
                <l xml:id="d002l417" n="417">Augebis quoties ulli tibi venerit usu.</l>
                <l xml:id="d002l418" n="418">Illud nec parvi facies, quod clara beatus</l>
                <l xml:id="d002l419" n="419">Signa dabit pulvis tibi, cum manifestus haberi</l>
                <l xml:id="d002l420" n="420">Coeperit, et varios ostendet rite colores.</l>
                <l xml:id="d002l421" n="421">Sed ruber in primis quamvis optabitur, album</l>
                <l xml:id="d002l422" n="422">Non tamen excipies, quin et magni quoque pendas,</l>
                <l xml:id="d002l423" n="423">Atque atrum: namque hic operis tibi monstrat aperte</l>
                <l xml:id="d002l424" n="424">Principium magni, secretaeque ostia pandit</l>
                <l xml:id="d002l425" n="425">Prima viae, ignarum frustra qua vulgus anhelat,</l>
                <l xml:id="d002l426" n="426">Et vaga multivii callis divertit in ora.</l>
                <l xml:id="d002l427" n="427">Ille iter incoeptum quondam, propiusque peractum</l>
                <l xml:id="d002l428" n="428">Iam medium, ostendit, nec iam procul esse ruboris</l>
                <l xml:id="d002l429" n="429">Indicium, gaudet cum vis humana propinquum</l>
                <l xml:id="d002l430" n="430">Affore opus, quo non maius perfecerit ulla</l>
                <l xml:id="d002l431" n="431">Ars ullis adiuta opibus, licet ipsa potenti</l>
                <l xml:id="d002l432" n="432">Nil non ingenio peragat, quae sidera coeli</l>
                <l xml:id="d002l433" n="433">Suspicit, atque obitus signorum inspectat et ortus.</l>
                <l xml:id="d002l434" n="434">Conscenditque polum gradibus subnixa superbis,</l>
                <l xml:id="d002l435" n="435">Ac maris et terrae tractus metitur, et ipsas</l>
                <l xml:id="d002l436" n="436">Innumeras prorsus numero comprehendit arenas.</l>
                <l xml:id="d002l437" n="437">Caelestis etiam concentus voce referri</l>
                <l xml:id="d002l438" n="438">Edocet humana, fidibusque imitata canoris</l>
                <l xml:id="d002l439" n="439">Aetherei septem tentat discrimina cantus.</l>
                <l xml:id="d002l440" n="440">Arte etiam inventae Leges et civica Iura,</l>
                <l xml:id="d002l441" n="441">Arte urbes constant clarae, sanctique senatus,</l>
                <l xml:id="d002l442" n="442">Arte regunt reges populos, exercitus arte</l>
                <l xml:id="d002l443" n="443">Ducitur, atque etiam praestans dux imperat arte.</l>
                <l xml:id="d002l444" n="444">Ars et corporibus fessis divina ministrat</l>
                <l xml:id="d002l445" n="445">Adiumenta, quibus reparant languentia vires.</l>
                <l xml:id="d002l446" n="446">Fertilis et terrae cultus non abnuit artem,</l>
                <l xml:id="d002l447" n="447">Cum dura ac sterilis tellus mansuescit arando,</l>
                <l xml:id="d002l448" n="448">Et secreta prius crescunt vineta sub ulmis.</l>
                <l xml:id="d002l449" n="449">Haec igitur, quae nos inter versantur ubique,</l>
                <l xml:id="d002l450" n="450">Tractat, et illa etiam contemplans audet adire,</l>
                <l xml:id="d002l451" n="451">Quae procul a nobis tanto sunt edita tractu.</l>
                <l xml:id="d002l452" n="452">Quin bene si reputes, arti pene omnia certae</l>
                <l xml:id="d002l453" n="453">Attribuit genus humanum; nec decere quicquam,</l>
                <l xml:id="d002l454" n="454">Aut facere illius recta sine lege requirit.</l>
                <l xml:id="d002l455" n="455">Salve hominum praesens simul et gratissima cura</l>
                <l xml:id="d002l456" n="456">Ars gravium, seu te sancta de Pallade natam,</l>
                <l xml:id="d002l457" n="457">Seu famulam potius dicam sub Pallade primam:</l>
                <l xml:id="d002l458" n="458">Namque ferunt illam proprium servasse pudorem</l>
                <l xml:id="d002l459" n="459">Semper, eam quanvis adamarit Lemnius heros,</l>
                <l xml:id="d002l460" n="460">Ex quo disiecit patris caput ipse securi,</l>
                <l xml:id="d002l461" n="461">Prodiit unde ferox patrio dea praedita sensu.</l>
                <l xml:id="d002l462" n="462">Salve magna parens iterum, foecunda virorum</l>
                <l xml:id="d002l463" n="463">Atque operum, tibi tot sacris e vatibus unus,</l>
                <l xml:id="d002l464" n="464">Quos aequo ad tantos gressu procedere rivos</l>
                <l xml:id="d002l465" n="465">Par erat, Aoniis ausim conspergere lymphis</l>
                <l xml:id="d002l466" n="466">Tantarum causas rerum caligine tetra</l>
                <l xml:id="d002l467" n="467">Obductas, atrasque illis detergere sordes</l>
                <l xml:id="d002l468" n="468">Et liquida ablutas aspergine ferre nitentis</l>
                <l xml:id="d002l469" n="469">Ante oculos. Ergo cum tu deprehenderis arte</l>
                <l xml:id="d002l470" n="470">Eximia seriem tantam, et manifesta colorum</l>
                <l xml:id="d002l471" n="471">Signa, procul longi speres promissa laboris</l>
                <l xml:id="d002l472" n="472">Praemia; namque tibi divino munere pulvis</l>
                <l xml:id="d002l473" n="473">Praesto erit auripotens, parva qui quodque metallum</l>
                <l xml:id="d002l474" n="474">Parte sui purum subito convertet in aurum.</l>
                <l xml:id="d002l475" n="475">Ac veluti modicus, si forte coagula desint,</l>
                <l xml:id="d002l476" n="476">Caseus extemplo lympha resolutus et igni</l>
                <l xml:id="d002l477" n="477">Adstringit plena liquidi mulctraria lactis,</l>
                <l xml:id="d002l478" n="478">Cogit et alterius lac in se vertere formam:</l>
                <l xml:id="d002l479" n="479">Sic argenta sacer pulvis liquentia sistet,</l>
                <l xml:id="d002l480" n="480">Sidereaque auri specie donabit, ut omni</l>
                <l xml:id="d002l481" n="481">Praestent, et nullo prorsus superentur ab auro.</l>
                <l xml:id="d002l482" n="482">Ipse etiam augetur pulvis, ne forte labores,</l>
                <l xml:id="d002l483" n="483">Neve iteres opus expletum semel: addere summam</l>
                <l xml:id="d002l484" n="484">Vim licet, ut minimus tum pulvis denique vivi</l>
                <l xml:id="d002l485" n="485">Immensam argenti valeat convertere molem.</l>
                <l xml:id="d002l486" n="486">Seu levis et nulla demum non parte solutus</l>
                <l xml:id="d002l487" n="487">Spiritus ingreditur longa in penetralia densi</l>
                <l xml:id="d002l488" n="488">Corporis, et toto penitus se viscere miscet:</l>
                <l xml:id="d002l489" n="489">Seu potius longo concoctus tempore pulvis,</l>
                <l xml:id="d002l490" n="490">Compressusque diu, multumque et saepe reductus</l>
                <l xml:id="d002l491" n="491">In sese, proprium cogit densetque vigorem.</l>
                <l xml:id="d002l492" n="492">Utque croci exiguus pura flos sparsus in unda</l>
                <l xml:id="d002l493" n="493">Immodicum grato diffundit odore colorem:</l>
                <l xml:id="d002l494" n="494">Plurima sic agitans contracto in pulvere virtus</l>
                <l xml:id="d002l495" n="495">Obvia percurrit liquidi loca cuncta metalli.</l>
                <l xml:id="d002l496" n="496">Seu nulla hic ratio est hominum deprehensa sagaci</l>
                <l xml:id="d002l497" n="497">Ingenio, quare vis parvo in semine tanta est.</l>
                <l xml:id="d002l498" n="498">Herculei neque enim lapidis si forte requiras</l>
                <l xml:id="d002l499" n="499">Invenies causam, qua ferrea vincula nectat,</l>
                <l xml:id="d002l500" n="500">Et trahat abiuncti pondus per inania ferri:</l>
                <l xml:id="d002l501" n="501">Nec minus unde regat nautas, et vergat ad Arcton</l>
                <l xml:id="d002l502" n="502">Spectantes parva clausum sub pyxide sidus.</l>
                <l xml:id="d002l503" n="503">Multa tegit sacro involucro natura, neque ullis</l>
                <l xml:id="d002l504" n="504">Fas est scire quidem mortalibus omnia: multa</l>
                <l xml:id="d002l505" n="505">Admirare modum, necnon venerare, neque illa</l>
                <l xml:id="d002l506" n="506">Inquires, quae sunt arcanis proxima. Namque</l>
                <l xml:id="d002l507" n="507">In manibus quae sunt haec nos vix scire putandum:</l>
                <l xml:id="d002l508" n="508">Est procul a nobis adeo praesentia veri!</l>
                <l xml:id="d002l509" n="509">Ne tamen haud speres artem perdiscere posse</l>
                <l xml:id="d002l510" n="510">Difficilem, atque aliis graviorem; percipe iam nunc</l>
                <l xml:id="d002l511" n="511">Quae dicam, et posthac alta tibi mente reserva.</l>
                <l xml:id="d002l512" n="512">Quae sciri poterunt, ea primum sola putabis</l>
                <l xml:id="d002l513" n="513">Cognoscenda tibi: dehinc ordine coetera disces.</l>
                <l xml:id="d002l514" n="514">In primis etenim rerum cognoscere causas</l>
                <l xml:id="d002l515" n="515">Ne dubita: nam saepe ferunt quaerentibus illae</l>
                <l xml:id="d002l516" n="516">Sese ultro faciles, si quem via recta reducat</l>
                <l xml:id="d002l517" n="517">Continuis ad se gradibus, nec sistere detur</l>
                <l xml:id="d002l518" n="518">Ante illi, quam se thalamo concludere possit</l>
                <l xml:id="d002l519" n="519">Quo se maiestas veri veneranda receptat.</l>
                <l xml:id="d002l520" n="520">Illic quae fuerint fingendis prima metallis</l>
                <l xml:id="d002l521" n="521">Semina visuntur, quaeve his coctura serendis</l>
                <l xml:id="d002l522" n="522">Diversas adeo coniunxerit ultima formas.</l>
                <l xml:id="d002l523" n="523">Nec minus apparet ratio qua posse metalla</l>
                <l xml:id="d002l524" n="524">Ipsa vices praebere suas, alienaque ferre</l>
                <l xml:id="d002l525" n="525">Imperia; aspicitur necnon et gignere, si qua</l>
                <l xml:id="d002l526" n="526">Ars iuvet, atque manum naturae porrigat almae.</l>
                <l xml:id="d002l527" n="527">Quin etiam ut sensim madeant, et mollia perstent,</l>
                <l xml:id="d002l528" n="528">Magnum opus, et quo non credas operosius ullum</l>
                <l xml:id="d002l529" n="529">Esse aliud, nec quo magis ars se maxima iactet.</l>
                <l xml:id="d002l530" n="530">Praeterea haud aberit longe, quin coetera de te</l>
                <l xml:id="d002l531" n="531">Percipias ipso: nam vinclo iuncta tenentur</l>
                <l xml:id="d002l532" n="532">Cuncta uno. Hincque modus lenti deprehenditur ignis:</l>
                <l xml:id="d002l533" n="533">Et locus, atque decens lapidis mensura futuri,</l>
                <l xml:id="d002l534" n="534">Et color optato varie sub pulvere fusus,</l>
                <l xml:id="d002l535" n="535">Quoque modo augendus, deerit forsitan ante</l>
                <l xml:id="d002l536" n="536">Conditus, et multo durarit tempore pulvis.</l>
                <l xml:id="d002l537" n="537">Omnia quae laeto passim tibi certa patebunt,</l>
                <l xml:id="d002l538" n="538">Si rerum seriem longo servaveris usu.</l>
                <l xml:id="d002l539" n="539">Et quandoque probus non dedignabere forsan</l>
                <l xml:id="d002l540" n="540">His equidem dignas meritis persolvere grates,</l>
                <l xml:id="d002l541" n="541">Qui procul ignari linquens ludibria vulgi</l>
                <l xml:id="d002l542" n="542">Nunc iter ingrederis (nobis ducentibus) arctum</l>
                <l xml:id="d002l543" n="543">Usqueadeo, ut paucos capiat, paucosque remittat</l>
                <l xml:id="d002l544" n="544">Incolumes; crebris laceros quin vepribus omnes</l>
                <l xml:id="d002l545" n="545">Id referat, nisi quos alta sub rupe relinquit</l>
                <l xml:id="d002l546" n="546">Errantes caecis in flexibus, unde nec ipsi</l>
                <l xml:id="d002l547" n="547">Se unquam, mortalisve manus miserata referret.</l>
                <l xml:id="d002l548" n="548">Sed tu ne dubites sinuosa errare per antra:</l>
                <l xml:id="d002l549" n="549">Caeca reges filo vestigia, quod tibi nuper</l>
                <l xml:id="d002l550" n="550">Ostendi, ut tutus ferres, tutusque referres</l>
                <l xml:id="d002l551" n="551">Ipse pedes: quod si finem assequerere beatus</l>
                <l xml:id="d002l552" n="552">Optatum, divis ageretur gratia primum,</l>
                <l xml:id="d002l553" n="553">Deinde mihi, merito, tibi qui, praesentibus illis,</l>
                <l xml:id="d002l554" n="554">Consului: verum si non contingere metam</l>
                <l xml:id="d002l555" n="555">Forte darent superi, coeptum sed sistere cursum</l>
                <l xml:id="d002l556" n="556">Esset opus (casu quo saepe humana laborat</l>
                <l xml:id="d002l557" n="557">Conditio), at saltem falsi mendacia vulgi</l>
                <l xml:id="d002l558" n="558">Exagitans, alios errantes cernere possis.</l>
                <l xml:id="d002l559" n="559">Illud saepe etiam in primis, iterumque monebo,</l>
                <l xml:id="d002l560" n="560">Ne, si rara tibi contingat gratia coelo</l>
                <l xml:id="d002l561" n="561">(Namque aliunde nemo sibi speraverit), ulli</l>
                <l xml:id="d002l562" n="562">Hanc vix insinues caro fidove sodali,</l>
                <l xml:id="d002l563" n="563">Nedum aliis reseres, ea nec te noscere iactes,</l>
                <l xml:id="d002l564" n="564">Quae scieris, verum secreto in pectore servans</l>
                <l xml:id="d002l565" n="565">Tecum habita, et tecum tantum ipsa arcana revolve:</l>
                <l xml:id="d002l566" n="566">Nam suspecta probis ars ipsa invisaque multis</l>
                <l xml:id="d002l567" n="567">Invisos etiam cultores efficit artis:</l>
                <l xml:id="d002l568" n="568">Mendaces adeo multi quacunque vagantur:</l>
                <l xml:id="d002l569" n="569">Multaque polliciti vane, quae multa nec ipsi</l>
                <l xml:id="d002l570" n="570">Rescivere, neque est illis ea noscere promptum,</l>
                <l xml:id="d002l571" n="571">Qui recta, quae nos ducit via, prorsus aberrant.</l>
                <l xml:id="d002l572" n="572">Multos quinetiam insignes, et caetera doctos</l>
                <l xml:id="d002l573" n="573">Vidi cuncta equidem tractare, et pendere magni,</l>
                <l xml:id="d002l574" n="574">Quaecunque ignarum probat ac ignobile vulgus.</l>
                <l xml:id="d002l575" n="575">Quid? Qui derident omnis, quae maxima turba est,</l>
                <l xml:id="d002l576" n="576">Artifices, tamquam nihil hos intersit et illos,</l>
                <l xml:id="d002l577" n="577">Atque uno pariter pendunt examine cunctos.</l>
                <l xml:id="d002l578" n="578">Sunt qui saepe petant, quae nam sit causa quod usquam,</l>
                <l xml:id="d002l579" n="579">Aut unquam tantos inter, qui talia curant,</l>
                <l xml:id="d002l580" n="580">Apparet nemo, qui re miracula tanta</l>
                <l xml:id="d002l581" n="581">Comprobet: idcirco nullam, quam dicimus, artem</l>
                <l xml:id="d002l582" n="582">Esse, sed ingentis nugas, et inania mentis</l>
                <l xml:id="d002l583" n="583">Insanae commenta sibi manifesta videri.</l>
                <l xml:id="d002l584" n="584">Sed quis tam fragili munitus robore pectus</l>
                <l xml:id="d002l585" n="585">Non queat haec ulli numquam reseranda tacere?</l>
                <l xml:id="d002l586" n="586">Nam quem non prohibet rerum prudentia fari,</l>
                <l xml:id="d002l587" n="587">Quae sibi continuo, fuerint cum dicta, nocebunt?</l>
                <l xml:id="d002l588" n="588">Tutus ab insidiis qua se virtute tueri</l>
                <l xml:id="d002l589" n="589">Posset, qui prae se ferret, se condere parvo</l>
                <l xml:id="d002l590" n="590">Divitias loculo ingentes, quibus undique regum</l>
                <l xml:id="d002l591" n="591">Et regna assurgunt, et opes, opulentaque cedunt</l>
                <l xml:id="d002l592" n="592">Omnia, tanquam illis sint unis quaeque minora?</l>
                <l xml:id="d002l593" n="593">Thesauros igitur tantos componere siquis</l>
                <l xml:id="d002l594" n="594">Iam potuit, mire sub amica silentia servat:</l>
                <l xml:id="d002l595" n="595">Quod quoque tu facies, neque te desistere coeptis</l>
                <l xml:id="d002l596" n="596">Id moneat, nullos opibus quod talibus auctos</l>
                <l xml:id="d002l597" n="597">Videris, aut vulgo sese ostentare beatos.</l>
                <l xml:id="d002l598" n="598">Nec quoque te gravia haec, atque importuna retardent</l>
                <l xml:id="d002l599" n="599">Tempora, quae nunquam miseri speravimus ante;</l>
                <l xml:id="d002l600" n="600">Hostis ut heu mites invaderet has quoque terras</l>
                <l xml:id="d002l601" n="601">Barbarus, et longo servatam tempore pacem</l>
                <l xml:id="d002l602" n="602">Perderet usqueadeo, nedum turbaret iniquus.</l>
                <l xml:id="d002l603" n="603">Nunc licet invasa urbes, direptaque passim</l>
                <l xml:id="d002l604" n="604">Oppida; nunc turpis praedas, raptusque nefandos</l>
                <l xml:id="d002l605" n="605">Audire, et miseris iniecta incendia villis,</l>
                <l xml:id="d002l606" n="606">Narvisiam unde suam tristis flet Musa Bononi.</l>
                <l xml:id="d002l607" n="607">Turpatos etiam cultus, violataque foedo</l>
                <l xml:id="d002l608" n="608">Milite templa deum, scelerateque insuper usta,</l>
                <l xml:id="d002l609" n="609">Et confusa simul divina humanaque: tantum</l>
                <l xml:id="d002l610" n="610">Bella nefas, scelerumque parens discordia nectit.</l>
                <l xml:id="d002l611" n="611">Pectora quinetiam diro commota pavore,</l>
                <l xml:id="d002l612" n="612">Et concussa hominum paucis sic ante diebus</l>
                <l xml:id="d002l613" n="613">Cernere erat, veluti dirarum agitata flagellis:</l>
                <l xml:id="d002l614" n="614">Ut sibi quisque novas trepidaret quaerere sedes,</l>
                <l xml:id="d002l615" n="615">Collectisque opibus propriis oneratus abiret,</l>
                <l xml:id="d002l616" n="616">Atque solum linquens patrium se ferret ad urbem</l>
                <l xml:id="d002l617" n="617">Regina, magna quae cingitur Amphitrite,</l>
                <l xml:id="d002l618" n="618">Tamquam illo sub tuta forent tunc omnia coelo,</l>
                <l xml:id="d002l619" n="619">Quo sese quondam fugiens electa recepit</l>
                <l xml:id="d002l620" n="620">Gens Italum, ut parvis scopulis servaret et unda</l>
                <l xml:id="d002l621" n="621">Se modica, immensus totam cum exureret ignis</l>
                <l xml:id="d002l622" n="622">Italiam, accensus scaeva pene undique ab omni</l>
                <l xml:id="d002l623" n="623">Barbarie, et multos duraret fotus in annos.</l>
                <l xml:id="d002l624" n="624">Quare age quo magis haec fortunae subdita cernis,</l>
                <l xml:id="d002l625" n="625">Quae bona mendaci mortales nomine iactant,</l>
                <l xml:id="d002l626" n="626">Illius adversum violentos fulminis ictus</l>
                <l xml:id="d002l627" n="627">Praesidio hoc stabili temet munire labora:</l>
                <l xml:id="d002l628" n="628">Ut si forte metus pavidos invaderet unquam</l>
                <l xml:id="d002l629" n="629">Nos iterum horrendus (quem rex hominumque deumque</l>
                <l xml:id="d002l630" n="630">Iniustos potius convertat iustus in hostes),</l>
                <l xml:id="d002l631" n="631">Ipse tibi atque tuis et amicis commodus adsis.</l>
                <l xml:id="d002l632" n="632">Namque ubi divinum secrete munus habebis,</l>
                <l xml:id="d002l633" n="633">Divitibus cunctis opulentior ipse sub ala,</l>
                <l xml:id="d002l634" n="634">Aptius, aut loculo quovis, nulloque labore,</l>
                <l xml:id="d002l635" n="635">Quo te cunque pedes, quocunque in tempore tecum</l>
                <l xml:id="d002l636" n="636">Omnia securae gestabis commoda vitae.</l>
                <l xml:id="d002l637" n="637">At si pax iterum nos exoptata reviset,</l>
                <l xml:id="d002l638" n="638">Quam prope iam (si quid veri mens augurat) esse</l>
                <l xml:id="d002l639" n="639">Credimus, et nobis missum divinitus iri,</l>
                <l xml:id="d002l640" n="640">Quo potiore queas tranquillae munera pacis</l>
                <l xml:id="d002l641" n="641">Exercere modo, quam quo, seu seria tractes,</l>
                <l xml:id="d002l642" n="642">Seu tibi sint cordi lusus, et honesta voluptas,</l>
                <l xml:id="d002l643" n="643">Utraque tum frugi possim tum iustus obire?</l>
                <l xml:id="d002l644" n="644">Nam neque avarities, neque honorum insana cupido,</l>
                <l xml:id="d002l645" n="645">Nec qui perturbant reliqui mortalia corda</l>
                <l xml:id="d002l646" n="646">Affectus, varieque movent, et inaniter angunt,</l>
                <l xml:id="d002l647" n="647">Illecebris poterunt ullis te vincere, tanto</l>
                <l xml:id="d002l648" n="648">Praesidio, ac placidae mentis munimine tutum.</l>
                <l xml:id="d002l649" n="649">Sed neque bellorum diri motus, neque pacis</l>
                <l xml:id="d002l650" n="650">Alma quies tantum moneant te quaerere causas</l>
                <l xml:id="d002l651" n="651">Rerum adeo obscuras, nec opes, nec commoda, quae te</l>
                <l xml:id="d002l652" n="652">Perpetuo quocunque voles tam multa sequentur.</l>
                <l xml:id="d002l653" n="653">Verum id praecipue moveat, quod munere dignus</l>
                <l xml:id="d002l654" n="654">Hoc ipse evadas tanto, quo maxima possis</l>
                <l xml:id="d002l655" n="655">Intimaque ingentum penitus primordia rerum</l>
                <l xml:id="d002l656" n="656">Noscere, quas facile haud unquam natura crearit,</l>
                <l xml:id="d002l657" n="657">Ni quis eam exterius iam nota adiuverit arte.</l>
                <l xml:id="d002l658" n="658">Quae qui scire queat, felix queat haud minus idem</l>
                <l xml:id="d002l659" n="659">Esse, nec optandum quicquam fortasse relinquat</l>
                <l xml:id="d002l660" n="660">Praeterea, quod non inventis talibus ipse</l>
                <l xml:id="d002l661" n="661">Posthabeat, laetusque velut fecisse minoris.</l>
                <l xml:id="d002l662" n="662">Mens etenim arcanis solum contenta reclusis</l>
                <l xml:id="d002l663" n="663">Gaudet pars nostri melior, nec plura requirit</l>
                <l xml:id="d002l664" n="664">Cum sese in veri secessus intulit altos.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Federico Boschetti</bibl>
                </head>
                <l xml:id="d003l1" n="1">Protinus optatos opulenti pulveris ortus</l>
                <l xml:id="d003l2" n="2">Exequar: hanc etiam solertes sumite partem</l>
                <l xml:id="d003l3" n="3">Artifices, animoque diu versate volenti.</l>
                <l xml:id="d003l4" n="4">Maxima iam vobis gravium miracula rerum,</l>
                <l xml:id="d003l5" n="5">Ingentisque ausus, artisque ex ordine summae</l>
                <l xml:id="d003l6" n="6">Ignes, et spatia, et numeros, et pondera dicam.</l>
                <l xml:id="d003l7" n="7">In magnis labor est, necnon par gloria, siquem</l>
                <l xml:id="d003l8" n="8">Respiciunt placido praesentes lumine divi,</l>
                <l xml:id="d003l9" n="9">Insequiturque ardens velut inde accensa voluntas.</l>
                <l xml:id="d003l10" n="10">Ne vos difficilis rerum experientia turbet,</l>
                <l xml:id="d003l11" n="11">Neu me dicendi novitas ingrata retardet.</l>
                <l xml:id="d003l12" n="12">Tu quoque, siquid adhuc tibi, quae praelusimus, almum</l>
                <l xml:id="d003l13" n="13">Tentarunt pectus, votis persaepe vocata</l>
                <l xml:id="d003l14" n="14">Nympha mihi, dudum sacri custodia fontis</l>
                <l xml:id="d003l15" n="15">Extremam tantorum operum ne desere curam</l>
                <l xml:id="d003l16" n="16">Hanc nostram, oramus: nec, si quae maximus olim</l>
                <l xml:id="d003l17" n="17">Ille tuus cecinit vates ornantia supra</l>
                <l xml:id="d003l18" n="18">Tellurem complexa foves, contemnere prorsus</l>
                <l xml:id="d003l19" n="19">Inducas animum, quae nos imitamur, et ipsis</l>
                <l xml:id="d003l20" n="20">Illius impressis quae nunc vestigia signis</l>
                <l xml:id="d003l21" n="21">Ponimus internae scrutati viscera terrae;</l>
                <l xml:id="d003l22" n="22">Ne velut ex alto penitus despecta refutes.</l>
                <l xml:id="d003l23" n="23">Quin videas siqua pariles ea figere sorte</l>
                <l xml:id="d003l24" n="24">Conamur parvo vadentes grandia passu:</l>
                <l xml:id="d003l25" n="25">Sic eat aeternum puris tibi leniter undis</l>
                <l xml:id="d003l26" n="26">Mincius, et tenera praetexat arundine ripas.</l>
                <l xml:id="d003l27" n="27">Principio spontis propriae, semotus ab omni</l>
                <l xml:id="d003l28" n="28">Sit cura, et vitam tranquilla per otia ducat</l>
                <l xml:id="d003l29" n="29">Secretus, latitansque etiam, cui talia curae.</l>
                <l xml:id="d003l30" n="30">Illi sit non ampla quidem, sed commoda multis</l>
                <l xml:id="d003l31" n="31">Tractandis domus, et vulgo quae abiuncta recedat.</l>
                <l xml:id="d003l32" n="32">Quaque locis habeat secreta cubicula certis,</l>
                <l xml:id="d003l33" n="33">Quo nullis aditus pateat, ni forsitan ipse</l>
                <l xml:id="d003l34" n="34">Iusserit huc famulos non nil inferre minister,</l>
                <l xml:id="d003l35" n="35">Qui neque quid gestent norint, nec cuius in usum.</l>
                <l xml:id="d003l36" n="36">Hic brevis aestiva spatiantem porticus aura,</l>
                <l xml:id="d003l37" n="37">Et modica exceptum brumali tempore servent</l>
                <l xml:id="d003l38" n="38">Atria, contineantque domi; nec parvulus absit</l>
                <l xml:id="d003l39" n="39">Hortus, ubi vacuum toto se exerceat anno,</l>
                <l xml:id="d003l40" n="40">Et velut huic tantum studiose deditus instet.</l>
                <l xml:id="d003l41" n="41">Nunc eadem excultae telluri condita mandet,</l>
                <l xml:id="d003l42" n="42">Semina nunc olerum properanti seligat ungue,</l>
                <l xml:id="d003l43" n="43">Mox animum, atque oculos pascat florentibus herbis.</l>
                <l xml:id="d003l44" n="44">Huc etiam interdum dulcis admittat amicos;</l>
                <l xml:id="d003l45" n="45">Dissimuletque, domi quid agat, gratoque sodales</l>
                <l xml:id="d003l46" n="46">Detineat lusu captos, suavique lepore.</l>
                <l xml:id="d003l47" n="47">Interea non ille tamen cessare calorem</l>
                <l xml:id="d003l48" n="48">Occultum sinat, aurigerum si forte locarit</l>
                <l xml:id="d003l49" n="49">Semen, ubi proprios aevi iam compleat orbes,</l>
                <l xml:id="d003l50" n="50">Aut si id continuoque igni, multoque labore</l>
                <l xml:id="d003l51" n="51">Abstrusum in venis auri perquirere tentet;</l>
                <l xml:id="d003l52" n="52">Atque ideo haud ab re fuerit, quaesisse fidelem</l>
                <l xml:id="d003l53" n="53">Muneris egregii socium, longique laboris,</l>
                <l xml:id="d003l54" n="54">Interiore domus se qui tum parte recondat,</l>
                <l xml:id="d003l55" n="55">Inque vicem partitus onus curanda ministret.</l>
                <l xml:id="d003l56" n="56">Est etiam non illa quidem postrema beati</l>
                <l xml:id="d003l57" n="57">Artificis ratio, qua se commendet, et ipsum</l>
                <l xml:id="d003l58" n="58">Diis opus aeternis; neque enim sine numine divum</l>
                <l xml:id="d003l59" n="59">Haec veniunt, neque ad haec ulli adspirare licebit,</l>
                <l xml:id="d003l60" n="60">Qui non rite deos studuit sibi adesse precando.</l>
                <l xml:id="d003l61" n="61">Ipse ego, qui tantum haec tenui nunc carmine tento</l>
                <l xml:id="d003l62" n="62">Pandere, ter Musis feci pia vota, precesque</l>
                <l xml:id="d003l63" n="63">Intendi manibus supplex, et pectore puro;</l>
                <l xml:id="d003l64" n="64">Unde mihi insolitum caelo adspirare favorem,</l>
                <l xml:id="d003l65" n="65">Paulatimque novas in carmina surgere vires</l>
                <l xml:id="d003l66" n="66">Sentio, perque altos collis, atque avia ferri</l>
                <l xml:id="d003l67" n="67">Per nemora incertus videor: ducor sed aventi</l>
                <l xml:id="d003l68" n="68">Mente tamen, quo fata ferunt, ut primus amoeno</l>
                <l xml:id="d003l69" n="69">Ex Helicone sacra referam mihi fronde coronam:</l>
                <l xml:id="d003l70" n="70">Primus et Aoniis intexam floribus aram,</l>
                <l xml:id="d003l71" n="71">Quae mihi cum fuerit teneris erecta sub annis</l>
                <l xml:id="d003l72" n="72">Et Phoebo, Phoebique choro, Genioque potenti,</l>
                <l xml:id="d003l73" n="73">Stat maris Adriaci secreto in lictore ducta</l>
                <l xml:id="d003l74" n="74">Ad culmen, placidis qua fertur Ariminus undis,</l>
                <l xml:id="d003l75" n="75">Aut rapitur torrens vastum violentus in aequor,</l>
                <l xml:id="d003l76" n="76">Inclita dum subter pontis monumenta vetusti</l>
                <l xml:id="d003l77" n="77">Praeterit, et dulcis undas permiscet amaris.</l>
                <l xml:id="d003l78" n="78">Propterea incoeptas artis, operumque labores</l>
                <l xml:id="d003l79" n="79">Prosequar indictos prius, et fumantia circum</l>
                <l xml:id="d003l80" n="80">Tecta ferar divum, tenues qui follibus auras</l>
                <l xml:id="d003l81" n="81">Captant, et liquido distendunt aere caminos:</l>
                <l xml:id="d003l82" n="82">Et iam Cyclopum fremitus audire videmur</l>
                <l xml:id="d003l83" n="83">Cominus ingentes, caelumque incudibus actum</l>
                <l xml:id="d003l84" n="84">Murmurat, et longo Chalybum stridore liquentum</l>
                <l xml:id="d003l85" n="85">Insolitisque mihi resonat mugitibus Aetna.</l>
                <l xml:id="d003l86" n="86">Seu quis sementem faciendi quaeritat auri,</l>
                <l xml:id="d003l87" n="87">Seu prius argenti recte primordia poscit,</l>
                <l xml:id="d003l88" n="88">Nosse gradus primum varios ne spreverit ignis.</l>
                <l xml:id="d003l89" n="89">Sunt plures etenim, per quos procedat, oportet.</l>
                <l xml:id="d003l90" n="90">Sed duo praecipue: naturae est aemulus alter</l>
                <l xml:id="d003l91" n="91">Tranquillae; ast alter violentae convenit arti.</l>
                <l xml:id="d003l92" n="92">Nititur hic operum immensa vi trudere semen</l>
                <l xml:id="d003l93" n="93">E solido innexum miris compagibus auro.</l>
                <l xml:id="d003l94" n="94">Cum prius, ut tibi mox reserabo, solveris aurum,</l>
                <l xml:id="d003l95" n="95">Reddiderisque humens, necnon et putre, subactumque,</l>
                <l xml:id="d003l96" n="96">Ut facile id valido demum patiatur ab igne,</l>
                <l xml:id="d003l97" n="97">Exhaletque tumens, atque in sublime feratur,</l>
                <l xml:id="d003l98" n="98">Exemptum fovet ille, nec excedentis adurit</l>
                <l xml:id="d003l99" n="99">Tum virtute caloris opus, frigere nec ante</l>
                <l xml:id="d003l100" n="100">Permittit, quam se mire componat, et ante,</l>
                <l xml:id="d003l101" n="101">Quam sese propria perfectum sponte reponat.</l>
                <l xml:id="d003l102" n="102">Hic mihi composita dedatur mente minister.</l>
                <l xml:id="d003l103" n="103">Magna etenim referam primum, tum plurima fando</l>
                <l xml:id="d003l104" n="104">Commodus expediam, quae prisca et barbara turba</l>
                <l xml:id="d003l105" n="105">Subticuit, quaeque ipsam eriam caelasse volentem</l>
                <l xml:id="d003l106" n="106">Crediderim, aut verbis nescisse potentius uti.</l>
                <l xml:id="d003l107" n="107">Haec ideo lingua nunc illustrare Latinorum</l>
                <l xml:id="d003l108" n="108">Ausus, quinetiam numeros his addere conor:</l>
                <l xml:id="d003l109" n="109">Grata magis doctas veniant ut missa per aures.</l>
                <l xml:id="d003l110" n="110">In primis auri lamnas, ramentave puri</l>
                <l xml:id="d003l111" n="111">Accipiens, crebris contundes ictibus, atque</l>
                <l xml:id="d003l112" n="112">Pulveris in morem triti, aut fluvialis arenae,</l>
                <l xml:id="d003l113" n="113">Diminues, longumque teres, quo denique putri</l>
                <l xml:id="d003l114" n="114">Humore ex sese interius resoluta liquescant.</l>
                <l xml:id="d003l115" n="115">Proderit huc etiam largos infundere rores</l>
                <l xml:id="d003l116" n="116">Seminis interdum proprii, ne forte alienum,</l>
                <l xml:id="d003l117" n="117">Ut docui supra, quicquam miscere labores.</l>
                <l xml:id="d003l118" n="118">Ni quod multa queat connectere, forsitan addas,</l>
                <l xml:id="d003l119" n="119">Quodve etiam sparsum rebus communiter insit:</l>
                <l xml:id="d003l120" n="120">Nam simili gaudere suo simile omne putato,</l>
                <l xml:id="d003l121" n="121">Atque etiam exterius simili quodcunque iuvari,</l>
                <l xml:id="d003l122" n="122">Praesertim cum naturam natura requirat,</l>
                <l xml:id="d003l123" n="123">Atque amplexa parem contraria cuncta recuset.</l>
                <l xml:id="d003l124" n="124">Sic quoque non digitis, aut plectro pulsa, movetur</l>
                <l xml:id="d003l125" n="125">Forte fidis, tanquam fidibus tunc assonet ictis</l>
                <l xml:id="d003l126" n="126">Ipsa, quibus fuerit concordi consona voce:</l>
                <l xml:id="d003l127" n="127">In cunctis adeo rerum concordia pollet.</l>
                <l xml:id="d003l128" n="128">Quare id ne pigeat, quodcumque est, quaerere compar;</l>
                <l xml:id="d003l129" n="129">Aut ubicunque latet, seu montibus abditur imis,</l>
                <l xml:id="d003l130" n="130">Vel maris eruitur scopulis, aut fontibus haeret</l>
                <l xml:id="d003l131" n="131">In mediis, alto vel se producit Olympo;</l>
                <l xml:id="d003l132" n="132">Seu quacunque patet, seu parte absconditur omni,</l>
                <l xml:id="d003l133" n="133">Quicquid id est, totove orbis se corpore miscet,</l>
                <l xml:id="d003l134" n="134">Cuius praevalida vi tam compacta resolvas.</l>
                <l xml:id="d003l135" n="135">Ergo ubi iam humescent, angusti vasis in alto</l>
                <l xml:id="d003l136" n="136">Fundo compones ipsa haec non ordine nullo;</l>
                <l xml:id="d003l137" n="137">Namque per aequa tibi maneant dispansa necesse est,</l>
                <l xml:id="d003l138" n="138">Ut calor ex aequo penetrans per cuncta feratur</l>
                <l xml:id="d003l139" n="139">Unus, et ex omni compellat parte vaporem.</l>
                <l xml:id="d003l140" n="140">Nunc, quibus exceptum rebus componere possis,</l>
                <l xml:id="d003l141" n="141">Instituam vas illud, ubi perferre calores</l>
                <l xml:id="d003l142" n="142">Immensos opus est aurum sic rite peractum.</l>
                <l xml:id="d003l143" n="143">Est genus indomitae mirum telluris, Hiberus</l>
                <l xml:id="d003l144" n="144">Quam fossor vitreas Italum transmittit ad artes.</l>
                <l xml:id="d003l145" n="145">Hac etenim argilla fictis vitrarius ollis</l>
                <l xml:id="d003l146" n="146">Vitra liquat fervens, eademque liquentia totas</l>
                <l xml:id="d003l147" n="147">Noctes atque dies longo depurat in igne.</l>
                <l xml:id="d003l148" n="148">Hanc igitur primum creta compone tenaci,</l>
                <l xml:id="d003l149" n="149">Qua figulus currente rota surgentia profert</l>
                <l xml:id="d003l150" n="150">Vascula, et his pergit gratas inducere formas.</l>
                <l xml:id="d003l151" n="151">Est etiam Euganeis tellus in collibus atra,</l>
                <l xml:id="d003l152" n="152">Sulphurei ad fontes Aponi qua semita ducit.</l>
                <l xml:id="d003l153" n="153">Nec minus effossis puteis quandoque subalba</l>
                <l xml:id="d003l154" n="154">Eruitur, marmor referens persaepe vetustum.</l>
                <l xml:id="d003l155" n="155">Quas ut tu cunctas una coniungere cures,</l>
                <l xml:id="d003l156" n="156">Est opus, atque adeo manibus miscere subinde,</l>
                <l xml:id="d003l157" n="157">Unam quo pariter possis inducere massam.</l>
                <l xml:id="d003l158" n="158">Indi scyphi speciem oblongi simulantia finge</l>
                <l xml:id="d003l159" n="159">Pocula, queis etiam parva circumdare zona</l>
                <l xml:id="d003l160" n="160">Os summum studeas, illis aptentur ut alte</l>
                <l xml:id="d003l161" n="161">Vitrea vasa super tenues captura vapores.</l>
                <l xml:id="d003l162" n="162">Nec minor illa quidem fuerit tibi cura camini,</l>
                <l xml:id="d003l163" n="163">Quo validum accendas ignem, multumque diuque</l>
                <l xml:id="d003l164" n="164">Accensum summa foveas industrius arte.</l>
                <l xml:id="d003l165" n="165">Hunc igitur duplici munitum pariete firma,</l>
                <l xml:id="d003l166" n="166">Compositoque apte limo duc omnia circum.</l>
                <l xml:id="d003l167" n="167">Nec mihi displiceat vinclis praecinctus et aere,</l>
                <l xml:id="d003l168" n="168">Et silice intectus dura, quae tegmine ferri</l>
                <l xml:id="d003l169" n="169">Fortior, hoc melius tanti vim perferat ignis.</l>
                <l xml:id="d003l170" n="170">Hanc quoque continuo multoque foramine comple,</l>
                <l xml:id="d003l171" n="171">Vascula quo possis illic tam multa locare,</l>
                <l xml:id="d003l172" n="172">Quam multa est operi satis, et quam multa labori.</l>
                <l xml:id="d003l173" n="173">His ita compositis, cum primum accenderis ingem,</l>
                <l xml:id="d003l174" n="174">Aestuat hic clausa rapidus fornace, feritque</l>
                <l xml:id="d003l175" n="175">Vas recta inferius, totumque ignescere cogit.</l>
                <l xml:id="d003l176" n="176">At proprio quondam species madefacta liquore</l>
                <l xml:id="d003l177" n="177">Aurea, quis credat? Tamen haec videre periti,</l>
                <l xml:id="d003l178" n="178">Soluitur, et spondae paulatim vasis adhaeret;</l>
                <l xml:id="d003l179" n="179">Mox petere hinc sensim vitri convexa videtur,</l>
                <l xml:id="d003l180" n="180">Duraque quae quondam fuerat, et densa, gravisque,</l>
                <l xml:id="d003l181" n="181">Mollis hebet, volitatque levis, et rara fatiscit.</l>
                <l xml:id="d003l182" n="182">Quin niveo candore etiam fucata renidet</l>
                <l xml:id="d003l183" n="183">Principio; mox caeruleo pallore repente,</l>
                <l xml:id="d003l184" n="184">Et viola leviter tincto perfunditur omnis,</l>
                <l xml:id="d003l185" n="185">Quae prius astrorum caelique imitata colorem</l>
                <l xml:id="d003l186" n="186">Fulserat, atque auri fulva perstabat in aura.</l>
                <l xml:id="d003l187" n="187">Non tamen indicium facient haec una, sed ipsum</l>
                <l xml:id="d003l188" n="188">Illius interea licet observare saporem,</l>
                <l xml:id="d003l189" n="189">Haeserit os circum cum vix perceptus amaror.</l>
                <l xml:id="d003l190" n="190">Indicio est etiam sonus hinc otusus, et aure</l>
                <l xml:id="d003l191" n="191">Deprehendi haud facilis, necnon odor haud gravis, et si</l>
                <l xml:id="d003l192" n="192">Sulphuris extemplo paulum spiraverit atri.</l>
                <l xml:id="d003l193" n="193">Quid? Quod et interdum liquidam se fundere undam</l>
                <l xml:id="d003l194" n="194">Ipsa videtur item, quae sursum repserit offa;</l>
                <l xml:id="d003l195" n="195">Usqueadeo non grande semel mutarier aurum</l>
                <l xml:id="d003l196" n="196">Visum est, et superas ferri grave pondus in auras.</l>
                <l xml:id="d003l197" n="197">Hic liquor est, qui si certo sit tempore lectus,</l>
                <l xml:id="d003l198" n="198">Bina ministeria ex sese praestabit abunde.</l>
                <l xml:id="d003l199" n="199">Alterum, ut hinc aurum proprii quandoque liquore</l>
                <l xml:id="d003l200" n="200">Seminis infundas, ipsum cum solvere primum</l>
                <l xml:id="d003l201" n="201">Coeperis, et prima simul id contriveris arte.</l>
                <l xml:id="d003l202" n="202">Alterum erit, quod cum hic docte immiscebitur humor,</l>
                <l xml:id="d003l203" n="203">Forsitan advectas Indo de littore baccas,</l>
                <l xml:id="d003l204" n="204">Cum senio obductae non nil pallere videntur,</l>
                <l xml:id="d003l205" n="205">Restituet quondam proprio candore nitentis.</l>
                <l xml:id="d003l206" n="206">Aut ex arte novas etiam, si forte cupido</l>
                <l xml:id="d003l207" n="207">Id facere incessit umquam tibi, fingere posse</l>
                <l xml:id="d003l208" n="208">Perspicuo invenies illo puroque liquore.</l>
                <l xml:id="d003l209" n="209">Quod si quando sequens rerum pulcherrima, quoddam</l>
                <l xml:id="d003l210" n="210">Egregium meditari opus, et componere velles,</l>
                <l xml:id="d003l211" n="211">Pulchrum aeque haud quicquam, nec tam mirabile possis</l>
                <l xml:id="d003l212" n="212">Deligere, humanam quod tunc imitere per artem.</l>
                <l xml:id="d003l213" n="213">Has adeo circum ludit natura creandas;</l>
                <l xml:id="d003l214" n="214">Seu cum se summo pandunt in marmore conchae,</l>
                <l xml:id="d003l215" n="215">Ut genitalis eas anni stimulaverit hora,</l>
                <l xml:id="d003l216" n="216">Inplenturque levi conceptu roris hiantes,</l>
                <l xml:id="d003l217" n="217">Et gravidae certo mox edunt tempore foetus,</l>
                <l xml:id="d003l218" n="218">Aetheriusque illis fit candens unio partus.</l>
                <l xml:id="d003l219" n="219">Sive animadvertas, cur non se roscidus unam</l>
                <l xml:id="d003l220" n="220">Induat in speciem simili conceptus ab ortu.</l>
                <l xml:id="d003l221" n="221">Namque ubi ros purus cupidis influxerit illis,</l>
                <l xml:id="d003l222" n="222">Conspicitur toto diffusus corpore candor.</l>
                <l xml:id="d003l223" n="223">Turbidus at foetum prorsum sordescere cogit,</l>
                <l xml:id="d003l224" n="224">Quem rursus videas caelo pallere minante.</l>
                <l xml:id="d003l225" n="225">Quippe illo constant, caelique his maior inest vis,</l>
                <l xml:id="d003l226" n="226">Quam maris: hinc variant, et pro lurore vicissim</l>
                <l xml:id="d003l227" n="227">Nubilus est illis color, aut pro luce serenus,</l>
                <l xml:id="d003l228" n="228">Dum fovet alba senis Tithoni Aurora cubile.</l>
                <l xml:id="d003l229" n="229">Hinc etenim pasci tunc illas cernimus, et cum</l>
                <l xml:id="d003l230" n="230">Se tempestive saturent, grandescere foetus.</l>
                <l xml:id="d003l231" n="231">Comprimitur vero si fulgurat ipsa repente</l>
                <l xml:id="d003l232" n="232">Concha pavens, restatque minor ieiuna timendo.</l>
                <l xml:id="d003l233" n="233">Verum si intinuit, pariter compressa pavensque</l>
                <l xml:id="d003l234" n="234">Inflatam vento speciem, et sine corpore gignit.</l>
                <l xml:id="d003l235" n="235">Atque hi concharum vere perhibentur abortus.</l>
                <l xml:id="d003l236" n="236">Nam cute multiplici sani constare feruntur,</l>
                <l xml:id="d003l237" n="237">Et penitus solido compleri corpore partus,</l>
                <l xml:id="d003l238" n="238">Atque ita, quo callum reputes id corporis esse,</l>
                <l xml:id="d003l239" n="239">Quod sale permulto soleant purgare periti.</l>
                <l xml:id="d003l240" n="240">Id mirum est, caelum tantum gaudere sereno,</l>
                <l xml:id="d003l241" n="241">Sole rubere illas, candorem et perdere, et ipsum</l>
                <l xml:id="d003l242" n="242">Custodire ideo mersas pelago altius, atque</l>
                <l xml:id="d003l243" n="243">Se raddi valeant usquam contingere Phoebi.</l>
                <l xml:id="d003l244" n="244">Flavescunt tamen, et rugas traxere senectu:</l>
                <l xml:id="d003l245" n="245">Nec constat vigor ille, nisi durante iuventa,</l>
                <l xml:id="d003l246" n="246">Quem petimus: sic his etiam longa efficit aetas.</l>
                <l xml:id="d003l247" n="247">Haeret et interdum duris vetus unio conchis,</l>
                <l xml:id="d003l248" n="248">Quam neque ab his valeas nisi forti avellere lima:</l>
                <l xml:id="d003l249" n="249">Quamquam omnis pariter proprio sin in aequore mollis,</l>
                <l xml:id="d003l250" n="250">Exemptus vero durescat protinus idem.</l>
                <l xml:id="d003l251" n="251">At si forte manum capientis praevidet ipsa</l>
                <l xml:id="d003l252" n="252">Concha, statim compressa operit seseque suasque</l>
                <l xml:id="d003l253" n="253">Intus opes, se gnara peti violenter ob illas:</l>
                <l xml:id="d003l254" n="254">Atque ita praeveniens acie proscindit acuta</l>
                <l xml:id="d003l255" n="255">Saepe manum, et poenas decepto sumit ab hoste.</l>
                <l xml:id="d003l256" n="256">Denique quod solers summi prudentia vatis</l>
                <l xml:id="d003l257" n="257">Esse apibus circa regem miratur, id ipsum</l>
                <l xml:id="d003l258" n="258">Observare ferunt conchas, ut grandior aevo</l>
                <l xml:id="d003l259" n="259">Imperet, atque alias pastum praecallida ducat.</l>
                <l xml:id="d003l260" n="260">Quae si forti capi (nam haec urinantibus una</l>
                <l xml:id="d003l261" n="261">Cura est) contingat, palantes protinus omnes</l>
                <l xml:id="d003l262" n="262">Includi reliquas facile est tum retibus, atque</l>
                <l xml:id="d003l263" n="263">Incolumi quo maior erat fiducia rege:</l>
                <l xml:id="d003l264" n="264">Hoc illis capto subit inconstantia maior,</l>
                <l xml:id="d003l265" n="265">Usqueadeo in cunctis ductorem amittere magnum est.</l>
                <l xml:id="d003l266" n="266">Praecipua his vero dos est: aequissimus orbis,</l>
                <l xml:id="d003l267" n="267">Candor item aetherius, tum limpidus undique laevor,</l>
                <l xml:id="d003l268" n="268">Et magno pariter iustum sub corpore pondus.</l>
                <l xml:id="d003l269" n="269">Sed satis haec, nequa videar contendere summis</l>
                <l xml:id="d003l270" n="270">Ipse viris, merito sibi qui peperere virentem</l>
                <l xml:id="d003l271" n="271">Semper, et in nullo languentem tempore laudem:</l>
                <l xml:id="d003l272" n="272">Nec mihi certandi veniat tam vana cupido.</l>
                <l xml:id="d003l273" n="273">Tu modo, cum dabitur, collectum rite liquorem,</l>
                <l xml:id="d003l274" n="274">Nam non saepe fluit, tantos servabis in usus.</l>
                <l xml:id="d003l275" n="275">Namque illo sparsus pallens prius unio candet:</l>
                <l xml:id="d003l276" n="276">Quin novus efficitur, si post componere cures</l>
                <l xml:id="d003l277" n="277">Caetera, quae cura nihilo maiore parantur,</l>
                <l xml:id="d003l278" n="278">Ut referunt, qui haec egere et scripsere docentes.</l>
                <l xml:id="d003l279" n="279">Possem multa tibi quaerentum inventa referre</l>
                <l xml:id="d003l280" n="280">Artificum; qui dum res has scrutantur, et errant</l>
                <l xml:id="d003l281" n="281">Nunc huc nunc illuc, alienaque saepe sequuti,</l>
                <l xml:id="d003l282" n="282">Quam peterent, miranda alias, nec cognita pridem</l>
                <l xml:id="d003l283" n="283">Invenere, quibus fruitur nunc vita repertis.</l>
                <l xml:id="d003l284" n="284">Ut qui vitra adeo varias imitantia gemmas</l>
                <l xml:id="d003l285" n="285">Effecere prius, necnon qui nitra salesque</l>
                <l xml:id="d003l286" n="286">Iniunxere simul lymphis et alumina primi,</l>
                <l xml:id="d003l287" n="287">Seiungique aliis aurum docuere metallis;</l>
                <l xml:id="d003l288" n="288">Vel qui tot nobis etiam ostendere colores,</l>
                <l xml:id="d003l289" n="289">Purpureum viridemque, aut quo caelestia tecta</l>
                <l xml:id="d003l290" n="290">Interpicta micant, et crebris ignibus ardent.</l>
                <l xml:id="d003l291" n="291">Seu quem floriferi tranquillo tempore veris</l>
                <l xml:id="d003l292" n="292">Laeta maris summas spargit Galatea per undas:</l>
                <l xml:id="d003l293" n="293">Quem facere eximia si qua cupis arte colorem</l>
                <l xml:id="d003l294" n="294">(Namque illum nobis etiam natura ministrat</l>
                <l xml:id="d003l295" n="295">Inventum scabris in rupibus), hic tibi nulla</l>
                <l xml:id="d003l296" n="296">Proveniet de parte magis, quacunque vel arte,</l>
                <l xml:id="d003l297" n="297">Caerula qui placidi referat Neptunia ponti,</l>
                <l xml:id="d003l298" n="298">Quam qui praetenuis flavo detergitur auro.</l>
                <l xml:id="d003l299" n="299">Hunc adeo ex sese profert, et detegit ultro</l>
                <l xml:id="d003l300" n="300">Aurea cyaneo conspirans aura colori,</l>
                <l xml:id="d003l301" n="301">Cum floret mirae in morem rubiginis aurum</l>
                <l xml:id="d003l302" n="302">Suspensum supra os ollae candentis aceti,</l>
                <l xml:id="d003l303" n="303">Marmoreoque etiam completae pulvere primum,</l>
                <l xml:id="d003l304" n="304">Deinde fimo in putri, iugive humore repostae.</l>
                <l xml:id="d003l305" n="305">His ergo atque aliis, quos enumerare colores</l>
                <l xml:id="d003l306" n="306">Longum esset, cuncta in tabulis simulata reponunt</l>
                <l xml:id="d003l307" n="307">Pictores, quaecunque procul propiusve videri</l>
                <l xml:id="d003l308" n="308">Contigit, ut prisci mira expressere. Neque ulli</l>
                <l xml:id="d003l309" n="309">Non eadem mire nunc et pinxere minores:</l>
                <l xml:id="d003l310" n="310">Quos meus ingenio cunctos imitatus et arte</l>
                <l xml:id="d003l311" n="311">Iulius, effingit quicquid natura sub ipsis</l>
                <l xml:id="d003l312" n="312">Exposuit diversa oculis; seu surgere montes</l>
                <l xml:id="d003l313" n="313">Aerios, imasque simul subsidere valles,</l>
                <l xml:id="d003l314" n="314">Collibus atque etiam introrsum protendere hiatus</l>
                <l xml:id="d003l315" n="315">Aspicias, vacuisque ipsos se findere rimis:</l>
                <l xml:id="d003l316" n="316">Seu petere exiguo comprehensos margine cures</l>
                <l xml:id="d003l317" n="317">Prospectu late campos, et florida rura,</l>
                <l xml:id="d003l318" n="318">Fluminaque immensas inter currentia terras,</l>
                <l xml:id="d003l319" n="319">Et maria, atque lacus, viridique in gramine fontis,</l>
                <l xml:id="d003l320" n="320">Quo Nymphae, Satyrique, et monticolae Silvani</l>
                <l xml:id="d003l321" n="321">Conveniunt, caeloque illic et sole fruuntur</l>
                <l xml:id="d003l322" n="322">Quisque suo, variis intenti lusibus omnes.</l>
                <l xml:id="d003l323" n="323">Multaque praeterea, quibus artes haud pudet uti</l>
                <l xml:id="d003l324" n="324">Ceu propriis reliquas, siqua immiscere metallis</l>
                <l xml:id="d003l325" n="325">Pergit rite manus: en cum spirantia quondam</l>
                <l xml:id="d003l326" n="326">Aera Myrhon, vel nunc eadem cum excudere Crispus</l>
                <l xml:id="d003l327" n="327">Certat fingendi praestans et fundere iuxta,</l>
                <l xml:id="d003l328" n="328">Multaque construere, et multa admiscere, suumque</l>
                <l xml:id="d003l329" n="329">Sufficere his ignem doctus. Nec inaniter illum</l>
                <l xml:id="d003l330" n="330">Crediderim arcanam meditatum plura per artem,</l>
                <l xml:id="d003l331" n="331">Qui genus id nuper tormenti ex aere peractum</l>
                <l xml:id="d003l332" n="332">Horrendum miseris edit mortalibus, altos</l>
                <l xml:id="d003l333" n="333">Quo murorum apices longe quatit, et grave pondus</l>
                <l xml:id="d003l334" n="334">Machina terribili iaculatur in aera bombo;</l>
                <l xml:id="d003l335" n="335">Quo tellus tremit assultans, atque oppida circum</l>
                <l xml:id="d003l336" n="336">Icta procul diro strepitu, ceu fulminis, horrent.</l>
                <l xml:id="d003l337" n="337">Quales attonita stupidi percepimus aure</l>
                <l xml:id="d003l338" n="338">Littore nunc veneto, Patavi dum magnus ad urbem</l>
                <l xml:id="d003l339" n="339">Rex sedet, et latos diverso milite campos</l>
                <l xml:id="d003l340" n="340">Occupat: at contra venetus se exercitus intra</l>
                <l xml:id="d003l341" n="341">Continet, et variis arcet terroribus hostem.</l>
                <l xml:id="d003l342" n="342">Sed quid in haec fando diversi venimus? An quod</l>
                <l xml:id="d003l343" n="343">Nos et agit, qui nunc vertit ferus omnia Mavors?</l>
                <l xml:id="d003l344" n="344">Pierides contra contendite: nam neque vobis</l>
                <l xml:id="d003l345" n="345">Unquam aberunt, ausint qui talia: sed neque munus</l>
                <l xml:id="d003l346" n="346">Ingratum est quodcunque paro; namque hoc mihi tantum</l>
                <l xml:id="d003l347" n="347">Iussistis, quod et ipse lubens praestare laboro,</l>
                <l xml:id="d003l348" n="348">Aequus in his quamvis labor est, et gloria dispar.</l>
                <l xml:id="d003l349" n="349">Nunc age continuus calor, et secretior ignis,</l>
                <l xml:id="d003l350" n="350">Quo fovet ac reficit sese vis seminis intus,</l>
                <l xml:id="d003l351" n="351">Edetur, tempusque sacri geniale Hymenaei,</l>
                <l xml:id="d003l352" n="352">Perpetuisque almi succensa cubilia tedis</l>
                <l xml:id="d003l353" n="353">Coniugis, et veri Veneris dicentur amores.</l>
                <l xml:id="d003l354" n="354">Ergo nivem cum tu vitro deraseris auri,</l>
                <l xml:id="d003l355" n="355">Hanc hyali parvo rursus in vase repones,</l>
                <l xml:id="d003l356" n="356">Cuius item modicum ferventi os obstrue vitro.</l>
                <l xml:id="d003l357" n="357">Tum tibi seu lapide excisum formare caminum,</l>
                <l xml:id="d003l358" n="358">Sive luto fictum, studeas, cui subdita lampas</l>
                <l xml:id="d003l359" n="359">Ardeat assiduum producens usque teporem,</l>
                <l xml:id="d003l360" n="360">Quem super impositus dense cinis aurea servet</l>
                <l xml:id="d003l361" n="361">Semina, quae fundo phyalae claudantur in imo;</l>
                <l xml:id="d003l362" n="362">Et vitreo dum vase diu conclusa coquuntur,</l>
                <l xml:id="d003l363" n="363">Ostendant prima varios in fronte colores:</l>
                <l xml:id="d003l364" n="364">Namque ipsum quoniam prae cunctis quaerimus atrum</l>
                <l xml:id="d003l365" n="365">Post quater undenos soles cum noctibus actos,</l>
                <l xml:id="d003l366" n="366">Unde color tota candens educitur arte,</l>
                <l xml:id="d003l367" n="367">Ex atro ad candentem alios exstare necesse est,</l>
                <l xml:id="d003l368" n="368">Quos spectes medios inter contraria sensim</l>
                <l xml:id="d003l369" n="369">Apparere tibi. Namque hoc natura requirit,</l>
                <l xml:id="d003l370" n="370">Quo sibi conveniat concors, atque undique tota:</l>
                <l xml:id="d003l371" n="371">Nec nisi decursis spatiis extrema tenebis.</l>
                <l xml:id="d003l372" n="372">Omni namque dabunt tibi tot se parte videndos,</l>
                <l xml:id="d003l373" n="373">Quot trahit adverso solis splendore colores</l>
                <l xml:id="d003l374" n="374">Iris, ubi terris caelo incurvata recumbit;</l>
                <l xml:id="d003l375" n="375">Aut quot saepe levi motu variata videmus</l>
                <l xml:id="d003l376" n="376">Colla referre avium, quas Iuno iungere curru</l>
                <l xml:id="d003l377" n="377">Ante alias omnes volucres dignata, superbis</l>
                <l xml:id="d003l378" n="378">Centum Argi voluit praetexere lumina pennis.</l>
                <l xml:id="d003l379" n="379">Ast ubi se fusco perfuderit ipsa colore</l>
                <l xml:id="d003l380" n="380">Massa, putes proprium te suffecisse teporem,</l>
                <l xml:id="d003l381" n="381">Quo femella marem suavi complexa foveret</l>
                <l xml:id="d003l382" n="382">In gremio; ast illi sensim instillaret amorem</l>
                <l xml:id="d003l383" n="383">Fotus amans, dulcisque simul langueret uterque</l>
                <l xml:id="d003l384" n="384">Connubio, et ditem proferret denique partum.</l>
                <l xml:id="d003l385" n="385">Hinc ea paulatim pullam deponere vestem</l>
                <l xml:id="d003l386" n="386">Incipit, et sese pallenti obducere palla,</l>
                <l xml:id="d003l387" n="387">Inque dies minus atque minus pallere, neque ullo</l>
                <l xml:id="d003l388" n="388">Cessare intera momento temporis unquam</l>
                <l xml:id="d003l389" n="389">Saepius innumero conspersa colore vicissim,</l>
                <l xml:id="d003l390" n="390">Quin albere iterum maturet foedere tanti</l>
                <l xml:id="d003l391" n="391">Coniugii iuncto, quo iam resoluta latenter</l>
                <l xml:id="d003l392" n="392">Putruit, et vires quo nunc recreata resumit.</l>
                <l xml:id="d003l393" n="393">Hic igitur ne qua tepidum summoveris ignem,</l>
                <l xml:id="d003l394" n="394">Et genitalem intus vim vi subeunte foveto:</l>
                <l xml:id="d003l395" n="395">Ales ut assidue tepidis super incubat ovis,</l>
                <l xml:id="d003l396" n="396">Nascendisque adhibet pullis intenta vigorem.</l>
                <l xml:id="d003l397" n="397">Quem tu continue morem servare memento,</l>
                <l xml:id="d003l398" n="398">Hanc ut, dum Phoebi circum se verterit orbis,</l>
                <l xml:id="d003l399" n="399">Plurimus exacto comprehendat tempore candor.</l>
                <l xml:id="d003l400" n="400">Haec tibi tangenda est duranti denique meta,</l>
                <l xml:id="d003l401" n="401">Hic equus est solvendus, et hic iam terminat aequor,</l>
                <l xml:id="d003l402" n="402">Quo cursum tenuisse diu laetere laborum</l>
                <l xml:id="d003l403" n="403">Tantorum, et longum patienter multa tulisset.</l>
                <l xml:id="d003l404" n="404">Ac iam tempus adest, quo felix praemia sumas</l>
                <l xml:id="d003l405" n="405">Debita, quae tanto demum sudore pararis.</l>
                <l xml:id="d003l406" n="406">Accipies igitur vivi de more subactum</l>
                <l xml:id="d003l407" n="407">Argenti pondus, triquetroque in vase repones,</l>
                <l xml:id="d003l408" n="408">Quo calefacta solent immissa metalla liquere.</l>
                <l xml:id="d003l409" n="409">Cumque tibi in medio vas ipsum aptaveris igni,</l>
                <l xml:id="d003l410" n="410">Coeperit et misso sursum fervescere fumo,</l>
                <l xml:id="d003l411" n="411">Pulveris exiguam perfecti proiice partem</l>
                <l xml:id="d003l412" n="412">Desuper, et tantis succendas follibus ignem.</l>
                <l xml:id="d003l413" n="413">Namque id continuo, quod tu mirere, liquescet</l>
                <l xml:id="d003l414" n="414">Argenti in speciem, quam fusam deinde canali</l>
                <l xml:id="d003l415" n="415">Angusto in gracilem videas durescere virgam.</l>
                <l xml:id="d003l416" n="416">Non tamen hic prorsus sistendum est, eia age longum</l>
                <l xml:id="d003l417" n="417">Ingresso tibi restat iter, quo pergere cura</l>
                <l xml:id="d003l418" n="418">Strenuus, et quondam felicem perficere cursum.</l>
                <l xml:id="d003l419" n="419">Nec mihi det vitio quisquam, si condita claustra</l>
                <l xml:id="d003l420" n="420">Naturae reserare nimis, vel inutile forsan</l>
                <l xml:id="d003l421" n="421">Humano quicquam generi proferre videbor;</l>
                <l xml:id="d003l422" n="422">Cum, veluti cunctos auro ditescere vellem,</l>
                <l xml:id="d003l423" n="423">Ipsum qua fieri possit ratione docere</l>
                <l xml:id="d003l424" n="424">Tentabo, abstrusum quod sic natura sub imis</l>
                <l xml:id="d003l425" n="425">Montibus occuluit, quo gens humana per omnis</l>
                <l xml:id="d003l426" n="426">Id peteret patiens atque exanclata labores,</l>
                <l xml:id="d003l427" n="427">Quove uno pretiique modum summamque tenerent</l>
                <l xml:id="d003l428" n="428">Mortales, illoque foret mutatio rerum</l>
                <l xml:id="d003l429" n="429">Aequior, et varias inter commercia gentis</l>
                <l xml:id="d003l430" n="430">Apta magis. Quod si certa produxerit arte</l>
                <l xml:id="d003l431" n="431">In lucem id quisquam, vulgoque ut pergat in usum,</l>
                <l xml:id="d003l432" n="432">Fecerit, atque ideo pretiosum ut vile putetur,</l>
                <l xml:id="d003l433" n="433">Continuo exciderint reliquae tam segniter artes,</l>
                <l xml:id="d003l434" n="434">Quantum haec extulerit caput indefessa; neque ipse</l>
                <l xml:id="d003l435" n="435">Forte pater curis acuet mortalia corda</l>
                <l xml:id="d003l436" n="436">Amplius, inde gravi passus torpere veterno</l>
                <l xml:id="d003l437" n="437">Omnia, vel potius sceleratum mox genus omnem</l>
                <l xml:id="d003l438" n="438">Iusserit humani speciem mutare decoris.</l>
                <l xml:id="d003l439" n="439">Ipsum autem, ut variis agitaverit ante periclis</l>
                <l xml:id="d003l440" n="440">Autorem sceleris tanti, aut detrudet ad orcum</l>
                <l xml:id="d003l441" n="441">Fulmine, vel celsa religatus in rupe perennes</l>
                <l xml:id="d003l442" n="442">Aeternum poenas coget dare: nam quid Olympo</l>
                <l xml:id="d003l443" n="443">Ossa superpositus, necnon et Pelion Ossae</l>
                <l xml:id="d003l444" n="444">Coeumque Iapetumque magis saevumque Typhoea</l>
                <l xml:id="d003l445" n="445">Finxerit horrendi Iovis ira, et fulmine dignos?</l>
                <l xml:id="d003l446" n="446">Aut magis aethereis subductus sedibus ignis</l>
                <l xml:id="d003l447" n="447">Caucasea meritum volucrique et rupe Promethea?</l>
                <l xml:id="d003l448" n="448">Quam, qui hac imprudens aurum invulgaverit arte,</l>
                <l xml:id="d003l449" n="449">Dignus erit poena simul ut multetur utraque?</l>
                <l xml:id="d003l450" n="450">Caverat hac princeps re forsan Claudius una,</l>
                <l xml:id="d003l451" n="451">Flexibile ut fieret mirando examine vitrum,</l>
                <l xml:id="d003l452" n="452">Detraheret nequid pretia olim imposta metallis.</l>
                <l xml:id="d003l453" n="453">Vidit idem inferior longo post tempore Caesar</l>
                <l xml:id="d003l454" n="454">Ipse etiam fortasse, artis cum perdere tantae</l>
                <l xml:id="d003l455" n="455">Artifices voluit, iussitque exurere librum</l>
                <l xml:id="d003l456" n="456">Multorum aggestum cumulum, dum forte peragrat</l>
                <l xml:id="d003l457" n="457">Milite composito Aegypti ditissima regna,</l>
                <l xml:id="d003l458" n="458">Et timet imperio Romano providus arte</l>
                <l xml:id="d003l459" n="459">Ex illa, et multis opibus tunc inde paratis.</l>
                <l xml:id="d003l460" n="460">Quin frustra Phaunus Pico satus, et Iovis almus</l>
                <l xml:id="d003l461" n="461">Ipse nepos, merita ferretur laude, quod olim</l>
                <l xml:id="d003l462" n="462">Primus ad Hesperios specubus deprompserit altis</l>
                <l xml:id="d003l463" n="463">Argenti late venas, primusque per ipsum</l>
                <l xml:id="d003l464" n="464">Aurum aditos tantos tellure recluserit ima,</l>
                <l xml:id="d003l465" n="465">Horum conditio si qua vilesceret arte.</l>
                <l xml:id="d003l466" n="466">Verum id non agimus, non omnibus omnia namque</l>
                <l xml:id="d003l467" n="467">Scribimus; hac tota vulgus sed parte perosi</l>
                <l xml:id="d003l468" n="468">Ludimus, et procul hinc certum est arcere profanum,</l>
                <l xml:id="d003l469" n="469">Et terrere etiam scriptis, ne attingere sensu</l>
                <l xml:id="d003l470" n="470">Speret, quae paucis canimus prudentibus, et quae</l>
                <l xml:id="d003l471" n="471">Non tamquam artifices, sed ut olim caetera, tamquam</l>
                <l xml:id="d003l472" n="472">Scrutantes opus id, dicimus, et quae</l>
                <l xml:id="d003l473" n="473">Vix illis pateant magno percepta labore,</l>
                <l xml:id="d003l474" n="474">Qui moniti nobis dignique ad tanta vocantur:</l>
                <l xml:id="d003l475" n="475">Praesertim cum rite volunt indicta relinqui</l>
                <l xml:id="d003l476" n="476">Nonnulla, aut dici scelus est ea quippe nefandum</l>
                <l xml:id="d003l477" n="477">Ni penitus caecis ambagibus involvantur.</l>
                <l xml:id="d003l478" n="478">Ac nonnulla etiam (quod parce nos tamen ultro</l>
                <l xml:id="d003l479" n="479">Fecimus) interdum sparguntur falsa, neque illic</l>
                <l xml:id="d003l480" n="480">Omnia praecipue credas tibi vera referri,</l>
                <l xml:id="d003l481" n="481">Ars ubi secretos duci tentatur in usus;</l>
                <l xml:id="d003l482" n="482">Atque ubi, quo pacto sese experientia promat,</l>
                <l xml:id="d003l483" n="483">Prodimus addicti perplexae legibus artis.</l>
                <l xml:id="d003l484" n="484">Quin ubi naturae vires aperimus, et artem</l>
                <l xml:id="d003l485" n="485">Illius asseclam decernimus, atque ubi primum</l>
                <l xml:id="d003l486" n="486">Esse hanc, mox quae ea sit, ostendimus; omnia passim</l>
                <l xml:id="d003l487" n="487">Vera tibi porro occurrent magis, et magis inde</l>
                <l xml:id="d003l488" n="488">Omnia percipies, quae sunt ducenda sub usum,</l>
                <l xml:id="d003l489" n="489">Quam illinc, artis ubi nobis modus ipse doceri</l>
                <l xml:id="d003l490" n="490">Est visus, nostroque patens fieri documento.</l>
                <l xml:id="d003l491" n="491">Nec fuit haec fandi tantum sententia, quantum</l>
                <l xml:id="d003l492" n="492">Hic mihi nescio quis furor incidit, unde faventi</l>
                <l xml:id="d003l493" n="493">Numine non trito ductarer calle sub alta</l>
                <l xml:id="d003l494" n="494">Culmina Pieridum, laetosque invisere colles</l>
                <l xml:id="d003l495" n="495">Et fontes haurire sacros, et carpere frondes</l>
                <l xml:id="d003l496" n="496">Sperarem, doctae iam praemia frontis honesta,</l>
                <l xml:id="d003l497" n="497">Atque adamata mihi, et multos quaesita per annos.</l>
                <l xml:id="d003l498" n="498">Haec nam sollicitas inhibent solatia curas;</l>
                <l xml:id="d003l499" n="499">Hic amor, haec vacuam tenet oblectatio mentem,</l>
                <l xml:id="d003l500" n="500">Gratiaque, atque una haec animum complexa voluptas</l>
                <l xml:id="d003l501" n="501">Explet, et hinc totum percurrunt gaudia pectus,</l>
                <l xml:id="d003l502" n="502">Gaudia Castalidum dono concessa sororum.</l>
                <l xml:id="d003l503" n="503">Ergo hinc digrediens edico, ne quis ab igne</l>
                <l xml:id="d003l504" n="504">Amoveat, quod rexit, opus; ne forte remittat</l>
                <l xml:id="d003l505" n="505">Conceptum durante diu virtute calorem.</l>
                <l xml:id="d003l506" n="506">Sed contra intendat potius, quo perferat ipsum</l>
                <l xml:id="d003l507" n="507">Tacta manus tamen artificis, nequando moventem</l>
                <l xml:id="d003l508" n="508">Vim sese excedat calor, at tam iugis et aequus</l>
                <l xml:id="d003l509" n="509">Perduret, quam laeta illum natura sequatur.</l>
                <l xml:id="d003l510" n="510">Ergo, quin pergas, tunc te mora nulla retardet,</l>
                <l xml:id="d003l511" n="511">Desieris cum iam ulterius proferre nitorem</l>
                <l xml:id="d003l512" n="512">Sperati et demum iam tum candoris adepti:</l>
                <l xml:id="d003l513" n="513">Sed tamen ut properes obstet patientia semper</l>
                <l xml:id="d003l514" n="514">Fida comes, quae te pariter ne longa moretur</l>
                <l xml:id="d003l515" n="515">Ipsa dies, faciat. Neque enim tibi tempore parta</l>
                <l xml:id="d003l516" n="516">Tanta brevi speres; quae si conquirere possis,</l>
                <l xml:id="d003l517" n="517">Nulla aeque quaerenda alia, aut optanda relinquas.</l>
                <l xml:id="d003l518" n="518">Hic itaque ulterius postquam processerit ignis,</l>
                <l xml:id="d003l519" n="519">Non unus color, aut facies spectanda, sed ante,</l>
                <l xml:id="d003l520" n="520">Quam tibi purpureus se proferat ipse videndum,</l>
                <l xml:id="d003l521" n="521">Paulatim croceo perfusus candor amictu,</l>
                <l xml:id="d003l522" n="522">Et varie immutans, totum durabit in annum,</l>
                <l xml:id="d003l523" n="523">Cum ruber ostendi mox coeperit, atque sub altam</l>
                <l xml:id="d003l524" n="524">Perspicuus florere cutim, violaeque rubenti</l>
                <l xml:id="d003l525" n="525">Assimilis, iuxtaque nitens Tyrio hyacintho.</l>
                <l xml:id="d003l526" n="526">Haud tamen hic etiam sistas, sed protinus ultra</l>
                <l xml:id="d003l527" n="527">Perge, nec a recta, quae te via ducit, aberres.</l>
                <l xml:id="d003l528" n="528">Tum tibi ne in mentem veniat, nec suadeat ullus,</l>
                <l xml:id="d003l529" n="529">Ut quicquam immutes ignem, ni forte parumper</l>
                <l xml:id="d003l530" n="530">Intendam, quem ferre tamen vel tangere possis,</l>
                <l xml:id="d003l531" n="531">Cum libet, illaesus: quae sit tibi meta, modusque,</l>
                <l xml:id="d003l532" n="532">Quo nihil hoc toto servandum tempore credas</l>
                <l xml:id="d003l533" n="533">Esse magis. Namque hoc naturam imitabere tantum.</l>
                <l xml:id="d003l534" n="534">Caetera, si pecces aliquid, vel forte relinquas,</l>
                <l xml:id="d003l535" n="535">Corrigere, aut rursus componere, nil prohibet, si</l>
                <l xml:id="d003l536" n="536">Recte animadversa haec pridem, et quaesita fuerunt.</l>
                <l xml:id="d003l537" n="537">At si desistas, quo vis intermoriatur</l>
                <l xml:id="d003l538" n="538">Ignea, continuo quae foetum fomite pascit,</l>
                <l xml:id="d003l539" n="539">Nil agis, et subito, cum primum desinet ignis,</l>
                <l xml:id="d003l540" n="540">Cuncta ruent, quae nonnulla reparaveris arte</l>
                <l xml:id="d003l541" n="541">Amplius, ac frustra tentes fulcire ruinam.</l>
                <l xml:id="d003l542" n="542">Verum si contra studeas augere calorem</l>
                <l xml:id="d003l543" n="543">Impatiens, pigeat morae te, protinus illud</l>
                <l xml:id="d003l544" n="544">Amittes, longo quod dudum tempore quaeras.</l>
                <l xml:id="d003l545" n="545">Propterea assistens operi bombycina lychnis</l>
                <l xml:id="d003l546" n="546">Nunc ipse imponas filo contorta trilici,</l>
                <l xml:id="d003l547" n="547">Nunc oleo demissa leves, eademque retorto</l>
                <l xml:id="d003l548" n="548">Profer acu, aut putres contundas forcipe fungos.</l>
                <l xml:id="d003l549" n="549">Contemplator item, cum se mutaverit aer,</l>
                <l xml:id="d003l550" n="550">Sumpserit et vires iam tempestatibus aequas.</l>
                <l xml:id="d003l551" n="551">Si media, ut par est, torrenti aestate calescet,</l>
                <l xml:id="d003l552" n="552">Et tuus hic etiam nolens augebitur ignis.</l>
                <l xml:id="d003l553" n="553">At si frigescit gelidis aquilonibus aer,</l>
                <l xml:id="d003l554" n="554">Et tuus hic etiam nolens sedabitur ignis.</l>
                <l xml:id="d003l555" n="555">Tu vero, si frigus erit, mox addere primis</l>
                <l xml:id="d003l556" n="556">Fila tribus sapiens accingere, quae tibi speres</l>
                <l xml:id="d003l557" n="557">Esse satis; sed si aestatis supereminet aestus,</l>
                <l xml:id="d003l558" n="558">Occuras, demasque celer quae adiunxeris ante,</l>
                <l xml:id="d003l559" n="559">Aut latera exemplo attenua nimis ampla camini,</l>
                <l xml:id="d003l560" n="560">Et graciles illi spondas aptare labora.</l>
                <l xml:id="d003l561" n="561">Aut contra, tenuis paries ubi forte maligna</l>
                <l xml:id="d003l562" n="562">Ex sese admittet vel rimis frigora, limo</l>
                <l xml:id="d003l563" n="563">Tum latera haec eadem crasso duc omnia circum,</l>
                <l xml:id="d003l564" n="564">Quaque potes iussum conserves arte teporem.</l>
                <l xml:id="d003l565" n="565">Nec pudeat cribro cineres agitare, neque ipsos</l>
                <l xml:id="d003l566" n="566">Ampullam circum tenues aptare tepentem</l>
                <l xml:id="d003l567" n="567">Interea, quando videas inolescere foetum</l>
                <l xml:id="d003l568" n="568">Scilicet, et densum magis affectare ruborem:</l>
                <l xml:id="d003l569" n="569">Tertia quo tandem veniat feliciter aestas,</l>
                <l xml:id="d003l570" n="570">Quae tibi praeteritos demat perfecta labores.</l>
                <l xml:id="d003l571" n="571">Nam simulac plenum color effert purpureus se,</l>
                <l xml:id="d003l572" n="572">Cunctandum nihil est, quin pulvis vase beatus</l>
                <l xml:id="d003l573" n="573">Dematur, variosque tibi servetur in usus:</l>
                <l xml:id="d003l574" n="574">Caetera sive velis auro mutare metalla,</l>
                <l xml:id="d003l575" n="575">Seu libet affectis etiam mortalibus esse</l>
                <l xml:id="d003l576" n="576">Auxilio, et tristes illis depellere morbos.</l>
                <l xml:id="d003l577" n="577">Haud tamen exacte quisquam sic computet annos,</l>
                <l xml:id="d003l578" n="578">Ut nil diminuat numero huic, nil insuper addat.</l>
                <l xml:id="d003l579" n="579">Nam seu materies habilis quandoque reperta</l>
                <l xml:id="d003l580" n="580">Acceleret cursus, eadem non apta retardet;</l>
                <l xml:id="d003l581" n="581">Seu calor intensus paulo minus aut magis aequam</l>
                <l xml:id="d003l582" n="582">Mensuram exuperet, variet tempusve, locusve:</l>
                <l xml:id="d003l583" n="583">Hinc tibi, si spectes, ratioque et causa patebit,</l>
                <l xml:id="d003l584" n="584">In longum tanti spatium quae duxerat ortus,</l>
                <l xml:id="d003l585" n="585">Fecerit aut brevius; neque enim quem septimus edit</l>
                <l xml:id="d003l586" n="586">Mensis, eri fallax hominum partus, nec et hunc, quem</l>
                <l xml:id="d003l587" n="587">Protulit undecimus, non verum dicere possis,</l>
                <l xml:id="d003l588" n="588">Quamquam haec in superos soleant et in astra referri.</l>
                <l xml:id="d003l589" n="589">Sunt qui deinde tamen non parvis ignibus illum</l>
                <l xml:id="d003l590" n="590">Noctes atque dies septem in fornace perustum</l>
                <l xml:id="d003l591" n="591">Detineant, donec magis hic densetur, ut aiunt.</l>
                <l xml:id="d003l592" n="592">Quod tamen haud omni sapiens ex parte probarit:</l>
                <l xml:id="d003l593" n="593">Nam facere haud, quicquam simile huic natura videtur;</l>
                <l xml:id="d003l594" n="594">Coeperit at siquem, servat mox una tenorem</l>
                <l xml:id="d003l595" n="595">Semper, et incoepto quae sint diversa refutat.</l>
                <l xml:id="d003l596" n="596">Haec tibi quo totum peragant, quem circumagis orbem</l>
                <l xml:id="d003l597" n="597">Rectius, integri, moneo, ne spreveris anni</l>
                <l xml:id="d003l598" n="598">Observare tuis in rebus tempora passim.</l>
                <l xml:id="d003l599" n="599">Ac si me quicquam studeas audire, sub ipsum</l>
                <l xml:id="d003l600" n="600">Ver adeo incipies, quo totus parturit orbis,</l>
                <l xml:id="d003l601" n="601">Et quo se cunctis aperit natura creandis,</l>
                <l xml:id="d003l602" n="602">Cuius ad arcanum componas cuncta tenorem</l>
                <l xml:id="d003l603" n="603">Me duce; quod monui semper, ne calle relicto</l>
                <l xml:id="d003l604" n="604">Illius, a recta quoquam discedere tentes.</l>
                <l xml:id="d003l605" n="605">Vere igitur tum vitra tibi conflare iubeto,</l>
                <l xml:id="d003l606" n="606">Vere etiam formare luto atque aptare caminos,</l>
                <l xml:id="d003l607" n="607">Cum desaevit hiems, ac dum non impedit aestas,</l>
                <l xml:id="d003l608" n="608">Ut quamvis validos pertractes cominus ignes.</l>
                <l xml:id="d003l609" n="609">Forsitan hic numeros quaeras, et pondera rerum,</l>
                <l xml:id="d003l610" n="610">Quas tibi constituas, opus id quam perficis, ante.</l>
                <l xml:id="d003l611" n="611">Verum si reputes, tria sunt primordia tantum;</l>
                <l xml:id="d003l612" n="612">Dehinc duo, dehinc etiam, recte si videris, unum</l>
                <l xml:id="d003l613" n="613">Tantum erit, et solo triplex constabit in auro.</l>
                <l xml:id="d003l614" n="614">Quin ipsa haec uno comprehendas pondere cuncta:</l>
                <l xml:id="d003l615" n="615">Nam nihilo distant inter se iuncta, suumque</l>
                <l xml:id="d003l616" n="616">Quodque sibi alterno permutat pondere pondus.</l>
                <l xml:id="d003l617" n="617">Quae tamen exacte prorsus sic omnia tractes,</l>
                <l xml:id="d003l618" n="618">Ut neque tam tenui numero subducere curent,</l>
                <l xml:id="d003l619" n="619">Ac neque tam modica perpendere lance minutim</l>
                <l xml:id="d003l620" n="620">Hi, quibus argento mire secernitum aurum,</l>
                <l xml:id="d003l621" n="621">Instrumenta quibus maneant, quae templa vocantur.</l>
                <l xml:id="d003l622" n="622">Nam templi faciem praestant circumdata vitro,</l>
                <l xml:id="d003l623" n="623">Et pedis unius modulo constructa decenti,</l>
                <l xml:id="d003l624" n="624">Quo nusquam tenui penetret vi spiritus, atque</l>
                <l xml:id="d003l625" n="625">Hic erecta bilanx praeceps immotaque perstet.</l>
                <l xml:id="d003l626" n="626">Atque ideo argenti massae, quae continet aurum</l>
                <l xml:id="d003l627" n="627">Infusum, drachmama capiunt, quam rursus acuto</l>
                <l xml:id="d003l628" n="628">Incidunt ferro, mediamque illius in acris</l>
                <l xml:id="d003l629" n="629">Diffundunt latices partem; mox illa virentis</l>
                <l xml:id="d003l630" n="630">Particulas auri linquit resoluta per undas.</l>
                <l xml:id="d003l631" n="631">Hae propriae nigrae ad fundum gravitate feruntur,</l>
                <l xml:id="d003l632" n="632">Quas illi excipiunt, et parva lance receptas,</l>
                <l xml:id="d003l633" n="633">Exiguo quocunque leves sint pondere, pendunt.</l>
                <l xml:id="d003l634" n="634">Subductisque ipsis, dum quod sub parte repertum est</l>
                <l xml:id="d003l635" n="635">Tunc aurum, artificis miro solertia ductu</l>
                <l xml:id="d003l636" n="636">Computat, in toto reperit quae summa resultet.</l>
                <l xml:id="d003l637" n="637">At quamquam numeris, opus est, utare minutis</l>
                <l xml:id="d003l638" n="638">Usqueadeo, vel ponderibus, satis attamen una</l>
                <l xml:id="d003l639" n="639">Tantum electa tibi fuerit tribus uncia primis</l>
                <l xml:id="d003l640" n="640">Ex illis, quam tu, ut docui, sic rite gubernes;</l>
                <l xml:id="d003l641" n="641">Aut si forte duas sumis, nil amplius addas.</l>
                <l xml:id="d003l642" n="642">Nam te, quod superest, etiam nonnulla docebo,</l>
                <l xml:id="d003l643" n="643">Quae tibi cum fuerint alta sub mente reposta,</l>
                <l xml:id="d003l644" n="644">Noris, cur modica contentus parte labores.</l>
                <l xml:id="d003l645" n="645">Hic ego non fictis, quae sunt tractanda, figuris</l>
                <l xml:id="d003l646" n="646">Eloquar, et longis obducta ambagibus edam,</l>
                <l xml:id="d003l647" n="647">Quae quondam artifices ipsi caelasse fatentur</l>
                <l xml:id="d003l648" n="648">Consulto, tanquam veteris mandata Sybillae.</l>
                <l xml:id="d003l649" n="649">Extremo huic igitur prudens ne cede labori:</l>
                <l xml:id="d003l650" n="650">Nam brevis atque artis minimae est, sed divitis usus.</l>
                <l xml:id="d003l651" n="651">Ergo vel in primis fulvo confunde metallo</l>
                <l xml:id="d003l652" n="652">Confecti paulum medicaminis, idque beati</l>
                <l xml:id="d003l653" n="653">Pulveris actutum prae se vim ferre videbis.</l>
                <l xml:id="d003l654" n="654">Vel gravidum puro semen cum rursus ab auro</l>
                <l xml:id="d003l655" n="655">Haud facili et multa extrusum collegeris arte</l>
                <l xml:id="d003l656" n="656">(Qui modus ex illis, quae pridem exegimus, extat</l>
                <l xml:id="d003l657" n="657">Expressus satis, et fari non omnia par est),</l>
                <l xml:id="d003l658" n="658">Huic tu purpurei partem mox pulveris aequam</l>
                <l xml:id="d003l659" n="659">Immisce, atque illis lentum succende calorem,</l>
                <l xml:id="d003l660" n="660">Ac geminos illas etiam simul excoque menses,</l>
                <l xml:id="d003l661" n="661">Quo seriem spatio cunctam prodire colorum</l>
                <l xml:id="d003l662" n="662">Pervideas, qualem ternos miratus in annos</l>
                <l xml:id="d003l663" n="663">Videris, atque brevi sumas, quae maxima longo</l>
                <l xml:id="d003l664" n="664">Tempore iam tota quaesistis sedulus arte.</l>
                <l xml:id="d003l665" n="665">Idque iterum atque iterum facias; quotiesque peractum</l>
                <l xml:id="d003l666" n="666">Id fuerit, toties vires illius, et ipsum</l>
                <l xml:id="d003l667" n="667">Pulvureum exauctes cumulum; namque ocyus ipse</l>
                <l xml:id="d003l668" n="668">Crescit, et hinc aliam sumit, retinetque priorem</l>
                <l xml:id="d003l669" n="669">Virtutem crescentem etiam. Nec credere vanum est,</l>
                <l xml:id="d003l670" n="670">Illam adeo interdum priscis auctoribus auctam,</l>
                <l xml:id="d003l671" n="671">Ipsius ut tenui proiecta parte parte per undas</l>
                <l xml:id="d003l672" n="672">Aequoris, argentum si vivum foret aequor,</l>
                <l xml:id="d003l673" n="673">Omne vel immensum verti mare possit in aurum,</l>
                <l xml:id="d003l674" n="674">Neptunusque supra divos ditissimus omnes</l>
                <l xml:id="d003l675" n="675">Tum fieri, et strato lusum Nereides auro</l>
                <l xml:id="d003l676" n="676">Ire super, puro siccantes sole capillos</l>
                <l xml:id="d003l677" n="677">Caerulae, quo non alius color aptius auro</l>
                <l xml:id="d003l678" n="678">Haeret, et aethereo cui plene convenit aurum.</l>
                <l xml:id="d003l679" n="679">Haec super aurifera non invidus arte canebam,</l>
                <l xml:id="d003l680" n="680">Dum ferus Ausoniae populos agit undique motus,</l>
                <l xml:id="d003l681" n="681">Atque rapit resides et longa pace quietos</l>
                <l xml:id="d003l682" n="682">Arma per, innumerasque immani vulnere caedes,</l>
                <l xml:id="d003l683" n="683">Horrendum in facinus: quo mixtum ignobile vulgus</l>
                <l xml:id="d003l684" n="684">Principibus, rerum quibus est permissa potestas,</l>
                <l xml:id="d003l685" n="685">Praecipitat, stupidisque necem mortalibus atram</l>
                <l xml:id="d003l686" n="686">Ingerit, atque ipsa graviores morte labores.</l>
                <l xml:id="d003l687" n="687">Illo Augurellum me tempore tutus habebat</l>
                <l xml:id="d003l688" n="688">Adriaco baccante sinus per cuncta furore</l>
                <l xml:id="d003l689" n="689">Barbarico, magnae vel cum primoribus urbis</l>
                <l xml:id="d003l690" n="690">Versantem, aut studiis Musarum multa vacantem.</l>
                <l xml:id="d003l691" n="691">Carmina qui fidibus iampridem aptare canoris,</l>
                <l xml:id="d003l692" n="692">Tum doctos salibus sermones spargere puris</l>
                <l xml:id="d003l693" n="693">Tentavi, et demum iam rectos ausus iambos</l>
                <l xml:id="d003l694" n="694">Edere, nunc lusi somno velut excitus arcto,</l>
                <l xml:id="d003l695" n="695">Quae data porta inter geminas, quae somnia servant.</l>
                <l xml:id="d003l696" n="696">Cornea nec nobis patuit, nec prorsus eburna</l>
                <l xml:id="d003l697" n="697">Emissus cecini falsis insomnia verbis.</l>
            </div1>
        </body>
    </text>
</TEI>
