<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="AUGUR-gero">
                    <title>geronticon liber</title>
                    <title type="short">geronticon liber</title>
                    <abbr>geront.</abbr>
                    <bibl>M. Niero, 1986-87</bibl>
                </title>
                <author xml:id="AUGUR" n="211.000">
                    <name>Augurelli, Giovanni Aurelio</name>
                    <date>Rimini 1456 - Treviso 1524</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Augurelli, Giovanni Aurelio</persName>
                    <abbr>AUGUR.</abbr>
                </author>
                <respStmt>
                    <resp>Reference basis text</resp>
                    <name>M. Niero, 1986-87</name>
                </respStmt>
            </titleStmt>
            <extent>
                <measure unit="words" quantity="5924">5924</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>M. Niero, 1986-87</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>3.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="various">
                <head>
                    <title>1</title>
                    <bibl source="digital">Ketty Peruch</bibl>
                </head>
                <div2 xml:id="001c001" type="carmen" met="H">
                    <head>
                        <abbr>1</abbr>
                    </head>
                    <p xml:id="d001l1" n="">1.</p>
                    <l xml:id="d001l2" n="1">Sunt cordi Musae nobis, sunt carmina curae;</l>
                    <l xml:id="d001l3" n="2">Caetera quae vacuam tenuissent gaudia mentem</l>
                    <l xml:id="d001l4" n="3">Omnia nunc semota; refert haec una voluptas</l>
                    <l xml:id="d001l5" n="4">Quicquid dulce olim sensu percepimus omni.</l>
                    <l xml:id="d001l6" n="5">His ergo hanc grati secretam ponimus aram:</l>
                    <l xml:id="d001l7" n="6">Hic hederae et lauri nec non et amoena vireta</l>
                    <l xml:id="d001l8" n="7">Apricos inter colles, hic myrtea silva</l>
                    <l xml:id="d001l9" n="8">Et Veneri sacer est lucus nec grata Lyeo</l>
                    <l xml:id="d001l10" n="9">Mitis abest pendet quae spissis uva racemis.</l>
                    <l xml:id="d001l11" n="10">Inprimis sternenda mihi est auro area multo,</l>
                    <l xml:id="d001l12" n="11">Tum coeptae e solido surgent adamante columnae,</l>
                    <l xml:id="d001l13" n="12">Queis alte supra impositum consistere tectum</l>
                    <l xml:id="d001l14" n="13">Instituam gemmis ornatum grandibus atque</l>
                    <l xml:id="d001l15" n="14">Aeternis densi vinctum compagibus aeris,</l>
                    <l xml:id="d001l16" n="15">Iam quibus inter se nexis non ulla vetustas</l>
                    <l xml:id="d001l17" n="16">Offuerit, quanquam validis conatibus obstet.</l>
                    <l xml:id="d001l18" n="17">Stabunt in medio divae templumque tenebunt.</l>
                    <l xml:id="d001l19" n="18">His ego dehinc coetu vatum comitatus honesto</l>
                    <l xml:id="d001l20" n="19">Dona feram non quae vulgo consuevimus illis</l>
                    <l xml:id="d001l21" n="20">Offerre at rerum prorsus rarissima quaeque</l>
                    <l xml:id="d001l22" n="21">Nobilium, quales tantum seponere summi</l>
                    <l xml:id="d001l23" n="22">Electas omni e numero potuere poetae.</l>
                    <l xml:id="d001l24" n="23">Tuque ades, o gentis Lipomanae digna propago</l>
                    <l xml:id="d001l25" n="24">Et rara iuvenis virtute ac moribus aucte</l>
                    <l xml:id="d001l26" n="25">Eximiis, summa quae caeli sede profecta</l>
                    <l xml:id="d001l27" n="26">Eveniunt rectaque solent sub mente reponi.</l>
                    <l xml:id="d001l28" n="27">Tu mihi te vacuum da nunc et pectore puro:</l>
                    <l xml:id="d001l29" n="28">His ego te sacris adhiberi et fungier opto,</l>
                    <l xml:id="d001l30" n="29">Quae tibi nunc uni nobis commissa parantur.</l>
                    <l xml:id="d001l31" n="30">Ergo humeris primum vestem hanc candentibus albam</l>
                    <l xml:id="d001l32" n="31">Induere et mecum tantis accingere rebus,</l>
                    <l xml:id="d001l33" n="32">Adsistensque mihi puris e fontibus hauri</l>
                    <l xml:id="d001l34" n="33">Divinum laticem ac manibus cape lilia plenis</l>
                    <l xml:id="d001l35" n="34">Collectosque una vario de cespite flores.</l>
                    <l xml:id="d001l36" n="35">His demum late, dum verba precantia fundo</l>
                    <l xml:id="d001l37" n="36">Ipse haec Musarum dudum Phoebique sacerdos,</l>
                    <l xml:id="d001l38" n="37">Sparge solum et suavi completo cuncta vapore:</l>
                    <l xml:id="d001l39" n="38">"Phoebe, novem circum quem numina sancta sororum</l>
                    <l xml:id="d001l40" n="39">Semper habent divisque illic peana canendo</l>
                    <l xml:id="d001l41" n="40">Aeternam interdum spargunt mortalibus auram,</l>
                    <l xml:id="d001l42" n="41">Unde vigens sumit dias in carmina vires</l>
                    <l xml:id="d001l43" n="42">Spiritus et summo deducit ab aethere vatem,</l>
                    <l xml:id="d001l44" n="43">Illius huic haustum fas sit sperare precanti,</l>
                    <l xml:id="d001l45" n="44">Qui tibi toto animo primis famulatur ab annis.</l>
                    <l xml:id="d001l46" n="45">Is tibi candentem taurum niveamque iuvencam</l>
                    <l xml:id="d001l47" n="46">Constituet Musis sacrum viridemque quotannis</l>
                    <l xml:id="d001l48" n="47">Appendet templi medio sub culmine laurum;</l>
                    <l xml:id="d001l49" n="48">Atque ignem hunc vobis, quo fervens ara renidet,</l>
                    <l xml:id="d001l50" n="49">Et dabit et longa lucentem aetate fovebit.</l>
                    <l xml:id="d001l51" n="50">Vos rata iam nutu facietis cuncta benigno."</l>
                    <l xml:id="d001l52" n="51">Haec precor, at tu etiam supplex in vota precesque,</l>
                    <l xml:id="d001l53" n="52">O iuvenis quem mox superi ad maiora reservant,</l>
                    <l xml:id="d001l54" n="53">Insinua temet divinis, omnia quando</l>
                    <l xml:id="d001l55" n="54">Rite tibi sunt acta; deus nanque omine certo</l>
                    <l xml:id="d001l56" n="55">Annuit et liquidis fulsere altaria flammis.</l>
                    <lb/>
                </div2>
                <div2 xml:id="001c002" type="carmen" met="G">
                    <head>
                        <abbr>2</abbr>
                    </head>
                    <p xml:id="d001l57" n="tit.">2. ad Leonem X pontificem maximum: | ascensus primus ad deum</p>
                    <l xml:id="d001l58" n="1">Iam multa mecum conor et volvo diu</l>
                    <l xml:id="d001l59" n="2">Promissa siqua parte persolvi queant,</l>
                    <l xml:id="d001l60" n="3">Quae, sancte quondam feceram Pater, tibi</l>
                    <l xml:id="d001l61" n="4">Ubi occupatas detinebam parvulo</l>
                    <l xml:id="d001l62" n="5">Aures libello forsitan ineptus tuas,</l>
                    <l xml:id="d001l63" n="6">Arcana quanvis ederem illic dedalae</l>
                    <l xml:id="d001l64" n="7">Naturae et artis praepotentis munera.</l>
                    <l xml:id="d001l65" n="8">An non inepte facere sum visus quidem,</l>
                    <l xml:id="d001l66" n="9">Cum mira apud te illa fore tum confiderem</l>
                    <l xml:id="d001l67" n="10">Vecors, videri cui potest mirum nihil,</l>
                    <l xml:id="d001l68" n="11">Humanitatis cum supragressus modum</l>
                    <l xml:id="d001l69" n="12">Humana pariter cuncta parvi feceris</l>
                    <l xml:id="d001l70" n="13">Statim nec humile imumve cogitaveris</l>
                    <l xml:id="d001l71" n="14">Quicquam, supremae sedis ut adisti gradus</l>
                    <l xml:id="d001l72" n="15">Divumque inisti tantus in terris vicem?</l>
                    <l xml:id="d001l73" n="16">Sed haec fuere: nunc quod instat pergimus,</l>
                    <l xml:id="d001l74" n="17">Tuo favente concitati numine,</l>
                    <l xml:id="d001l75" n="18">Ordiri et ea, quae pollicebar, reddere,</l>
                    <l xml:id="d001l76" n="19">Ut quimus utque spiritus caelo potens</l>
                    <l xml:id="d001l77" n="20">Afflat pusillis. Tu serena videris</l>
                    <l xml:id="d001l78" n="21">Haec mente suppliciter precamur, qua soles</l>
                    <l xml:id="d001l79" n="22">Quae offeruntur cunque tibi, neque abnuas</l>
                    <l xml:id="d001l80" n="23">Impendere mihi paululum interdum morae</l>
                    <l xml:id="d001l81" n="24">Haec donec intus intuens inspexeris</l>
                    <l xml:id="d001l82" n="25">An forte recta tendimus per arduum,</l>
                    <l xml:id="d001l83" n="26">Quod nunc inimus hos ad ascensus, iter.</l>
                    <l xml:id="d001l84" n="27">Non esse secum dixit insanus Deum</l>
                    <l xml:id="d001l85" n="28">Excorsque et impos mentis, expers consili,</l>
                    <l xml:id="d001l86" n="29">Rationis ac pietatis omnis indigens.</l>
                    <l xml:id="d001l87" n="30">At esse sapiens mente primum concipit,</l>
                    <l xml:id="d001l88" n="31">Dehinc voce clamans splendida palam facit</l>
                    <l xml:id="d001l89" n="32">Non esse tantum, sed potenter dextera</l>
                    <l xml:id="d001l90" n="33">Eum tenere regereque et nutu suo,</l>
                    <l xml:id="d001l91" n="34">Quae cuncta fecit, temperare et omnibus</l>
                    <l xml:id="d001l92" n="35">Adesse ubique et imperare singulis.</l>
                    <l xml:id="d001l93" n="36">Verum haud leve est videre quos scandat gradus</l>
                    <l xml:id="d001l94" n="37">Haec quisquis animo versat et tendit supra</l>
                    <l xml:id="d001l95" n="38">Id, quo potest nunquam ulla vis mortalium</l>
                    <l xml:id="d001l96" n="39">Conata ferri, ni superna caelitus</l>
                    <l xml:id="d001l97" n="40">Spirarit aura ac Illius nisi favor</l>
                    <l xml:id="d001l98" n="41">Praesto sit, ipsa cuius haec perquirimus</l>
                    <l xml:id="d001l99" n="42">Dicenda, nullo non furore perciti.</l>
                    <l xml:id="d001l100" n="43">Pavor tremorque, cui comes reverentia</l>
                    <l xml:id="d001l101" n="44">Qua non alia sit maior, hinc et hinc premunt</l>
                    <l xml:id="d001l102" n="45">Nosque admonent sic parvulos pondus grave</l>
                    <l xml:id="d001l103" n="46">Et impar humeris haud subire. Verum amor</l>
                    <l xml:id="d001l104" n="47">Potens inaccessa facere olim pervia,</l>
                    <l xml:id="d001l105" n="48">Cum spes fidesque prodeunt illi obviam,</l>
                    <l xml:id="d001l106" n="49">Hortatur atque pene cogit ingredi</l>
                    <l xml:id="d001l107" n="50">Orationis intimae latens iter.</l>
                    <l xml:id="d001l108" n="51">Quid ergo agam tu mi impera, Deus meus,</l>
                    <l xml:id="d001l109" n="52">Rex unus omnium ac herus solus mihi.</l>
                    <l xml:id="d001l110" n="53">Iubensne Domine? Forsitan quidem iubes;</l>
                    <l xml:id="d001l111" n="54">Nam non video ut aliunde spirari haec queant.</l>
                    <l xml:id="d001l112" n="55">Experiar igitur; Tu, precor, coeptis fave</l>
                    <l xml:id="d001l113" n="56">Volensque et adsis et iubens praesis mihi,</l>
                    <l xml:id="d001l114" n="57">Si nostra non superbit haec precatio.</l>
                    <l xml:id="d001l115" n="58">Testantur opera Te tua, enarrant poli</l>
                    <l xml:id="d001l116" n="59">Tuam per orbem indesinenter gloriam.</l>
                    <l xml:id="d001l117" n="60">Est nam quis adeo, cum superna suspicit,</l>
                    <l xml:id="d001l118" n="61">Vecors rudisque, qui statim non cogitet</l>
                    <l xml:id="d001l119" n="62">Ac volvat ipse saepius secum stupens</l>
                    <l xml:id="d001l120" n="63">Quae quantaque videat, quibus vel orbibus</l>
                    <l xml:id="d001l121" n="64">Ferantur illa aut quas vicissitudines</l>
                    <l xml:id="d001l122" n="65">Servent ratorum consecuta temporum</l>
                    <l xml:id="d001l123" n="66">Semper tenorem, legis haud casu datae</l>
                    <l xml:id="d001l124" n="67">Iussu, sed una aequante Providentia</l>
                    <l xml:id="d001l125" n="68">Cuncta haec benigno distributa munere?</l>
                    <l xml:id="d001l126" n="69">Quis rursus, orbis caeteras partes videns</l>
                    <l xml:id="d001l127" n="70">Interque versans, desinat mirarier</l>
                    <l xml:id="d001l128" n="71">Terrae patentem subiacentis ambitum</l>
                    <l xml:id="d001l129" n="72">Fusumque supra continenter aera</l>
                    <l xml:id="d001l130" n="73">Terraeque circum margines fusum mare</l>
                    <l xml:id="d001l131" n="74">Et quicquid haec exornat atque in his simul</l>
                    <l xml:id="d001l132" n="75">Vitam peragit, ut omne stirpium genus</l>
                    <l xml:id="d001l133" n="76">Quaecunque se tollunt humo et quae vestiunt</l>
                    <l xml:id="d001l134" n="77">Telluris almis aemulam gemmis cutim,</l>
                    <l xml:id="d001l135" n="78">Ut multiformis ac vagans animantium</l>
                    <l xml:id="d001l136" n="79">Proles per amplos sparsa tractus undique</l>
                    <l xml:id="d001l137" n="80">Terrae marique crescit et semper sua</l>
                    <l xml:id="d001l138" n="81">Vi fertur una, qua potest et qua prius</l>
                    <l xml:id="d001l139" n="82">Natura proprios impetus illi dedit?</l>
                    <l xml:id="d001l140" n="83">Adde his liquentis lucidosque fontium</l>
                    <l xml:id="d001l141" n="84">Fluxus et altis amnium cursus vadis</l>
                    <l xml:id="d001l142" n="85">Ripas amoenas inter, inter collium</l>
                    <l xml:id="d001l143" n="86">Aprica et herbis suavibus virentia</l>
                    <l xml:id="d001l144" n="87">Camporum. At imas montibus subsidere</l>
                    <l xml:id="d001l145" n="88">Valles et altos erigi convallibus</l>
                    <l xml:id="d001l146" n="89">Montes ab imis, limpidos sterni lacus</l>
                    <l xml:id="d001l147" n="90">Subter virentum rupium cacumina</l>
                    <l xml:id="d001l148" n="91">Quis non, serena mente qui sit praeditus,</l>
                    <l xml:id="d001l149" n="92">Miratur? Aut cui non quoque est miraculo</l>
                    <l xml:id="d001l150" n="93">Immensa marium littorumque vastitas</l>
                    <l xml:id="d001l151" n="94">Et insularum varius ac gratus situs</l>
                    <l xml:id="d001l152" n="95">Quicquid tandem reddit et servat decens</l>
                    <l xml:id="d001l153" n="96">Ornatus orbis omnium pulcherrimus?</l>
                    <l xml:id="d001l154" n="97">Quid? Siquis ipse se intus ac extra aestimet</l>
                    <l xml:id="d001l155" n="98">Et alterum se tum esse mundum sentiat</l>
                    <l xml:id="d001l156" n="99">Opusque summi opificis ac munus sciat</l>
                    <l xml:id="d001l157" n="100">Deumque prope, idest illius ad imaginem</l>
                    <l xml:id="d001l158" n="101">Et similitudinem editum, se noverit,</l>
                    <l xml:id="d001l159" n="102">Divinitatis qui capax, sapientiae</l>
                    <l xml:id="d001l160" n="103">Ac mentis aeque particeps sit, dotibus</l>
                    <l xml:id="d001l161" n="104">Et extet animi ac corporis tantis valens,</l>
                    <l xml:id="d001l162" n="105">Pro dignitate ut sedeat, ut stet, ut ambulet,</l>
                    <l xml:id="d001l163" n="106">Oris venustas agilitasque totius</l>
                    <l xml:id="d001l164" n="107">Vultus ut illi gratior cunctis siet,</l>
                    <l xml:id="d001l165" n="108">Vis insit animi tanta, tanta celeritas</l>
                    <l xml:id="d001l166" n="109">Mentis vigorque tantus et solertia,</l>
                    <l xml:id="d001l167" n="110">Qua pene cuncta suggerente discutit.</l>
                    <l xml:id="d001l168" n="111">Haec siquis, inquam, serius secum putet,</l>
                    <l xml:id="d001l169" n="112">Emittet illam forsitan vocem simul</l>
                    <l xml:id="d001l170" n="113">Cum vate summo gentibus palam canens:</l>
                    <l xml:id="d001l171" n="114">"Quam magnifica sunt opera, Rex regum, tua;</l>
                    <l xml:id="d001l172" n="115">Sapientia in tua creasti singula."</l>
                    <l xml:id="d001l173" n="116">Quin illud etiam sentiet verum legi,</l>
                    <l xml:id="d001l174" n="117">Divina quae sunt, cum videri non queant,</l>
                    <l xml:id="d001l175" n="118">Haec posse in his considerata conspici,</l>
                    <l xml:id="d001l176" n="119">Quae fecit ille. Nam relictus unicus</l>
                    <l xml:id="d001l177" n="120">Nobis ad illa est hic gradus, magno datus</l>
                    <l xml:id="d001l178" n="121">Scandendus olim Mosi ut ante cerneret</l>
                    <l xml:id="d001l179" n="122">Quae facta, non qui fecerat. Sed cum illa, quae</l>
                    <l xml:id="d001l180" n="123">Fecisset opifex summus ac pater omnium</l>
                    <l xml:id="d001l181" n="124">Immensus, incomprehensibilis, unus potens</l>
                    <l xml:id="d001l182" n="125">Efficere quae fecit eademque perdere</l>
                    <l xml:id="d001l183" n="126">Ut vult, ea, inquam, cum potenter omnia</l>
                    <l xml:id="d001l184" n="127">Volvisset animo providus vates suo,</l>
                    <l xml:id="d001l185" n="128">Ex his adivit omnium rerum ultimam</l>
                    <l xml:id="d001l186" n="129">Et ipse causam primus ut homini datum est</l>
                    <l xml:id="d001l187" n="130">Dum vita superest. Hic enim, faciem Dei</l>
                    <l xml:id="d001l188" n="131">Dum quaerit avidus inspicere, vocem audiit</l>
                    <l xml:id="d001l189" n="132">Dicentis: "Haud faciem videre quiveris</l>
                    <l xml:id="d001l190" n="133">Meam, sed hoc te sub cavae rupis loco</l>
                    <l xml:id="d001l191" n="134">Sistam manuque protegam dum transeam.</l>
                    <l xml:id="d001l192" n="135">At inde cum post auferam petra manum,</l>
                    <l xml:id="d001l193" n="136">Videre posteriora tunc mea poteris."</l>
                    <l xml:id="d001l194" n="137">Haud ergo quisquam, quae assequi sensu nequit,</l>
                    <l xml:id="d001l195" n="138">Divina quid sint quaeritans, intrinsecus</l>
                    <l xml:id="d001l196" n="139">Rimetur ipsa, vasculo ne clauserit</l>
                    <l xml:id="d001l197" n="140">Immensa maria, ut indicatum constitit</l>
                    <l xml:id="d001l198" n="141">Dum quaerit illa maximus rerum quidem</l>
                    <l xml:id="d001l199" n="142">Scrutator olim. Propter alti littora</l>
                    <l xml:id="d001l200" n="143">Maris undisona tendebat inquirens graves</l>
                    <l xml:id="d001l201" n="144">Sensus et amplum Trinitatis ambitum</l>
                    <l xml:id="d001l202" n="145">Aurelius, in his totus ac solis vacans</l>
                    <l xml:id="d001l203" n="146">Quae cogitabat, forte nec tunc exitum</l>
                    <l xml:id="d001l204" n="147">Habebat unde inveniret anxius;</l>
                    <l xml:id="d001l205" n="148">Cum dulcis illi visus est infantulus</l>
                    <l xml:id="d001l206" n="149">Parvam tenella sustinens concham manu</l>
                    <l xml:id="d001l207" n="150">Vastique lympha marmoris complens scrobem,</l>
                    <l xml:id="d001l208" n="151">Quam pronus ipse fecerat sibi prius</l>
                    <l xml:id="d001l209" n="152">Solis digitulis parvulisque nixibus.</l>
                    <l xml:id="d001l210" n="153">Quod ille cernens: "Ecquid" inquit "cogitas,</l>
                    <l xml:id="d001l211" n="154">Puelle, tantos aequoris fluctus cavo</l>
                    <l xml:id="d001l212" n="155">Telluris isthoc tantulo concludere?"</l>
                    <l xml:id="d001l213" n="156">Cui puer: "Et ipse quid facere, levis, putas,</l>
                    <l xml:id="d001l214" n="157">Qui te Illius, qui cuncta solus continet,</l>
                    <l xml:id="d001l215" n="158">Ullo nec ipse continetur, expetis</l>
                    <l xml:id="d001l216" n="159">Fieri capacem?" dixit, atque protinus</l>
                    <l xml:id="d001l217" n="160">Nubes per altas prodiens evanuit.</l>
                    <l xml:id="d001l218" n="161">Est unus ergo congruus nobis modus</l>
                    <l xml:id="d001l219" n="162">Intelligendi, parte qua quimus, Deum,</l>
                    <l xml:id="d001l220" n="163">Per illa, quae iam facta sunt. Nam sensibus</l>
                    <l xml:id="d001l221" n="164">Et ipsa capimus, mente deinde sensuum</l>
                    <l xml:id="d001l222" n="165">Sequace tantorum creatorem unicum</l>
                    <l xml:id="d001l223" n="166">Sentimus intus, credimus, complectimur,</l>
                    <l xml:id="d001l224" n="167">Amamus, illi caritatis vinculo</l>
                    <l xml:id="d001l225" n="168">Tenemur adstricti illiusque denique</l>
                    <l xml:id="d001l226" n="169">Aeterna meritis consequi confidimus.</l>
                    <l xml:id="d001l227" n="170">Ascensus hic est, quo crearat primitus</l>
                    <l xml:id="d001l228" n="171">Nos magnus orbis universi conditor,</l>
                    <l xml:id="d001l229" n="172">Ut vita praesit sensui, mentem ante eant</l>
                    <l xml:id="d001l230" n="173">Sensata, visis cognitisque exordia.</l>
                    <l xml:id="d001l231" n="174">Nam cum virentibus arborum terram comis</l>
                    <l xml:id="d001l232" n="175">Ornasset atque floridis herbis solum</l>
                    <l xml:id="d001l233" n="176">Stravisset atque ut uberes fructus darent</l>
                    <l xml:id="d001l234" n="177">Mandasset, his est vita tum primis data.</l>
                    <l xml:id="d001l235" n="178">At cum vel undas aerave vel aridam</l>
                    <l xml:id="d001l236" n="179">Animantibus complesset, illa sensibus</l>
                    <l xml:id="d001l237" n="180">Et appetitus aucta vi mox reddidit.</l>
                    <l xml:id="d001l238" n="181">Cum vero solers ultimo et mirum genus</l>
                    <l xml:id="d001l239" n="182">Fecisset hominum, mente quanprimum valens</l>
                    <l xml:id="d001l240" n="183">Effecit illud, non eis quoquam tamen</l>
                    <l xml:id="d001l241" n="184">Usu remotis, quae dedisset caeteris.</l>
                    <l xml:id="d001l242" n="185">Quod eius etiam iussa declarant statim:</l>
                    <l xml:id="d001l243" n="186">"Deum", inquiunt, "ex corde toto diligas,</l>
                    <l xml:id="d001l244" n="187">Quod inde vita, fonte ceu, nobis fluat;</l>
                    <l xml:id="d001l245" n="188">Anima ex quoque tua tota, id est et sensibus</l>
                    <l xml:id="d001l246" n="189">Cunctis et appetitu, ut ipsa est initium</l>
                    <l xml:id="d001l247" n="190">Animalia unde dicta sint; ex denique</l>
                    <l xml:id="d001l248" n="191">Tota tua etiam mente, qua sola omnibus</l>
                    <l xml:id="d001l249" n="192">Praestamus his ubique quae terras colunt."</l>
                    <l xml:id="d001l250" n="193">Hinc ergo per quae vivimus, per quae undique</l>
                    <l xml:id="d001l251" n="194">Sentimus et per quae creavit omnia</l>
                    <l xml:id="d001l252" n="195">Summusque et unus universi conditor,</l>
                    <l xml:id="d001l253" n="196">Hunc acie mentis esse aperte cernimus.</l>
                    <l xml:id="d001l254" n="197">At estne forte consequenter altera</l>
                    <l xml:id="d001l255" n="198">Tui sequendi et assequendi semita,</l>
                    <l xml:id="d001l256" n="199">Clemens, misericors, omnibus praesens Deus?</l>
                    <l xml:id="d001l257" n="200">Hanc Ipse nobis cognitam reddas et hac,</l>
                    <l xml:id="d001l258" n="201">Siqua est, precamur supplices, nos ducito:</l>
                    <l xml:id="d001l259" n="202">Est nanque quippe et omnium potissima.</l>
                    <l xml:id="d001l260" n="203">Adversus excors ierat humanum genus</l>
                    <l xml:id="d001l261" n="204">Mandata quondam ac inquinarat omnia</l>
                    <l xml:id="d001l262" n="205">Unum futura saecla commissum scelus</l>
                    <l xml:id="d001l263" n="206">Illoque cuncti sempiternis luctibus</l>
                    <l xml:id="d001l264" n="207">Poenisque eramus destinati crimine.</l>
                    <l xml:id="d001l265" n="208">Cum nos tuentem Maximum e caelo Patrem</l>
                    <l xml:id="d001l266" n="209">Immensa movit caritatis copia,</l>
                    <l xml:id="d001l267" n="210">Natumque nostra pro salute ut mitteret</l>
                    <l xml:id="d001l268" n="211">Effecit, illi tanta tum benignitas</l>
                    <l xml:id="d001l269" n="212">Fuit, misericors tanta tum clementia.</l>
                    <l xml:id="d001l270" n="213">Versatus ergo est Ille nobiscum diu</l>
                    <l xml:id="d001l271" n="214">Hic inter homines, inter ignaros Deus</l>
                    <l xml:id="d001l272" n="215">Homoque, Summi Patris ut testis foret</l>
                    <l xml:id="d001l273" n="216">Foretque nobis veritas et semita</l>
                    <l xml:id="d001l274" n="217">Qua tenderemus ad supernam patriam.</l>
                    <l xml:id="d001l275" n="218">Testes at ipsi essemus excellentium,</l>
                    <l xml:id="d001l276" n="219">Quas Ille res hic egerat nosque omnibus</l>
                    <l xml:id="d001l277" n="220">Illas per orbem panderemus singuli,</l>
                    <l xml:id="d001l278" n="221">Hic sanctitate puriter vitae diu</l>
                    <l xml:id="d001l279" n="222">Actae, serendis ille in vulgum vocibus,</l>
                    <l xml:id="d001l280" n="223">Quaecunque frugem comparant nobis bonam,</l>
                    <l xml:id="d001l281" n="224">Doctrina at alius atque scriptis, mystica</l>
                    <l xml:id="d001l282" n="225">Quae sensa magnis eruunt sacrariis;</l>
                    <l xml:id="d001l283" n="226">Et qui volentes sanguinem ac vitam pii</l>
                    <l xml:id="d001l284" n="227">Fudere cruciatus per omnes antea</l>
                    <l xml:id="d001l285" n="228">Ducti, labores inter ac angustias;</l>
                    <l xml:id="d001l286" n="229">Et quisquis alto pectore Hunc tandem gerit</l>
                    <l xml:id="d001l287" n="230">Amoris arcto colligatum vinculo,</l>
                    <l xml:id="d001l288" n="231">Ipsumque preter expetens unum nihil,</l>
                    <l xml:id="d001l289" n="232">Testatur eius mira, quae fecit, Patris</l>
                    <l xml:id="d001l290" n="233">Suoque semper praedicanda nomine.</l>
                    <l xml:id="d001l291" n="234">Quorunque prorsus inscius rerum prius</l>
                    <l xml:id="d001l292" n="235">Quid ipse dicam? Quid secundum prosequar?</l>
                    <l xml:id="d001l293" n="236">Sic magna cuncta sunt et excedentia</l>
                    <l xml:id="d001l294" n="237">Humanitatis singulos captus simul.</l>
                    <l xml:id="d001l295" n="238">An cum, relictis insciis parentibus,</l>
                    <l xml:id="d001l296" n="239">Iam natus annos nobilis duodecim</l>
                    <l xml:id="d001l297" n="240">Inter peritos sedit in templo puer,</l>
                    <l xml:id="d001l298" n="241">Eos, quod esset omnibus mirum, petens</l>
                    <l xml:id="d001l299" n="242">Et audiens? An quae deinde nuptiis</l>
                    <l xml:id="d001l300" n="243">Miranda fecit, vina permutans aquis?</l>
                    <l xml:id="d001l301" n="244">Vel cum precanti regulo dixit: "Tuus,</l>
                    <l xml:id="d001l302" n="245">I, natus etiam vivit" ac illa quidem</l>
                    <l xml:id="d001l303" n="246">Iam morbus hora sospitem reliquerat?</l>
                    <l xml:id="d001l304" n="247">Quid haec ad illa, quae sequuntur, dixerim,</l>
                    <l xml:id="d001l305" n="248">Haec mira quanvis sint et ipsa maxime?</l>
                    <l xml:id="d001l306" n="249">Surgit vocatus illico aegrotans senex</l>
                    <l xml:id="d001l307" n="250">Ferensque sanus lectulum perambulat.</l>
                    <l xml:id="d001l308" n="251">At caecus is, qui viderat nunquam, videt.</l>
                    <l xml:id="d001l309" n="252">Ex quinque panibus et duobus piscibus</l>
                    <l xml:id="d001l310" n="253">Iesum sequutus redditur vulgus satur.</l>
                    <l xml:id="d001l311" n="254">Puella saxis verberanda publicis</l>
                    <l xml:id="d001l312" n="255">Detenta summo liberatur iudice,</l>
                    <l xml:id="d001l313" n="256">Peccaret illa ne tamen quid amplius.</l>
                    <l xml:id="d001l314" n="257">Iam pene putridus excitatur mortuus</l>
                    <l xml:id="d001l315" n="258">Et inter homines, ut prius, versans sedet,</l>
                    <l xml:id="d001l316" n="259">It, loquitur, audit, esurit, sitit, palam</l>
                    <l xml:id="d001l317" n="260">Quaecunque vivens fecerat rursus facit.</l>
                    <l xml:id="d001l318" n="261">Verum quid infans ipse nunc ausim loqui,</l>
                    <l xml:id="d001l319" n="262">Quae nec piorum maximus coetus virum</l>
                    <l xml:id="d001l320" n="263">Explere pleno cunctus ore quiverit?</l>
                    <l xml:id="d001l321" n="264">Haec finis ergo; nanque peccator miser</l>
                    <l xml:id="d001l322" n="265">Quonam per illa pergerem loquens modo,</l>
                    <l xml:id="d001l323" n="266">Quae mortis atque passionis ultima</l>
                    <l xml:id="d001l324" n="267">Tuae fuerunt impiae mysteria,</l>
                    <l xml:id="d001l325" n="268">Nostrum Redemptor omnium promptissime?</l>
                    <l xml:id="d001l326" n="269">Quaenam paventi suppetent voces mihi</l>
                    <l xml:id="d001l327" n="270">Quibus feratur concitus terris tremor</l>
                    <l xml:id="d001l328" n="271">Lunaeque lumen abditum, solem datas</l>
                    <l xml:id="d001l329" n="272">Circum tenebras, conditos suis patres</l>
                    <l xml:id="d001l330" n="273">Surresse monumentis et in sanctam undique</l>
                    <l xml:id="d001l331" n="274">Venisse civitatem et illic pluribus</l>
                    <l xml:id="d001l332" n="275">Apparuisse post secutam gloriam</l>
                    <l xml:id="d001l333" n="276">Tuam, subacta morte? Sed quis omnium</l>
                    <l xml:id="d001l334" n="277">Oculis potius hic lachrymas dabit meis,</l>
                    <l xml:id="d001l335" n="278">Ut flere possim traditam duram Tibi</l>
                    <l xml:id="d001l336" n="279">Necem ab nefandis impiis mortalibus,</l>
                    <l xml:id="d001l337" n="280">Quorum salutis veneras huc gratia?</l>
                    <l xml:id="d001l338" n="281">Dabit quis, inquam, lachrymas mihi, quibus</l>
                    <l xml:id="d001l339" n="282">Tuos ad imos procidens pedes fleam,</l>
                    <l xml:id="d001l340" n="283">Tuos solutis lachrymis lavem pedes,</l>
                    <l xml:id="d001l341" n="284">Exosculer flens abluamque vulnera,</l>
                    <l xml:id="d001l342" n="285">Inflicta sancto tam nefande corpori?</l>
                    <l xml:id="d001l343" n="286">Te preter ullus non dabit, nullus mihi</l>
                    <l xml:id="d001l344" n="287">Ostendet unde verus emanat liquor</l>
                    <l xml:id="d001l345" n="288">Vitae, nisi Tu. Nullus ut fleam miser</l>
                    <l xml:id="d001l346" n="289">Docebit atque nullus ut laeter dabit</l>
                    <l xml:id="d001l347" n="290">Te preter. Ut commissa nunc fleam mea</l>
                    <l xml:id="d001l348" n="291">Da, Pater, ut orem, ut serviam soli Tibi,</l>
                    <l xml:id="d001l349" n="292">Complectar ut Te, caetera ut nihil putem.</l>
                    <l xml:id="d001l350" n="293">Concede mentem iussa servandi tua</l>
                    <l xml:id="d001l351" n="294">Et ex iniquis exeundi semitam</l>
                    <l xml:id="d001l352" n="295">Ostende, qua Te sedulus solum sequar</l>
                    <l xml:id="d001l353" n="296">Emancipatus unico tantum Tibi.</l>
                    <l xml:id="d001l354" n="297">Ut memet abnegem ipse, quam tollam crucem</l>
                    <l xml:id="d001l355" n="298">Ostende mi nunc, postmodum ut laeter dabis,</l>
                    <l xml:id="d001l356" n="299">Voles ut ipse, nam voluntas maxime</l>
                    <l xml:id="d001l357" n="300">Tua hic et usque fiat et per omnia</l>
                    <l xml:id="d001l358" n="301">Semper neque ulli placeat id, quod displicet</l>
                    <l xml:id="d001l359" n="302">Tibi neque unquam. Tu salus solus mea</l>
                    <l xml:id="d001l360" n="303">Servabis ergo, cum vias ostenderis</l>
                    <l xml:id="d001l361" n="304">Salutis Ipse, cum mihi praesens dabis</l>
                    <l xml:id="d001l362" n="305">Ut nocte Tecum promptus, ut Tecum die</l>
                    <l xml:id="d001l363" n="306">Sim semper utque supplicem volens Tibi</l>
                    <l xml:id="d001l364" n="307">Nequo remittam temporis puncto tuum</l>
                    <l xml:id="d001l365" n="308">Nomen, quod extat omnium nomen supra,</l>
                    <l xml:id="d001l366" n="309">Ardente, Iesu, caritate prosequi.</l>
                    <lb/>
                </div2>
                <div2 xml:id="001c003" type="carmen" met="H">
                    <head>
                        <abbr>3</abbr>
                    </head>
                    <p xml:id="d001l367" n="tit.">3. Quadragesima</p>
                    <l xml:id="d001l368" n="1">Ergo animi interea semper pendebis? Et unde</l>
                    <l xml:id="d001l369" n="2">Incipias semel ignoras componere mentem,</l>
                    <l xml:id="d001l370" n="3">Ne tibi continuis tot fluctuet anxia curis?</l>
                    <l xml:id="d001l371" n="4">Semper idem progressus iter, nunquam haec bona longe</l>
                    <l xml:id="d001l372" n="5">Seposita et nobis adeo distantia cernes?</l>
                    <l xml:id="d001l373" n="6">Quid differs? Quid te variis ambagibus istis</l>
                    <l xml:id="d001l374" n="7">Implicitum involvis magis et magis ingeris ultro?</l>
                    <l xml:id="d001l375" n="8">Non brevia attendis vitae momenta caducae,</l>
                    <l xml:id="d001l376" n="9">Non quod et hic omnes peregre perducimur et quod</l>
                    <l xml:id="d001l377" n="10">Mox alio nobis properandum, ubi sistere tandem</l>
                    <l xml:id="d001l378" n="11">Aeternum sit opus penitusque recedere nulli,</l>
                    <l xml:id="d001l379" n="12">Atque bonos illic factorum praemia recte</l>
                    <l xml:id="d001l380" n="13">Accipere, at sontes vitiorum pendere poenas?</l>
                    <l xml:id="d001l381" n="14">Sed non quas vulgo referunt perferre sub imis</l>
                    <l xml:id="d001l382" n="15">Manibus, aeternos ignes aut frigora dira:</l>
                    <l xml:id="d001l383" n="16">Sint eadem et maiora etiam tormenta licebit,</l>
                    <l xml:id="d001l384" n="17">Verum, quod multo horrendum magis igne vel omni</l>
                    <l xml:id="d001l385" n="18">Iactura est gravius, nullas visendus in horas</l>
                    <l xml:id="d001l386" n="19">Ille opifex rerum, visu quo sancta fruuntur</l>
                    <l xml:id="d001l387" n="20">Pectora, quae terris valido se tollere nixu</l>
                    <l xml:id="d001l388" n="21">Iam potuere suo Superumque recondere coetu.</l>
                    <l xml:id="d001l389" n="22">Forsitan, heu, dubitas operum tibi conscius ullam</l>
                    <l xml:id="d001l390" n="23">Spem fore, qua fretus valeas haec tanta mereri.</l>
                    <l xml:id="d001l391" n="24">Ne dubita, nam nulla cupit Rex damna suorum,</l>
                    <l xml:id="d001l392" n="25">Quos quondam e nihilo, quod erat bonus Ipse piusque,</l>
                    <l xml:id="d001l393" n="26">Fecerat assimiles cunctos Sibi; deinde quod atram</l>
                    <l xml:id="d001l394" n="27">Ingressus nebulam, recta, quam ostenderat illis,</l>
                    <l xml:id="d001l395" n="28">Errare aspexit, durae ludibria mortis</l>
                    <l xml:id="d001l396" n="29">Pertulit omnipotens, ut eisdem splendida vitae</l>
                    <l xml:id="d001l397" n="30">Lumina praeferret, quibus haud errare liceret</l>
                    <l xml:id="d001l398" n="31">Amplius ac certo possent insistere calle.</l>
                    <l xml:id="d001l399" n="32">Quare, age, ad Hunc iunctis manibus concedere supplex</l>
                    <l xml:id="d001l400" n="33">Audeto; nam te venientem expectat ut amplo</l>
                    <l xml:id="d001l401" n="34">In gremio accipiat. Perge, et commissa fateri</l>
                    <l xml:id="d001l402" n="35">Incipias et te iam deliquisse dolentem</l>
                    <l xml:id="d001l403" n="36">Paeniteat, quacunque etiam ratione modoque</l>
                    <l xml:id="d001l404" n="37">Expurges promptusque luas pro crimine poenam,</l>
                    <l xml:id="d001l405" n="38">Atque imo expressas penitus de pectore voces</l>
                    <l xml:id="d001l406" n="39">Effundas Illi, cuius tibi Gratia plene</l>
                    <l xml:id="d001l407" n="40">Mox aderit teque amplectetur, et undique caelo</l>
                    <l xml:id="d001l408" n="41">Gaudia erunt quibus haud usquam maiora supersint,</l>
                    <l xml:id="d001l409" n="42">Illic nanque magis gratari contigit uni</l>
                    <l xml:id="d001l410" n="43">Converso a vitiis superum ad caelestia regna,</l>
                    <l xml:id="d001l411" n="44">Quam si complures, quorum sanctissima vita</l>
                    <l xml:id="d001l412" n="45">In terris fuerit, supera ad convexa ferantur.</l>
                    <lb/>
                </div2>
                <div2 xml:id="001c004" type="carmen" met="H">
                    <head>
                        <abbr>4</abbr>
                    </head>
                    <p xml:id="d001l413" n="tit.">4. Pasca</p>
                    <l xml:id="d001l414" n="1">Haec est illa dies, rerum quam condidit auctor.</l>
                    <l xml:id="d001l415" n="2">Ite omnes mecum, linguis animisque favete!</l>
                    <l xml:id="d001l416" n="3">Laeti omnes mecum laudes et laeta canendo</l>
                    <l xml:id="d001l417" n="4">Carmina, sic Regi caelorum reddite grates</l>
                    <l xml:id="d001l418" n="5">Tuque, Pater Sancte, in primis, cui plurima semper</l>
                    <l xml:id="d001l419" n="6">Relligio et verae fidei observantia cordi,</l>
                    <l xml:id="d001l420" n="7">Perge diem laetus solenni dicere pompa</l>
                    <l xml:id="d001l421" n="8">Muneris immenso plenam caelestis honore,</l>
                    <l xml:id="d001l422" n="9">Utque soles regali ornatu et pectore puro</l>
                    <l xml:id="d001l423" n="10">Prosequere, et cuncto demum hanc complectere cultu</l>
                    <l xml:id="d001l424" n="11">Christicolas inter proceres mediusque fideli</l>
                    <l xml:id="d001l425" n="12">Concilio ac lecto praecelsus in ordine Patrum.</l>
                    <l xml:id="d001l426" n="13">Sat lachrymis tristique datum pro tempore luctu,</l>
                    <l xml:id="d001l427" n="14">Quanquam pro scelere haud satis est et crimine nostro!</l>
                    <l xml:id="d001l428" n="15">Sed tamen haec iugi deflevimus ore precesque</l>
                    <l xml:id="d001l429" n="16">Addidimus, clemens quas exaudisse Redemptor</l>
                    <l xml:id="d001l430" n="17">Creditur et fessis hominum iam parcere rebus.</l>
                    <l xml:id="d001l431" n="18">Hunc etiam ut miseris quondam violarit iniqua</l>
                    <l xml:id="d001l432" n="19">Turba modis, tuleritque pius ludibria mille</l>
                    <l xml:id="d001l433" n="20">Sensimus, haec eadem soliti memorare quotannis.</l>
                    <l xml:id="d001l434" n="21">Vidimus et, cunctis sibi quos elegerat Ipse</l>
                    <l xml:id="d001l435" n="22">Discipulis aegre fugientibus, undique saeva</l>
                    <l xml:id="d001l436" n="23">Latronum rabie septum durisque revinctum</l>
                    <l xml:id="d001l437" n="24">Nexibus et foede ad proceres per compita raptum.</l>
                    <l xml:id="d001l438" n="25">Hic Illum ut vulgus vesanum riserit utque</l>
                    <l xml:id="d001l439" n="26">Conspuerit flagrisque afflixerit, utque profano</l>
                    <l xml:id="d001l440" n="27">Vexarit ritu divinum corpus, abunde</l>
                    <l xml:id="d001l441" n="28">Hausimus e sanctis scriptoribus, omnia largo</l>
                    <l xml:id="d001l442" n="29">Interea fletu complentes et grave mentis</l>
                    <l xml:id="d001l443" n="30">Affectae toto promentes corde dolorem.</l>
                    <l xml:id="d001l444" n="31">Denique sublatum cruce vidimus omnipotentem</l>
                    <l xml:id="d001l445" n="32">Cunctarum auctorem rerum perferre dolores</l>
                    <l xml:id="d001l446" n="33">Et duros mortis cruciatus quos neque quisquam</l>
                    <l xml:id="d001l447" n="34">Pertulit in terris unquam neque sensit et heu heu,</l>
                    <l xml:id="d001l448" n="35">Ne nos aeternum moreremur, concidit Ille</l>
                    <l xml:id="d001l449" n="36">Indutus mortalem hominem, qui cuncta crearat</l>
                    <l xml:id="d001l450" n="37">Aeternus semperque manens semperque futurus</l>
                    <l xml:id="d001l451" n="38">Idem, et qui nutu movet et quaecunque ministrat.</l>
                    <l xml:id="d001l452" n="39">Haec ita praeteritis fuerint celebrata diebus</l>
                    <l xml:id="d001l453" n="40">Et, ritu servante, pio permixta dolore.</l>
                    <l xml:id="d001l454" n="41">Ast hodie lachrymis hilari perfundere mentem</l>
                    <l xml:id="d001l455" n="42">Laetitia est opus et vultu praeferre sereno</l>
                    <l xml:id="d001l456" n="43">Gaudia, quae nullis cedant, cum maximus Ipse,</l>
                    <l xml:id="d001l457" n="44">Qui se deludi passus mortalibus aegris</l>
                    <l xml:id="d001l458" n="45">Occiderat caede infanda, nunc morte subacta,</l>
                    <l xml:id="d001l459" n="46">Conditione hominum superata, postibus Horci</l>
                    <l xml:id="d001l460" n="47">Perfractis, victor supera ad convexa redire</l>
                    <l xml:id="d001l461" n="48">Ut voluit subito se contulit et, Deus atque</l>
                    <l xml:id="d001l462" n="49">Verus homo, sed non adeo mortalis ut ante</l>
                    <l xml:id="d001l463" n="50">Amplius, at contra divino totus inhaerens</l>
                    <l xml:id="d001l464" n="51">Qua mortalis erat, se nobis Ipse videndum</l>
                    <l xml:id="d001l465" n="52">Praebuit, in dubio ne quid superesset et illa</l>
                    <l xml:id="d001l466" n="53">Luce resurgentem, qua se praedixerat, omnes</l>
                    <l xml:id="d001l467" n="54">Nossemus pariterque necis vitaeque potentem.</l>
                    <l xml:id="d001l468" n="55">Quid nos? An non cum Domino surgemus et ipsi?</l>
                    <l xml:id="d001l469" n="56">Surgamus: primum a vitiis hic transitus esto</l>
                    <l xml:id="d001l470" n="57">Ad summos apices, virtutem et relligionem,</l>
                    <l xml:id="d001l471" n="58">Mox ad caelestes Superos patriamque supernam.</l>
                    <l xml:id="d001l472" n="59">Non aliam ob causam supera de sede profectus</l>
                    <l xml:id="d001l473" n="60">Hic adiit genus humanum, quam ducere Secum</l>
                    <l xml:id="d001l474" n="61">Ut posset nos hinc alacres atque ire volentis.</l>
                    <lb/>
                </div2>
                <div2 xml:id="001c005" type="carmen" met="H">
                    <head>
                        <abbr>5</abbr>
                    </head>
                    <p xml:id="d001l475" n="tit.">5. ad Tryphonem Chabrielem patricium Venetum</p>
                    <l xml:id="d001l476" n="1">Quo sinitis, socii, me per deserta vagantem</l>
                    <l xml:id="d001l477" n="2">Haec loca nunc ferri, que iam tenebrosa sub antra,</l>
                    <l xml:id="d001l478" n="3">Consertos inter vepres, atque aspera saxa</l>
                    <l xml:id="d001l479" n="4">Ducunt et vario perplexum errore viarum</l>
                    <l xml:id="d001l480" n="5">Exercent semperque premunt atque usque fatigant?</l>
                    <l xml:id="d001l481" n="6">Nec vestrum quisquam tanto in discrimine dextram</l>
                    <l xml:id="d001l482" n="7">Porrigit atque vagum fallaci in tramite sistis,</l>
                    <l xml:id="d001l483" n="8">Aut docet ire viam praesens et in aequa reducit.</l>
                    <l xml:id="d001l484" n="9">Atqui olim multi, vel tu revocare solebas</l>
                    <l xml:id="d001l485" n="10">In primis me, care Tryphon, si forte parumper</l>
                    <l xml:id="d001l486" n="11">Devius a recta iam declinare videbar.</l>
                    <l xml:id="d001l487" n="12">Orsus eram, ut parvae poterant in carmina vires,</l>
                    <l xml:id="d001l488" n="13">Aetherei secreta procul vestigia cantus</l>
                    <l xml:id="d001l489" n="14">Pone sequi, afflato quos olim protulit ore</l>
                    <l xml:id="d001l490" n="15">Ad citharam vates, quem non imitabile carmen</l>
                    <l xml:id="d001l491" n="16">Atque hominum supra captum cecinisse fatentur</l>
                    <l xml:id="d001l492" n="17">Voce palam cuncti, qui sacra ad limina tendunt</l>
                    <l xml:id="d001l493" n="18">Veri secreto commoti numine Phoebi.</l>
                    <l xml:id="d001l494" n="19">Atque ita suspiciens humilisque et pronus adorans,</l>
                    <l xml:id="d001l495" n="20">Tentabam siqua ille mihi se forte favori</l>
                    <l xml:id="d001l496" n="21">Praeberet precibus crebris oneratus et una</l>
                    <l xml:id="d001l497" n="22">Affectu hoc nostro motus propriae ne benigno</l>
                    <l xml:id="d001l498" n="23">Assensu potius et solo munere mentis.</l>
                    <l xml:id="d001l499" n="24">Tandem hac spe tantum perstans, tum totus in illis,</l>
                    <l xml:id="d001l500" n="25">Quae quondam is cecinisset, eram, nec caetera porro</l>
                    <l xml:id="d001l501" n="26">Linquebam interea, legis praecepta vetustae</l>
                    <l xml:id="d001l502" n="27">Quin legerem gravium auctorum, versabar et inter</l>
                    <l xml:id="d001l503" n="28">Quae mihi grata forent atque apta senilibus annis.</l>
                    <l xml:id="d001l504" n="29">At nunc, nescio qua tenui dulcedine captus,</l>
                    <l xml:id="d001l505" n="30">Aetatis preter solitum iuvenilia ludo.</l>
                    <l xml:id="d001l506" n="31">Ecquid permittes haec me per inania duci</l>
                    <l xml:id="d001l507" n="32">Quae mihi, quae studiis non convenientia nostris,</l>
                    <l xml:id="d001l508" n="33">Offendunt etiam purgatas protinus aures?</l>
                    <l xml:id="d001l509" n="34">Cur me ad concentus cessas adhibere priores,</l>
                    <l xml:id="d001l510" n="35">Quos mihi, non nulla solitus iam laude probare,</l>
                    <l xml:id="d001l511" n="36">Subdideras celeres currenti saepius ictus?</l>
                    <l xml:id="d001l512" n="37">Cur non hortari, cur non, velut ante, monere</l>
                    <l xml:id="d001l513" n="38">Instituis, vel, nanque potes, me haec ad pia cogis</l>
                    <l xml:id="d001l514" n="39">Munera? Quae tibi sunt merito gratissima semper,</l>
                    <l xml:id="d001l515" n="40">Vel quia Musarum tibi iam non ultima servit,</l>
                    <l xml:id="d001l516" n="41">Optatus quotiens illarum ad culmina tendis,</l>
                    <l xml:id="d001l517" n="42">Vel quod nostra piae miro conamine mentis</l>
                    <l xml:id="d001l518" n="43">Sacra tenes eademque pari veneraris honore.</l>
                    <l xml:id="d001l519" n="44">Immo age, nam posco poterit quod utrunque decere,</l>
                    <l xml:id="d001l520" n="45">Tentemus siquid forte aspiraverit ardens</l>
                    <l xml:id="d001l521" n="46">Ille canor nobis, qui non divinitus unquam</l>
                    <l xml:id="d001l522" n="47">Nil prorsum est modulatus, at aethera semper apertum</l>
                    <l xml:id="d001l523" n="48">Intuitus regum Regem rex ipse canebat,</l>
                    <l xml:id="d001l524" n="49">Atque uni laudes unique ferebat honorem.</l>
                    <l xml:id="d001l525" n="50">Tu prior, ipse sequar: sic me nam rursus, amice,</l>
                    <l xml:id="d001l526" n="51">Ad non missa quidem, sed ad intermissa vocabis.</l>
                    <p xml:id="d001l527" n="51|1">Tryphon</p>
                    <l xml:id="d001l528" n="52">"Quae desolatos ceperunt gaudia Patres,</l>
                    <l xml:id="d001l529" n="53">Dispersos pavor horribilis quos egerat ante,</l>
                    <l xml:id="d001l530" n="54">Cum Quem defunctum flerant exisse sepulchro</l>
                    <l xml:id="d001l531" n="55">Viderunt miro perculsi corda stupore!"</l>
                    <p xml:id="d001l532" n="55|1">Augurellus</p>
                    <l xml:id="d001l533" n="56">"Quae prosternatas ceperunt gaudia Matres,</l>
                    <l xml:id="d001l534" n="57">Ut pavidis hilari se vultu nuncius ultro</l>
                    <l xml:id="d001l535" n="58">Obtulit aethereo caeli de culmine missus,</l>
                    <l xml:id="d001l536" n="59">Tristia qui placidis mulceret pectora dictis!"</l>
                    <p xml:id="d001l537" n="59|1">Tryphon</p>
                    <l xml:id="d001l538" n="60">"Qui tum custodum est coniectus in agmina terror,</l>
                    <l xml:id="d001l539" n="61">Cum tremor invasit terras subitoque revulsum est,</l>
                    <l xml:id="d001l540" n="62">Quod tumulo haerebat firmo pro tegmine, saxum!"</l>
                    <p xml:id="d001l541" n="62|1">Augurellus</p>
                    <l xml:id="d001l542" n="63">"Quo strepitu fugere mali sub tartara Manes,</l>
                    <l xml:id="d001l543" n="64">Cum se praeventos senserunt lumine tanto</l>
                    <l xml:id="d001l544" n="65">Nec posse ulterius minimo sub tegmine condi!"</l>
                    <p xml:id="d001l545" n="65|1">Tryphon</p>
                    <l xml:id="d001l546" n="66">"At vertere boni sensus oculosque repente</l>
                    <l xml:id="d001l547" n="67">In Dominum inque ipsum rerum Patremque Deumque,</l>
                    <l xml:id="d001l548" n="68">Inque expectatum iam longo tempore Christum."</l>
                    <p xml:id="d001l549" n="68|1">Augurellus</p>
                    <l xml:id="d001l550" n="69">"Quin alacres venere omnes in limina lucis</l>
                    <l xml:id="d001l551" n="70">Aeterni praententa ducis vexilla sequuti,</l>
                    <l xml:id="d001l552" n="71">Sontibus et meritas miseris liquere tenebras.</l>
                    <l xml:id="d001l553" n="72">Sed tu desine plura, bonis nam certa parantur</l>
                    <l xml:id="d001l554" n="73">Praemia visuris sedes quandoque beatas.</l>
                    <l xml:id="d001l555" n="74">Illic, cum primum in terris liquere caducum</l>
                    <l xml:id="d001l556" n="75">Et mortale ipsi pondus, vis nulla laborum,</l>
                    <l xml:id="d001l557" n="76">Nulla dolorum illos agitat, non ulla timoris,</l>
                    <l xml:id="d001l558" n="77">Non fraudis, non ulla doli, quin dira voluptas</l>
                    <l xml:id="d001l559" n="78">Innumero errorum semper comitata tumultu</l>
                    <l xml:id="d001l560" n="79">Et quae mortales vexant et inaniter angunt</l>
                    <l xml:id="d001l561" n="80">Caetera nonnullis illic admota propinquant.</l>
                    <l xml:id="d001l562" n="81">At secura quies nullisque exercita curis</l>
                    <l xml:id="d001l563" n="82">Vita manet prorsusque bonis non indiga nostris.</l>
                    <l xml:id="d001l564" n="83">Vivunt contenti solo per saecula visu</l>
                    <l xml:id="d001l565" n="84">Omnia nec requies illis datur ulla videndi,</l>
                    <l xml:id="d001l566" n="85">Atque est his ea summa quies, hac nanque beati</l>
                    <l xml:id="d001l567" n="86">Perpetuoque illic aevo et sine fine fruuntur."</l>
                    <p xml:id="d001l568" n="86|1">Tryphon</p>
                    <l xml:id="d001l569" n="87">"Sic tua caelestis favor hic incepta secundet,</l>
                    <l xml:id="d001l570" n="88">Quo mihi tu tantum carmen cecinisse videris;</l>
                    <l xml:id="d001l571" n="89">Aureli, studia haec atque hos ne desere cantus!"</l>
                    <p xml:id="d001l572" n="89|1">Augurellus</p>
                    <l xml:id="d001l573" n="90">"Immo haec, quae mihi nunc modulando multa dedisti</l>
                    <l xml:id="d001l574" n="91">Adiumenta, Tryphon, ne tu fuge tradere rursus</l>
                    <l xml:id="d001l575" n="92">Cum repetam, nam sic nostris afflabis honorem</l>
                    <l xml:id="d001l576" n="93">Quale manus addunt ebori decus et tibi multa</l>
                    <l xml:id="d001l577" n="94">In nostrum quondam superabit gratia carmen."</l>
                    <lb/>
                </div2>
                <div2 xml:id="001c006" type="carmen" met="H">
                    <head>
                        <abbr>6</abbr>
                    </head>
                    <p xml:id="d001l578" n="tit.">6. ad Antonium Vonicam Tarvisinum</p>
                    <l xml:id="d001l579" n="1">"Quo me, quo Silides rapitis per flumina Nymphae?</l>
                    <l xml:id="d001l580" n="2">Nec fluitantis equi teneo iam lora, nec ipse</l>
                    <l xml:id="d001l581" n="3">Consilii compos valeo discernere qua me</l>
                    <l xml:id="d001l582" n="4">Parte regam, sic hinc terrent maiora fluenta,</l>
                    <l xml:id="d001l583" n="5">Hinc obstat coenosa palus et lenta tenaxque</l>
                    <l xml:id="d001l584" n="6">Et qua quadrupedis possit vix ungula velli!"</l>
                    <l xml:id="d001l585" n="7">Haec ergo, vectoris dum vi ducebar in amnem;</l>
                    <l xml:id="d001l586" n="8">Sed timor omnis erat tamen ut ne gurgite in alto</l>
                    <l xml:id="d001l587" n="9">Mergeret atque expes ferrer quacunque sub undas.</l>
                    <l xml:id="d001l588" n="10">Nam neque erat spes ulla mihi neque certa fidelis</l>
                    <l xml:id="d001l589" n="11">Auxilii ratio, ingenti sed plena pavore</l>
                    <l xml:id="d001l590" n="12">Omnia et expositis passim manifesta periclis.</l>
                    <l xml:id="d001l591" n="13">Ac neque quem Graii quondam finxere poetae</l>
                    <l xml:id="d001l592" n="14">Quove lyram plectrumque tenens est vectus Arion</l>
                    <l xml:id="d001l593" n="15">Auxilio poterat mihi tum se ostendere delphin,</l>
                    <l xml:id="d001l594" n="16">Nare nec exiguis contento in flumine ripis</l>
                    <l xml:id="d001l595" n="17">Immanis qui me, sublato gutture, cetus</l>
                    <l xml:id="d001l596" n="18">Deglutiret, uti vatem iam mirus Ionam</l>
                    <l xml:id="d001l597" n="19">Cepit hianti ore ac vasto sub ventre recondit.</l>
                    <l xml:id="d001l598" n="20">Ille Dei haud parens monitis qui iusserat urbem</l>
                    <l xml:id="d001l599" n="21">Hunc petere extemplo Ninivem mandataque ferre</l>
                    <l xml:id="d001l600" n="22">Horrenda, in Tharsos cum declinaret ut ipsum</l>
                    <l xml:id="d001l601" n="23">Tanquam forte Deum, cernit qui cuncta, lateret,</l>
                    <l xml:id="d001l602" n="24">Navem conscendit pavidus seseque sub imum</l>
                    <l xml:id="d001l603" n="25">Ipse gubernaclum recipit pavitansque recondit.</l>
                    <l xml:id="d001l604" n="26">Interea magno misceri murmure pontus</l>
                    <l xml:id="d001l605" n="27">Incipit, exhorrent nautae, timet ipse magister,</l>
                    <l xml:id="d001l606" n="28">Et nunc cum sociis supplex in vota precatur,</l>
                    <l xml:id="d001l607" n="29">Nunc tempestatis subitae perquirere causam</l>
                    <l xml:id="d001l608" n="30">Conatur sortesque iacit, simul orat Ionam,</l>
                    <l xml:id="d001l609" n="31">Quem sors ipsa super persederat, ut sibi et una</l>
                    <l xml:id="d001l610" n="32">Omnibus ex aequo bene consulat. Ille salubre</l>
                    <l xml:id="d001l611" n="33">Consilium dare ait, si se cuncti agmine facto</l>
                    <l xml:id="d001l612" n="34">In mare praecipitem iaciant: nanque unius esse</l>
                    <l xml:id="d001l613" n="35">Nomine cuncta suo quae nunc incommoda ferrent,</l>
                    <l xml:id="d001l614" n="36">Qui non iussa Dei subito perfecerit amens.</l>
                    <l xml:id="d001l615" n="37">Illi ergo, ut trepidis sese servare potestas</l>
                    <l xml:id="d001l616" n="38">Offertur, rapiunt sublimem atque aequor in altum</l>
                    <l xml:id="d001l617" n="39">Proiiciunt puppe ex alta, quem protinus amplo</l>
                    <l xml:id="d001l618" n="40">Ore ingens monstrum vorat atque in viscera condit.</l>
                    <l xml:id="d001l619" n="41">Quid faceret? Quo per latebras et caeca per exta</l>
                    <l xml:id="d001l620" n="42">Se ferat? Auxilio cuius nitatur ut inde</l>
                    <l xml:id="d001l621" n="43">Exeat aut caeli procul illinc lumina cernat?</l>
                    <l xml:id="d001l622" n="44">Quod superest prorsus sapiens mox expedit unum:</l>
                    <l xml:id="d001l623" n="45">Orando supplex veniam petit, at Deus ultro</l>
                    <l xml:id="d001l624" n="46">Imperat: ille levi siccaque exponitur alga</l>
                    <l xml:id="d001l625" n="47">Illaesus, quanquam ipse truci detentus in alvo</l>
                    <l xml:id="d001l626" n="48">Iam triduum terna pariter cum nocte fuisset.</l>
                    <l xml:id="d001l627" n="49">Ergo iterum populorum urbem rerumque potentem</l>
                    <l xml:id="d001l628" n="50">Iussus adit profertque palam minitantia verba.</l>
                    <l xml:id="d001l629" n="51">Illi continuo pavitant ac iussa facessunt</l>
                    <l xml:id="d001l630" n="52">Et scelera his rite Deus expurgata remittit.</l>
                    <l xml:id="d001l631" n="53">Parcere subiectis novit Pater et pius idem</l>
                    <l xml:id="d001l632" n="54">Humano quondam generi commissa pepercit</l>
                    <l xml:id="d001l633" n="55">Immeritamque luit nostro pro crimine poenam.</l>
                    <l xml:id="d001l634" n="56">Mortem adiit ternosque dies iacuisse sepulchro</l>
                    <l xml:id="d001l635" n="57">Substinuit totaque super mox gente salutem</l>
                    <l xml:id="d001l636" n="58">Attulit atque viam supera ad convexa reclusit.</l>
                    <l xml:id="d001l637" n="59">Huic etiam quocunque loco, quo tempore cunque</l>
                    <l xml:id="d001l638" n="60">Magna vel aut iam parva velis, sunt omnia curae.</l>
                    <l xml:id="d001l639" n="61">Nam quis me potuit tantis arcere periclis,</l>
                    <l xml:id="d001l640" n="62">Caelestis ni tum favor afforet et Deus ipse?</l>
                    <l xml:id="d001l641" n="63">Tu mecum, Antoni, precor, haec Vonica videto</l>
                    <l xml:id="d001l642" n="64">Atque eadem prudente diu cum mente voluta.</l>
                    <l xml:id="d001l643" n="65">Nam dum ipse angustis agitabar talibus, ecce</l>
                    <l xml:id="d001l644" n="66">Assistunt iuvenes duo protinus inque fluenta</l>
                    <l xml:id="d001l645" n="67">Prosilit alter ovans, ripa se continet alter</l>
                    <l xml:id="d001l646" n="68">Sedulus; ille feri dextra capit et tenet aurem</l>
                    <l xml:id="d001l647" n="69">Ac mihi: "Ne metuas!" inquit. Procedit et una</l>
                    <l xml:id="d001l648" n="70">It mitis prius asper equus ripaeque propinquat</l>
                    <l xml:id="d001l649" n="71">Unde manum exponit placidus qui restitit ante,</l>
                    <l xml:id="d001l650" n="72">Meque ambo incolumem sicca tellure reponunt.</l>
                    <l xml:id="d001l651" n="73">Deinde alacres abeunt, illis dum reddere conor</l>
                    <l xml:id="d001l652" n="74">Ac superis meritas imo de pectore grates.</l>
                    <l xml:id="d001l653" n="75">Hos ego non ulla memini regione videre;</l>
                    <l xml:id="d001l654" n="76">Sed mihi tum primum visi nec contigit ultra</l>
                    <l xml:id="d001l655" n="77">Vidisse hos alias, quorum si forte requiris</l>
                    <l xml:id="d001l656" n="78">Scire habitum: viridi florebat uterque iuventa.</l>
                    <l xml:id="d001l657" n="79">Sed mihi qui mediis praesens haerebat in undis</l>
                    <l xml:id="d001l658" n="80">Altior, ut qui equitem me tunc aequaret eundo</l>
                    <l xml:id="d001l659" n="81">Et latis ingens humeris incederet heros.</l>
                    <l xml:id="d001l660" n="82">Quem vero attentum ripae de margine dixi</l>
                    <l xml:id="d001l661" n="83">Expectare manumque ultro praebere roganti,</l>
                    <l xml:id="d001l662" n="84">Hic agilis dexterque et agendis omnibus aptus</l>
                    <l xml:id="d001l663" n="85">Rebus erat vultuque omnem praestabat honorem.</l>
                    <l xml:id="d001l664" n="86">Quid geminos olim Pollucem et Castora iactet</l>
                    <l xml:id="d001l665" n="87">Prisca aetas multis praesentes saepe fuisse</l>
                    <l xml:id="d001l666" n="88">Auxilio? Non hos etiam mihi fingere divos</l>
                    <l xml:id="d001l667" n="89">De facie atque omni prorsus virtute liceret?</l>
                    <l xml:id="d001l668" n="90">Verum haec non adeo nos commentemur, amice,</l>
                    <l xml:id="d001l669" n="91">Sed nostris persaepe Deum succurrere rebus,</l>
                    <l xml:id="d001l670" n="92">Qui pius afflictis hominum miseretur et aegris</l>
                    <l xml:id="d001l671" n="93">Et male pro meritis nobis benefacta rependit.</l>
                    <lb/>
                </div2>
                <div2 xml:id="001c007" type="carmen" met="H">
                    <head>
                        <abbr>7</abbr>
                    </head>
                    <p xml:id="d001l672" n="tit.">7. ad Bartholomaeum Agolantum Tarvisinum</p>
                    <l xml:id="d001l673" n="1">Te quoque ad has epulas invitassemus, amice,</l>
                    <l xml:id="d001l674" n="2">Noverimus ni te multis, Agolante, teneri,</l>
                    <l xml:id="d001l675" n="3">Quae tibi iam gustanda prius sunt nempe necesse</l>
                    <l xml:id="d001l676" n="4">Quam te isthuc conferre velis ad prandia nostra.</l>
                    <l xml:id="d001l677" n="5">Sic fortasse monent faciendum, ut praevia quaedam,</l>
                    <l xml:id="d001l678" n="6">Quae gustum exacuant et quae sint grata, voremus,</l>
                    <l xml:id="d001l679" n="7">Deinde assistamus mensae cunctando salubri.</l>
                    <l xml:id="d001l680" n="8">Coepisti propius rerum discernere causas</l>
                    <l xml:id="d001l681" n="9">Ac, quo vi humana potest se ferre, laboras</l>
                    <l xml:id="d001l682" n="10">Tendere et hoc animi studio te explere beati,</l>
                    <l xml:id="d001l683" n="11">Siquid in humanis tamen est quod nomine tanto</l>
                    <l xml:id="d001l684" n="12">Digneris; nam quae linguis sunt tradita utrisque,</l>
                    <l xml:id="d001l685" n="13">Iam pridem tibi nota: manent te grandia tantum</l>
                    <l xml:id="d001l686" n="14">Caetera, quae versas, quibus et iam sedulus unis</l>
                    <l xml:id="d001l687" n="15">Ipse diu incumbis, satur ut quandoque reversus</l>
                    <l xml:id="d001l688" n="16">Expletusque illis veluti conviva sagacis</l>
                    <l xml:id="d001l689" n="17">Ingenii, videas epularum an forsan odorem</l>
                    <l xml:id="d001l690" n="18">Gustaris tantum, immunis expersque saporis.</l>
                    <l xml:id="d001l691" n="19">Sunt ea nimirum reliquis praestantia cunctis</l>
                    <l xml:id="d001l692" n="20">Quae cupiunt quaeruntque etiam mortalia corda.</l>
                    <l xml:id="d001l693" n="21">Verum et ad haec, et in his semper sub luce maligna</l>
                    <l xml:id="d001l694" n="22">Tendimus et variis sic circunfusa tenebris</l>
                    <l xml:id="d001l695" n="23">Incidimus, simile ut veri quandoque repertum</l>
                    <l xml:id="d001l696" n="24">Dicere vix possis casu, ratione quod optas</l>
                    <l xml:id="d001l697" n="25">Quaesisse et propria tentas indagine mentis.</l>
                    <l xml:id="d001l698" n="26">Quam satius sapiens sophiam deducere caelo</l>
                    <l xml:id="d001l699" n="27">In terras dictus, qui contemplanda relinquens,</l>
                    <l xml:id="d001l700" n="28">Quae reliqui assuerant totis perquirere aventes</l>
                    <l xml:id="d001l701" n="29">Viribus, edocuit spectari proxima nobis,</l>
                    <l xml:id="d001l702" n="30">Virtutem amplecti, vitia insectarier, omnem</l>
                    <l xml:id="d001l703" n="31">Denique perpetua vitam componere lege!</l>
                    <l xml:id="d001l704" n="32">Sed quid is aut ulli, quanquam meliora sequuti</l>
                    <l xml:id="d001l705" n="33">Sint aliis, poterunt nostris conferre? Quid ipsis</l>
                    <l xml:id="d001l706" n="34">Rebus inanis enim rerum contenderet umbra?</l>
                    <l xml:id="d001l707" n="35">Una haec, quam sequimur, sapientia et unica virtus.</l>
                    <l xml:id="d001l708" n="36">Huius nunc studio addicti vacuique tenemur.</l>
                    <l xml:id="d001l709" n="37">Hanc tu etiam, cum tempus erit (licet id quoque semper</l>
                    <l xml:id="d001l710" n="38">Extet et haud sero nunquam incipiamus) ut illa</l>
                    <l xml:id="d001l711" n="39">Quae tam nunc avide sectaris, ceperis, inquam,</l>
                    <l xml:id="d001l712" n="40">Ad plenum, amplectere quidem et sectabere solam.</l>
                    <l xml:id="d001l713" n="41">Impuleris fortasse et ut huc Cassellius alte</l>
                    <l xml:id="d001l714" n="42">Conscendat tecum comes, aequalem ipse meum iam</l>
                    <l xml:id="d001l715" n="43">Nunc orare Bononium adopto, ut dulcia tandem,</l>
                    <l xml:id="d001l716" n="44">Quae canit, ad superum convertat carmina, laudes</l>
                    <l xml:id="d001l717" n="45">Et gravi huc tanti divertat semita vatis.</l>
                    <l xml:id="d001l718" n="46">Nam Vonica meus iam pridem Antonius almam</l>
                    <l xml:id="d001l719" n="47">Assiduis legem manibus versare putavit</l>
                    <l xml:id="d001l720" n="48">Esse viri, qui multa alias iam legerit et qui</l>
                    <l xml:id="d001l721" n="49">Viderit explet haec falsis et inanibus esse.</l>
                    <l xml:id="d001l722" n="50">Quanta est nostra quidem, ne quis se iactet, in ullis</l>
                    <l xml:id="d001l723" n="51">Cognitio magnis? Animo cum nempe capaci</l>
                    <l xml:id="d001l724" n="52">Nemo adeo est qui se, nedum caelestia, captet.</l>
                    <l xml:id="d001l725" n="53">Nec fas forte ea scire, nisi cum libera prorsus</l>
                    <l xml:id="d001l726" n="54">Corporeis vinclis et caeco carcere mens est;</l>
                    <l xml:id="d001l727" n="55">Ast eadem nos velle licet, simul ipsa frequenti</l>
                    <l xml:id="d001l728" n="56">Suspicere affectu totaque requirere mente.</l>
                    <l xml:id="d001l729" n="57">Hinc amor ille potens, qui iam, simul atque reliquit</l>
                    <l xml:id="d001l730" n="58">In terris socias ferventes spemque fidemque,</l>
                    <l xml:id="d001l731" n="59">Toto aevo electos demum comitatur Olympo.</l>
                    <lb/>
                </div2>
                <div2 xml:id="001c008" type="carmen" met="G">
                    <head>
                        <abbr>8</abbr>
                    </head>
                    <p xml:id="d001l732" n="tit.">8. ad Petrum Lipomanum | in obitu Clarae sororis</p>
                    <l xml:id="d001l733" n="1">Amoena, Petre, quae vides vagus loca</l>
                    <l xml:id="d001l734" n="2">Putato vana te videre somnia</l>
                    <l xml:id="d001l735" n="3">Nec esse quippe, sed videri et undique</l>
                    <l xml:id="d001l736" n="4">Per altum inane lubricumque prospici.</l>
                    <l xml:id="d001l737" n="5">Aves canorae et arborum leves comae,</l>
                    <l xml:id="d001l738" n="6">Et acre murmur insonansque frondium</l>
                    <l xml:id="d001l739" n="7">Eas movente leniter favonio,</l>
                    <l xml:id="d001l740" n="8">Canes per aequa fervidi, fugax lepus,</l>
                    <l xml:id="d001l741" n="9">Puella flore vinciens novo caput,</l>
                    <l xml:id="d001l742" n="10">Amore laetus ac vagans levi puer,</l>
                    <l xml:id="d001l743" n="11">Et omne, quod videris hic alacriter</l>
                    <l xml:id="d001l744" n="12">Videre, prorsus umbra sunt perennium</l>
                    <l xml:id="d001l745" n="13">Inanis ac valentium esse perpete</l>
                    <l xml:id="d001l746" n="14">In omne tempus. Ast opes, agri, domus,</l>
                    <l xml:id="d001l747" n="15">Et ipsa vana sunt quoque haud habentia</l>
                    <l xml:id="d001l748" n="16">Sui quid integrum suive quid potens,</l>
                    <l xml:id="d001l749" n="17">Et usque firmum et usque consonum sibi.</l>
                    <l xml:id="d001l750" n="18">Nihilque forma, robur ac decor valent</l>
                    <l xml:id="d001l751" n="19">Honorque ferre quo diu queat fore</l>
                    <l xml:id="d001l752" n="20">Ibique quicquid editum sub aethere</l>
                    <l xml:id="d001l753" n="21">Vides: caduca cuncta sunt, fluentia</l>
                    <l xml:id="d001l754" n="22">Et usque, praeter id, quod alma munere</l>
                    <l xml:id="d001l755" n="23">Dedit deorum et expetenda gratia</l>
                    <l xml:id="d001l756" n="24">Tibi mihique caeterisque quibus datum est</l>
                    <l xml:id="d001l757" n="25">Valere mente: mens enim modo viget</l>
                    <l xml:id="d001l758" n="26">Futura semper ac humi simul grave</l>
                    <l xml:id="d001l759" n="27">Reliquit ipsa pondus, ad sacras poli</l>
                    <l xml:id="d001l760" n="28">Statim perennis et levis volat domos,</l>
                    <l xml:id="d001l761" n="29">Ubi fruuntur aurea pii vice</l>
                    <l xml:id="d001l762" n="30">Vigoris omnis ac salutis intimae;</l>
                    <l xml:id="d001l763" n="31">Vigor nec alter est, salus nec altera,</l>
                    <l xml:id="d001l764" n="32">Bonum nec alterum, nec ulla caeteris</l>
                    <l xml:id="d001l765" n="33">Beatitatis aut quietis actio</l>
                    <l xml:id="d001l766" n="34">Inest, movente sed sub orbe fluctuant</l>
                    <l xml:id="d001l767" n="35">Ubique cuncta. Firmior parum tamen</l>
                    <l xml:id="d001l768" n="36">Is est hic unus, ima qui colens, supra</l>
                    <l xml:id="d001l769" n="37">Caput tuetur idque promptus exerit,</l>
                    <l xml:id="d001l770" n="38">Gravisque donec hic moratur, explicat</l>
                    <l xml:id="d001l771" n="39">Levisque et altus alitis pennas modo</l>
                    <l xml:id="d001l772" n="40">Caelumque mente, ceu solutus corpore,</l>
                    <l xml:id="d001l773" n="41">Petit. Sed haec est vita perfecti nimis</l>
                    <l xml:id="d001l774" n="42">Viri beata, qua frui pauci queunt</l>
                    <l xml:id="d001l775" n="43">Quanque ille (si qua id sustinet dici) tuus</l>
                    <l xml:id="d001l776" n="44">Colendus in primis sacerdos maxime</l>
                    <l xml:id="d001l777" n="45">Affectat atque, sponte spretis omnibus</l>
                    <l xml:id="d001l778" n="46">Quae mundus ultro viribus cunctis petit,</l>
                    <l xml:id="d001l779" n="47">Unam secutus, prorsus hanc complectitur;</l>
                    <l xml:id="d001l780" n="48">Et nunc in altis montibus latens procul</l>
                    <l xml:id="d001l781" n="49">A patria, amicis, atque caris omnibus</l>
                    <l xml:id="d001l782" n="50">Uni unus haerens, qua potest, uni studet</l>
                    <l xml:id="d001l783" n="51">Placere, cui se dedicavit unice,</l>
                    <l xml:id="d001l784" n="52">Nunc urbe degens percitos sontes metu</l>
                    <l xml:id="d001l785" n="53">Solatur, audit, excitat, terret, monet,</l>
                    <l xml:id="d001l786" n="54">Hortatur atque promovet miris modis,</l>
                    <l xml:id="d001l787" n="55">Viciis relictis, ad decens, ad fas, ad id</l>
                    <l xml:id="d001l788" n="56">Quod iure miseris convenit mortalibus.</l>
                    <l xml:id="d001l789" n="57">Mox expeditos ad pios cultus trahit</l>
                    <l xml:id="d001l790" n="58">Ipsos volentes atque ad alta dirigit</l>
                    <l xml:id="d001l791" n="59">Spectanda, quae mens sic honusta corporis</l>
                    <l xml:id="d001l792" n="60">Torpore vix allucinando suspicit.</l>
                    <l xml:id="d001l793" n="61">Haec ille. Sed nos, qui secundis sedibus</l>
                    <l xml:id="d001l794" n="62">Debemur olim forsitan vel tertiis,</l>
                    <l xml:id="d001l795" n="63">Parere sanctis legibus compellimur,</l>
                    <l xml:id="d001l796" n="64">Servare mores, abstinere fraudibus,</l>
                    <l xml:id="d001l797" n="65">Vacare cupiditate, inani gloria,</l>
                    <l xml:id="d001l798" n="66">Iraque cunctis denique actionibus</l>
                    <l xml:id="d001l799" n="67">Prodesse multis et nocere nemini,</l>
                    <l xml:id="d001l800" n="68">Sese tueri, ne labemus, ne vagos</l>
                    <l xml:id="d001l801" n="69">Variosque cursus incidamus noxios,</l>
                    <l xml:id="d001l802" n="70">Quos nostra nobis semper huc infirmitas</l>
                    <l xml:id="d001l803" n="71">Apportat aut quos ille nobis ingerit</l>
                    <l xml:id="d001l804" n="72">Humanitatis persecutor impius.</l>
                    <l xml:id="d001l805" n="73">Horum ipse conscius opifex rerum Deus</l>
                    <l xml:id="d001l806" n="74">Multos acerba morte quondam substulit</l>
                    <l xml:id="d001l807" n="75">Multosque rursus forsitan (quae est Illius</l>
                    <l xml:id="d001l808" n="76">Immensa et infinita providentia)</l>
                    <l xml:id="d001l809" n="77">Extinguet ante quam iuventa illuxerit</l>
                    <l xml:id="d001l810" n="78">Illis serena, ne mala his contagio</l>
                    <l xml:id="d001l811" n="79">Contaminati prorsus orbis ingruat</l>
                    <l xml:id="d001l812" n="80">Labemque moris improbi secum trahant.</l>
                    <l xml:id="d001l813" n="81">Lugent parentes inde cara pignora</l>
                    <l xml:id="d001l814" n="82">Abrepta variis et dolendis casibus.</l>
                    <l xml:id="d001l815" n="83">Suos amores coniuges viros, suas</l>
                    <l xml:id="d001l816" n="84">Viri vicissim coniuges tenellulas</l>
                    <l xml:id="d001l817" n="85">Fletuque lachrymisque ac piis ululatibus</l>
                    <l xml:id="d001l818" n="86">Diesque noctesque expetunt, quaerunt, vocant</l>
                    <l xml:id="d001l819" n="87">Frustra miselli. Tu sororem saepius</l>
                    <l xml:id="d001l820" n="88">Adhuc requiris, ante quae diem cadens</l>
                    <l xml:id="d001l821" n="89">Desideria sui reliquit plurima</l>
                    <l xml:id="d001l822" n="90">Tibi, parenti, coniugi, cunctis suis,</l>
                    <l xml:id="d001l823" n="91">Virtute, forma, moribus sanctissimis,</l>
                    <l xml:id="d001l824" n="92">Quales decebant nobili exortam domo.</l>
                    <l xml:id="d001l825" n="93">Sunt haec dolenda, sunt piis affectibus</l>
                    <l xml:id="d001l826" n="94">Haec prosequenda, non enim duro sumus</l>
                    <l xml:id="d001l827" n="95">Nec sentiente procreati robore,</l>
                    <l xml:id="d001l828" n="96">Natura at extat insitus nobis dolor,</l>
                    <l xml:id="d001l829" n="97">Dolere fas est omnium cunctis vicem</l>
                    <l xml:id="d001l830" n="98">Carissimorum ac perpeti luctum diu,</l>
                    <l xml:id="d001l831" n="99">Quoad doloris iusta vis resederit.</l>
                    <l xml:id="d001l832" n="100">Est finis, ubi tete in sinum receperis</l>
                    <l xml:id="d001l833" n="101">Ac cogitaris esse iam receptui</l>
                    <l xml:id="d001l834" n="102">Tandem canendum, nostra ne si commodis</l>
                    <l xml:id="d001l835" n="103">Eius feramus ante, videamur parum</l>
                    <l xml:id="d001l836" n="104">Sentire quid nos deceat et sanctissimae</l>
                    <l xml:id="d001l837" n="105">Exire iussos caritatis terminos.</l>
                    <l xml:id="d001l838" n="106">Hanc vos videre, hanc alloqui, hac viva frui</l>
                    <l xml:id="d001l839" n="107">Velletis omnes, coniugi prolem dare</l>
                    <l xml:id="d001l840" n="108">Hanc caram, opibus uti suis, honoribus</l>
                    <l xml:id="d001l841" n="109">Fungi paratis utriusque splendida</l>
                    <l xml:id="d001l842" n="110">Virtute. Sunt humana quippe haec omnia</l>
                    <l xml:id="d001l843" n="111">Et expetenda et omnium gratissima.</l>
                    <l xml:id="d001l844" n="112">Sed est quod illa forte ad haec fari queat</l>
                    <l xml:id="d001l845" n="113">Volvisse sese haec et cupisse consequi</l>
                    <l xml:id="d001l846" n="114">Dum vita staret, donec in terris diu</l>
                    <l xml:id="d001l847" n="115">Quaerendo quod non assequi quisquam potest,</l>
                    <l xml:id="d001l848" n="116">Ipsa elaboraret; neque haec magni tamen</l>
                    <l xml:id="d001l849" n="117">Nunc adeo facere vel probare, ut anxie</l>
                    <l xml:id="d001l850" n="118">Terra marique, sedulo, domi foris</l>
                    <l xml:id="d001l851" n="119">Ut fit, petantur omnibus periculis</l>
                    <l xml:id="d001l852" n="120">Ac digna tanto sint honore denique,</l>
                    <l xml:id="d001l853" n="121">Errore mentis quantus his vanae datur,</l>
                    <l xml:id="d001l854" n="122">Quae si parentur, non minus molestiae</l>
                    <l xml:id="d001l855" n="123">Profecto quam iucunditatis afferant,</l>
                    <l xml:id="d001l856" n="124">Secumque multo sic melius actum putat</l>
                    <l xml:id="d001l857" n="125">Quam si iuventam protulisset longius.</l>
                    <l xml:id="d001l858" n="126">Vidisset, inquit, multa quae mortalibus</l>
                    <l xml:id="d001l859" n="127">Acerba casus vel voluntas attulit</l>
                    <l xml:id="d001l860" n="128">Maligna saepe vel potestas acrior,</l>
                    <l xml:id="d001l861" n="129">Quam ferre possit aequa virtus ullius</l>
                    <l xml:id="d001l862" n="130">Unquam vicissim: sic labor laboribus</l>
                    <l xml:id="d001l863" n="131">Connexus, alter alteri supervenit</l>
                    <l xml:id="d001l864" n="132">Semper nec ulla concitis semel quies</l>
                    <l xml:id="d001l865" n="133">Datur laborum vel malorum fluctibus.</l>
                    <l xml:id="d001l866" n="134">Pluraque alia quoque, maxime vero omnium</l>
                    <l xml:id="d001l867" n="135">Privata, publica, universa incommoda,</l>
                    <l xml:id="d001l868" n="136">Iniqua patriae quae tulerunt tempora,</l>
                    <l xml:id="d001l869" n="137">Sensisset. At nunc Coelitum vacans choris</l>
                    <l xml:id="d001l870" n="138">Interque divas ambulans felicius</l>
                    <l xml:id="d001l871" n="139">Quibus beata perfruatur gaudiis</l>
                    <l xml:id="d001l872" n="140">Vix suspicari possumus, ne dicere</l>
                    <l xml:id="d001l873" n="141">Id audemus his minutis versibus,</l>
                    <l xml:id="d001l874" n="142">Hoc praeter unum, quod, venusto nomine</l>
                    <l xml:id="d001l875" n="143">Iam Clara, nunc re sydus it clarum polo.</l>
                    <lb/>
                </div2>
                <div2 xml:id="001c009" type="carmen" met="H">
                    <head>
                        <abbr>9</abbr>
                    </head>
                    <p xml:id="d001l876" n="tit.">9. ad Marcum Hieronymum Vidam | patricium Cremonensem</p>
                    <l xml:id="d001l877" n="1">Esse ferunt collem Phoebo Musisque dicatum,</l>
                    <l xml:id="d001l878" n="2">Quo cuncti pariter certant contendere vates</l>
                    <l xml:id="d001l879" n="3">Atque sacrum approperant illuc haurire liquorem</l>
                    <l xml:id="d001l880" n="4">Perpetuamque virere putant in vertice laurum,</l>
                    <l xml:id="d001l881" n="5">Unde queant caput optata vincire corona.</l>
                    <l xml:id="d001l882" n="6">Cernere propterea est nonnullos montis ad imam</l>
                    <l xml:id="d001l883" n="7">Radicem se ferre et sub radice morantis</l>
                    <l xml:id="d001l884" n="8">Conterere hic aevi partem melioris, ut alta</l>
                    <l xml:id="d001l885" n="9">Qui spectare procul contenti culmina siquid</l>
                    <l xml:id="d001l886" n="10">Divini laticis valeant contingere summo</l>
                    <l xml:id="d001l887" n="11">Tantum ore aut ramis felicibus arboris almae</l>
                    <l xml:id="d001l888" n="12">Sorte aliqua frondis ullas legisse cadentes.</l>
                    <l xml:id="d001l889" n="13">Sunt etiam, ut referunt, et qui reptare laborant</l>
                    <l xml:id="d001l890" n="14">Ad mediae septum magno conamine rupis,</l>
                    <l xml:id="d001l891" n="15">Intra quod pauci sic admittuntur, ut unus</l>
                    <l xml:id="d001l892" n="16">Hisce locis alterve queat satis esse videri.</l>
                    <l xml:id="d001l893" n="17">Quid qui infra positos ausus contemnere, sese</l>
                    <l xml:id="d001l894" n="18">Tollit, et in summo scandentem vertice sistit</l>
                    <l xml:id="d001l895" n="19">Atque inter lauros atque ipsa ad limina fontis</l>
                    <l xml:id="d001l896" n="20">Constituit Musis aram Phoeboque sacerdos</l>
                    <l xml:id="d001l897" n="21">Affaturque illic divos auditque videtque</l>
                    <l xml:id="d001l898" n="22">Felix? O mihi si saltem in convalle propinqua</l>
                    <l xml:id="d001l899" n="23">Versari detur! Quid fortunatius optem?</l>
                    <l xml:id="d001l900" n="24">Atque id nunc operam do, quo me demere vulgo</l>
                    <l xml:id="d001l901" n="25">Assuescam mediterque procul divina tueri.</l>
                    <l xml:id="d001l902" n="26">Nanque ultra proferre pedem, tardante senecta,</l>
                    <l xml:id="d001l903" n="27">Haud ausim, satis est quoniam, si non pede claudo</l>
                    <l xml:id="d001l904" n="28">Inferimur lutulenta atque in salebrosa viarum,</l>
                    <l xml:id="d001l905" n="29">Qua multi e piscis etiam venere volentes.</l>
                    <l xml:id="d001l906" n="30">Tu vero, cui Seriades se ostendere Nymphae</l>
                    <l xml:id="d001l907" n="31">Dignatae quacunque duces comitesque dedere,</l>
                    <l xml:id="d001l908" n="32">Perge, iuvetque iugi iam pervenisse sub alta</l>
                    <l xml:id="d001l909" n="33">Culmina, dum vires ac dum, praestante iuventa,</l>
                    <l xml:id="d001l910" n="34">Vida, potes quemcunque et adire et ferre laborem.</l>
                    <l xml:id="d001l911" n="35">Nanque illic quodcunque agitas animoque revolvis</l>
                    <l xml:id="d001l912" n="36">Praesto erit tibi se manifesto in lumine pandet,</l>
                    <l xml:id="d001l913" n="37">Ni penitus vanae modo me lusere puellae</l>
                    <l xml:id="d001l914" n="38">Pierides, miris e nexibus extricantes,</l>
                    <l xml:id="d001l915" n="39">Cum tibi eas docta fingentes serica vidi</l>
                    <l xml:id="d001l916" n="40">Fila manu properare atque internectere, queis se</l>
                    <l xml:id="d001l917" n="41">Implicet atque volens pergat circumdare bombix.</l>
                    <l xml:id="d001l918" n="42">Quin oriturum etiam vatem committere alendum</l>
                    <l xml:id="d001l919" n="43">Formandumque tibi vidi illas omine certo,</l>
                    <l xml:id="d001l920" n="44">Cum ter te attonitum duxere altaria circum</l>
                    <l xml:id="d001l921" n="45">Atque eadem ternis etiam cinxere choreis</l>
                    <l xml:id="d001l922" n="46">Actutumque tribus fulserunt omnia flammis.</l>
                    <l xml:id="d001l923" n="47">Praeterea ludos belli simulacra cientes</l>
                    <l xml:id="d001l924" n="48">Edocuere modo quo grate dicere posses.</l>
                    <l xml:id="d001l925" n="49">Tum veros Martis strepitus et signa tubasque</l>
                    <l xml:id="d001l926" n="50">Audire, atque videre interque horrentia ferri</l>
                    <l xml:id="d001l927" n="51">Agmina concessere ac pleno ferre per orbem</l>
                    <l xml:id="d001l928" n="52">Aequato quondam certamine proelia cantu.</l>
                    <l xml:id="d001l929" n="53">Quare, age, perpetuum primaque ab origine carmen</l>
                    <l xml:id="d001l930" n="54">Audacter, quod mente diu iam concipis, ede.</l>
                    <l xml:id="d001l931" n="55">Ut scelus infandum gens ausa est impia quondam</l>
                    <l xml:id="d001l932" n="56">Cunctarum adversus rerum Patremque Deumque,</l>
                    <l xml:id="d001l933" n="57">Optima quem totiens adeo mandata docentem</l>
                    <l xml:id="d001l934" n="58">Audierant avidi, videre et mira frequenter</l>
                    <l xml:id="d001l935" n="59">Ac passim peragentem, et non mortalia quoquam</l>
                    <l xml:id="d001l936" n="60">Praestantem, at prorsus prae se divina ferentem.</l>
                    <l xml:id="d001l937" n="61">Nanque palam hauserunt oculis atque auribus ipsi,</l>
                    <l xml:id="d001l938" n="62">Ut primum in terris vagitus protulit infans</l>
                    <l xml:id="d001l939" n="63">Maximus, esse Deum, qui nos inviseret alto</l>
                    <l xml:id="d001l940" n="64">Demissus caelo, cum supra vilia tecta,</l>
                    <l xml:id="d001l941" n="65">Sub quibus in parvis iacuit praesepibus Ille,</l>
                    <l xml:id="d001l942" n="66">Videre insolitum radiis fulgentibus astrum,</l>
                    <l xml:id="d001l943" n="67">Caelestesque etiam supra sensere canentes,</l>
                    <l xml:id="d001l944" n="68">Et flexis Illum genibus venerantia bruta,</l>
                    <l xml:id="d001l945" n="69">Ac reges pariter diverso ex orbe sequutos</l>
                    <l xml:id="d001l946" n="70">Sideris exorti cursus et dona ferentes.</l>
                    <l xml:id="d001l947" n="71">Caetera quid memorem tota sanctissima vita</l>
                    <l xml:id="d001l948" n="72">Acta Illi, confessa Deum et testantia solum?</l>
                    <l xml:id="d001l949" n="73">Haec te nanque manent, haec te tua submonet ipsa</l>
                    <l xml:id="d001l950" n="74">Relligio cultusque Dei et praestantia vitae</l>
                    <l xml:id="d001l951" n="75">Ordiri, atque super favet his tibi conscius aether</l>
                    <l xml:id="d001l952" n="76">Aeternumque parat ventura in saecula nomen.</l>
                    <l xml:id="d001l953" n="77">Ipse autem, siquid me fors ea gratia tangit,</l>
                    <l xml:id="d001l954" n="78">Exiguam tantorum operum vel sumere partem</l>
                    <l xml:id="d001l955" n="79">Conabor totis ornandam viribus, aut, si</l>
                    <l xml:id="d001l956" n="80">Invalidi nequeant humeri iam pondera ferre,</l>
                    <l xml:id="d001l957" n="81">In promptos saltem affectus et debita mentis</l>
                    <l xml:id="d001l958" n="82">Munera descendens, lachrymis mox cuncta replebo,</l>
                    <l xml:id="d001l959" n="83">Quo mihi cunque dabunt sese per carmina vires,</l>
                    <l xml:id="d001l960" n="84">Ad fixas clavis plantas, ad pectus apertum,</l>
                    <l xml:id="d001l961" n="85">Ad caput impressis confossum sentibus almum.</l>
                </div2>
            </div1>
        </body>
    </text>
</TEI>
