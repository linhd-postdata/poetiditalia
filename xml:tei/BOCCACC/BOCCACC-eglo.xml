<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BOCCACC-eglo">
                    <title>bucolicum carmen</title>
                    <title type="short">bucolicum carmen</title>
                    <abbr>egl.</abbr>
                    <bibl>G. Bernardi Perini, 1994</bibl>
                </title>
                <author xml:id="BOCCACC" n="59.000">
                    <name>Boccaccio, Giovanni</name>
                    <date>Certaldo? 1313 - Certaldo 1375</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>Giovanni Boccaccio</persName>
                    <abbr>BOCCACCIO</abbr>
                </author>
                <respStmt>
                    <resp>Reference basis text</resp>
                    <name>G. Bernardi Perini, 1994</name>
                </respStmt>
            </titleStmt>
            <extent>
                <measure unit="words" quantity="18691">18691</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>G. Bernardi Perini, 1994</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Cristina Zanatta</bibl>
                </head>
                <p xml:id="d001l1" n="0|1">Galla</p>
                <lb/>
                <p xml:id="d001l2" n="0|2">Damon</p>
                <l xml:id="d001l3" n="1">Tindare, non satius fuerat nunc arva Vesevi</l>
                <l xml:id="d001l4" n="2">Et Gauri silvas tenera iam fronde virentes</l>
                <l xml:id="d001l5" n="3">Incolere ac gratos gregibus deducere rivos</l>
                <l xml:id="d001l6" n="4">Quam steriles Arni frustra discurrere campos?</l>
                <l xml:id="d001l7" n="5">Quid stolidus moneo? Prudens es. Dic tamen, oro:</l>
                <l xml:id="d001l8" n="6">Que te cura gravis iussit superare nivosas</l>
                <l xml:id="d001l9" n="7">Alpes et fluvidas valles transire coegit?</l>
                <p xml:id="d001l10" n="7|1">Tindarus</p>
                <l xml:id="d001l11" n="8">O Damon Damon, quantum sibi quisque beavit</l>
                <l xml:id="d001l12" n="9">Qui potuit mentis rabidos sedare tumores</l>
                <l xml:id="d001l13" n="10">Et parvas habitare casas, nemora atque remota!</l>
                <l xml:id="d001l14" n="11">Quod nequeam, dure de me voluere sorores.</l>
                <l xml:id="d001l15" n="12">Hinc igitur tauros curo deducere silvis</l>
                <l xml:id="d001l16" n="13">Alcesti: sic atra iubet voluitque cupido.</l>
                <l xml:id="d001l17" n="14">Sed quid tristis ades? Fervet nunc limpidus aer</l>
                <l xml:id="d001l18" n="15">Et fugiunt virides inter spineta lacerti.</l>
                <l xml:id="d001l19" n="16">Quid tu solus agis? quid pascua torrida queris?</l>
                <p xml:id="d001l20" n="16|1">Damon</p>
                <l xml:id="d001l21" n="17">Ne rogites: stat corde mori. Mors ipsa quietem</l>
                <l xml:id="d001l22" n="18">Sola dabit fesso; mors est inimica laborum.</l>
                <l xml:id="d001l23" n="19">Tuque tuus facito sis, fac quoque semper amores</l>
                <l xml:id="d001l24" n="20">Effugias volucres, et diras sperne pharetras.</l>
                <l xml:id="d001l25" n="21">Quo Fortuna trahet miserum, moriturus abibo.</l>
                <p xml:id="d001l26" n="21|1">Tindarus</p>
                <l xml:id="d001l27" n="22">Esne tui compos? Paulum requiesce sub antro;</l>
                <l xml:id="d001l28" n="23">Est equidem veteris michi grandis copia bachi.</l>
                <l xml:id="d001l29" n="24">Perge, precor, Phorba; crateras fronde corona;</l>
                <l xml:id="d001l30" n="25">En pendent ansis patulam, si cernis, ad alnum.</l>
                <l xml:id="d001l31" n="26">Interea que dira lues michi pandito, Damon,</l>
                <l xml:id="d001l32" n="27">Te cruciet. Leviat mentes recitasse dolores.</l>
                <p xml:id="d001l33" n="27|1">Damon</p>
                <l xml:id="d001l34" n="28">Quis neget? Audieram solitum cantare Menalcam.</l>
                <l xml:id="d001l35" n="29">Ast ego si dicam, mecum lacrimaberis ipse.</l>
                <p xml:id="d001l36" n="29|1">Tindarus</p>
                <l xml:id="d001l37" n="30">Sic volo. Quem letis tantum dicemus amicum?</l>
                <p xml:id="d001l38" n="30|1">Damon</p>
                <l xml:id="d001l39" n="31">Nympha fuit silvis totis pulcherrima nostris;</l>
                <l xml:id="d001l40" n="32">Et quantum lauro cedit funesta cupressus,</l>
                <l xml:id="d001l41" n="33">Cupresso mirtus bicolor mirtove mirice,</l>
                <l xml:id="d001l42" n="34">Tindare, huic tantum cedit Galathea Miconis.</l>
                <l xml:id="d001l43" n="35">Hec facilem placidis quondam me cepit in annis</l>
                <l xml:id="d001l44" n="36">Has inter fagos, pulchris comitata napeis.</l>
                <l xml:id="d001l45" n="37">Heu! quibus hec oculis, roseo suffusa rubore,</l>
                <l xml:id="d001l46" n="38">Impulit in pectus flammas quibus uror, et auxit</l>
                <l xml:id="d001l47" n="39">Blanda nimis! Nobis volucres nunc ferre sagictas,</l>
                <l xml:id="d001l48" n="40">Nunc solita et catulos, nunc retia tendere cervis,</l>
                <l xml:id="d001l49" n="41">Dissuadere truces ursos ac dentibus apros</l>
                <l xml:id="d001l50" n="42">Ne sequerer sevos, lata et venabula furtim</l>
                <l xml:id="d001l51" n="43">Surripere ut vacuo lenes apponeret arcus.</l>
                <l xml:id="d001l52" n="44">Indignor memorans, quercus michi testis amorum est:</l>
                <l xml:id="d001l53" n="45">Amplexus centum cui iunximus, oscula centum,</l>
                <l xml:id="d001l54" n="46">Nunc alios, oblita mei, sic temperat ignes</l>
                <l xml:id="d001l55" n="47">Ut moriar. Permitte mori; moriemur amando.</l>
                <l xml:id="d001l56" n="48">Sed videant silve montes arbusta fluenta</l>
                <l xml:id="d001l57" n="49">Et memores nymphe reddant pro munere munus.</l>
                <p xml:id="d001l58" n="49|1">Tindarus</p>
                <l xml:id="d001l59" n="50">Absit, mi Damon! Nimium falluntur amantes.</l>
                <l xml:id="d001l60" n="51">Quid nosti cur ista feras? Stat sepe sub umbra</l>
                <l xml:id="d001l61" n="52">Ignis; dum pallet, iuvenis tum fervet Adonis.</l>
                <p xml:id="d001l62" n="52|1">Damon</p>
                <l xml:id="d001l63" n="53">Erras, non sic est: fraus hec notissima nobis.</l>
                <l xml:id="d001l64" n="54">Antrum grande manet silvis sub colle virentis</l>
                <l xml:id="d001l65" n="55">Montis Ugi, quo forte greges contraxerat Egon,</l>
                <l xml:id="d001l66" n="56">Et pastos gracili solus refovebat avena.</l>
                <l xml:id="d001l67" n="57">Huc ego dum, Phytia pecori custode relicto,</l>
                <l xml:id="d001l68" n="58">Errans advenio (sic me malus ardor agebat)</l>
                <l xml:id="d001l69" n="59">Presensi timuique dolos. Nam mixta puellis</l>
                <l xml:id="d001l70" n="60">Galla choros antro festos lasciva trahebat;</l>
                <l xml:id="d001l71" n="61">Nec secum Egoni quicquam cur luderet antro.</l>
                <l xml:id="d001l72" n="62">Pamphylus interea dum cogeret inde capellas</l>
                <l xml:id="d001l73" n="63">Ad salices, tacitus meditans sub rupe sedebam</l>
                <l xml:id="d001l74" n="64">Invisus. Petiit verum ille secreta salicti</l>
                <l xml:id="d001l75" n="65">Et, stipula doctus pariter fidibusque canoris,</l>
                <l xml:id="d001l76" n="66">Carmen inauditum cepit: tunc sistere silvas</l>
                <l xml:id="d001l77" n="67">Cantu et stare capros et ludere saltibus edos</l>
                <l xml:id="d001l78" n="68">Vidisses. Quid multa feram? iam certus amorum</l>
                <l xml:id="d001l79" n="69">In longum tenuit donec lasciva per umbras</l>
                <l xml:id="d001l80" n="70">Venisset iuvenis. Timidos quis fallet amantes?</l>
                <l xml:id="d001l81" n="71">Venit et illa quidem catulis sociata duobus,</l>
                <l xml:id="d001l82" n="72">Illis illudens manibus succinctaque ramis,</l>
                <l xml:id="d001l83" n="73">Voce ciens comites ne forsan longius iret</l>
                <l xml:id="d001l84" n="74">Pamphylus. At postquam coram lenique sub umbra</l>
                <l xml:id="d001l85" n="75">Ylicis argute consedit, et ylice teste</l>
                <l xml:id="d001l86" n="76">Pastorem flagrans cepit spectare canentem,</l>
                <l xml:id="d001l87" n="77">O! sibi quos oculos, actus quos quosque reflexus</l>
                <l xml:id="d001l88" n="78">Auricomi capitis, quos risus quosque rubenti</l>
                <l xml:id="d001l89" n="79">Obtulit amplexus facie! Vix illa profecto</l>
                <l xml:id="d001l90" n="80">Abstinuit quin, visa prius, se conderet altis</l>
                <l xml:id="d001l91" n="81">In silvis. Nec plura loquar. Mors, eripe flammas.</l>
                <p xml:id="d001l92" n="81|1">Tindarus</p>
                <l xml:id="d001l93" n="82">Nequicquam lacrimas fundis. Narrare solebat</l>
                <l xml:id="d001l94" n="83">Tytirus, heu! nobis quondam, dum dulcior etas:</l>
                <l xml:id="d001l95" n="84">"Non lacrimis satiatur Amor, non rore cicade,</l>
                <l xml:id="d001l96" n="85">Non cythiso pecudes eque nec prata fluento".</l>
                <l xml:id="d001l97" n="86">Quid facies igitur? flebis? Quas sordidus ulmis</l>
                <l xml:id="d001l98" n="87">Abstulit autumnus cernis ver reddere frondes,</l>
                <l xml:id="d001l99" n="88">Et zephyrus placat quas undas turbidus auster</l>
                <l xml:id="d001l100" n="89">Miscuit, et pandos delphynes ludere sepe</l>
                <l xml:id="d001l101" n="90">Vidimus in pelago quod sorbserat ante carinas.</l>
                <l xml:id="d001l102" n="91">Sic peragit Fortuna vices: nunc livida vultu</l>
                <l xml:id="d001l103" n="92">Prosternit miseros, relevat nunc fronte serena.</l>
                <l xml:id="d001l104" n="93">Est reditura dies qua dicas, non tibi primus</l>
                <l xml:id="d001l105" n="94">Pastorum silvis sit; fletus hos pone, precamur.</l>
                <l xml:id="d001l106" n="95">Nam si non redeat, sunt et medicamina mille:</l>
                <l xml:id="d001l107" n="96">Carmine sevus amor sacro revocatur et herbis;</l>
                <l xml:id="d001l108" n="97">Carmina sunt nobis, et gratas novimus herbas</l>
                <l xml:id="d001l109" n="98">Iamdudum. Veterem Phorbas iam portat hyacum.</l>
                <p xml:id="d001l110" n="98|1">Damon</p>
                <l xml:id="d001l111" n="99">Cum capreis pascetur ovis, lupus acer ybisco,</l>
                <l xml:id="d001l112" n="100">Gurgite cum vultur vivet cumque ethera piscis,</l>
                <l xml:id="d001l113" n="101">Cum freta sulcabit vomer, cum pascua navis,</l>
                <l xml:id="d001l114" n="102">Tunc servare fidem incipiet lasciva puella;</l>
                <l xml:id="d001l115" n="103">Carmine tunc Gallam revocabimus, arte vel herbis.</l>
                <l xml:id="d001l116" n="104">Ydalium petii culmen sanctumque Cytheron</l>
                <l xml:id="d001l117" n="105">Et Paphi mirteta dolens, oscillaque ramis</l>
                <l xml:id="d001l118" n="106">Suspendi, pia thura dedi, precibusque potentes</l>
                <l xml:id="d001l119" n="107">Tentavi nymphas, votis superosque vocavi</l>
                <l xml:id="d001l120" n="108">Postque preces supplex ingentia munera misi;</l>
                <l xml:id="d001l121" n="109">Incassum: crudescit amor, crudescit et ipsa.</l>
                <p xml:id="d001l122" n="109|1">Tindarus</p>
                <l xml:id="d001l123" n="110">Heu michi! nequicquam defers Amarillidis olim</l>
                <l xml:id="d001l124" n="111">Castaneas, Phorba, nobis, bromiumque vetustum.</l>
                <l xml:id="d001l125" n="112">Frons cecidit viresque animi; precordia dirus</l>
                <l xml:id="d001l126" n="113">Urit amor misero: saxis, heu! verba movemus.</l>
                <l xml:id="d001l127" n="114">Attamen expecta si cesserit impius ignis.</l>
                <p xml:id="d001l128" n="114|1">Damon</p>
                <l xml:id="d001l129" n="115">O quantum natura parens tibi, Pamphyle, rerum</l>
                <l xml:id="d001l130" n="116">Posse dedit nemori! Tu sertis nectere flores,</l>
                <l xml:id="d001l131" n="117">Tu cantu recreare greges fluviisque quietem</l>
                <l xml:id="d001l132" n="118">Ponere, tu validas ornos cautesque movere</l>
                <l xml:id="d001l133" n="119">Novisti, et mulcere deos et flectere montes:</l>
                <l xml:id="d001l134" n="120">O quantum! Neque sevus amor sua iura negavit</l>
                <l xml:id="d001l135" n="121">Ipse tibi; nam velle tuo, ni fallor, habenas</l>
                <l xml:id="d001l136" n="122">Nunc manibus, nunc mente regis, quod forte Tonanti</l>
                <l xml:id="d001l137" n="123">Non licuit quondam, silvis dum captus amaret.</l>
                <l xml:id="d001l138" n="124">Quis, nisi tu, placidam fusca sub veste per arva</l>
                <l xml:id="d001l139" n="125">Egonis Gallam nuper traxisset in antrum?</l>
                <l xml:id="d001l140" n="126">Quisve inter salices et densa vepreta volentem?</l>
                <l xml:id="d001l141" n="127">Te, Silvane pater, precor hec: fac cernere possim</l>
                <l xml:id="d001l142" n="128">Quos pectit croceos crines per tempora canos,</l>
                <l xml:id="d001l143" n="129">Et rugis roseas plenas pallescere malas,</l>
                <l xml:id="d001l144" n="130">Et tacitis nemorum iaceat neglecta sub umbris,</l>
                <l xml:id="d001l145" n="131">Ut ludam tremulos gressus oculosque gementes.</l>
                <l xml:id="d001l146" n="132">Hoc si forte neges, patiaris ut ultima saltem</l>
                <l xml:id="d001l147" n="133">Me rapiat mors atra, meo positura quietem</l>
                <l xml:id="d001l148" n="134">Fervori, corpusque tegant sub cespite sicco</l>
                <l xml:id="d001l149" n="135">Pastores miseri, signent et carmine bustum.</l>
                <p xml:id="d001l150" n="135|1">Tindarus</p>
                <l xml:id="d001l151" n="136">Trux Amor, et iuvenum semper certissima pestis.</l>
                <l xml:id="d001l152" n="137">Heu! cecidit. Lymphas manibus portate recentes,</l>
                <l xml:id="d001l153" n="138">O pueri, si forte queam revocare dolentem.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Cristina Zanatta</bibl>
                </head>
                <p xml:id="d002l1" n="0|1">Pampinea</p>
                <lb/>
                <p xml:id="d002l2" n="0|2">Palemon</p>
                <l xml:id="d002l3" n="1">Quid merui? duris fustemne securibus olim</l>
                <l xml:id="d002l4" n="2">Concessi, Silvane senex, aut fontibus ursos</l>
                <l xml:id="d002l5" n="3">Segnes immisi, nymphas lesurus agrestes,</l>
                <l xml:id="d002l6" n="4">Ut crucier misereque trahar moriturus in arvis?</l>
                <l xml:id="d002l7" n="5">Nunc tacet omne nemus, subeunt vineta cicade,</l>
                <l xml:id="d002l8" n="6">Omne pecus radios cessat, cantare volucres</l>
                <l xml:id="d002l9" n="7">Desistunt et colla boum disiungit arator</l>
                <l xml:id="d002l10" n="8">Fessus et umbrosos querit per rura recessus:</l>
                <l xml:id="d002l11" n="9">Me miserum male sanus Amor per devia solum</l>
                <l xml:id="d002l12" n="10">Distrahit et longos cogit sine mente labores</l>
                <l xml:id="d002l13" n="11">Ut subeam victusque sequar vestigia nondum</l>
                <l xml:id="d002l14" n="12">Cognita Pampinee. Dixi "sequar" inscius, imo</l>
                <l xml:id="d002l15" n="13">Perscruter; nec cura potest retinere peculi</l>
                <l xml:id="d002l16" n="14">Quin montes celsos densosque per invia lucos</l>
                <l xml:id="d002l17" n="15">Discurram, tristisque ferar referarque ferarque</l>
                <l xml:id="d002l18" n="16">Quo iubet ire furor, prospectans undique nunquid</l>
                <l xml:id="d002l19" n="17">Venantum turmas videam nubemque per arva</l>
                <l xml:id="d002l20" n="18">Surgere pulveream seu capras vertice pulsas</l>
                <l xml:id="d002l21" n="19">Currere et auritos lepores; si demere campis</l>
                <l xml:id="d002l22" n="20">Retia, si sparsos eque revocare ministros</l>
                <l xml:id="d002l23" n="21">Atque canes spectem. Sed frustra lumina tendo:</l>
                <l xml:id="d002l24" n="22">Nusquam Pampineam video, vestigia nusquam.</l>
                <l xml:id="d002l25" n="23">"Pampineam" o quotiens nequicquam vocibus usque</l>
                <l xml:id="d002l26" n="24">In celum totis clamavi vallibus imis,</l>
                <l xml:id="d002l27" n="25">"Pampineam" et totiens valles dixere sonore!</l>
                <l xml:id="d002l28" n="26">O quotiens deceptus ego surgentia longe</l>
                <l xml:id="d002l29" n="27">Arbusta aggeribus zephyro concussa putavi,</l>
                <l xml:id="d002l30" n="28">Utque iubebat Amor redeuntem credidi et ultro</l>
                <l xml:id="d002l31" n="29">Obvius in vacuum veni! Sic dirus amantes</l>
                <l xml:id="d002l32" n="30">Fecit amor pronos ac omnia credere iussit.</l>
                <l xml:id="d002l33" n="31">Silvestres nymphe, colui quas sepe per umbras,</l>
                <l xml:id="d002l34" n="32">Dicite cur homini reliquis animantibus alma</l>
                <l xml:id="d002l35" n="33">Indulgens natura minus. Nam cetera possunt</l>
                <l xml:id="d002l36" n="34">Indulgere suo, nimium si fervet, amori:</l>
                <l xml:id="d002l37" n="35">Stant ducibus pecudes, tauro dilecta iuvenca;</l>
                <l xml:id="d002l38" n="36">Turtur in arboribus socium sociumque columba</l>
                <l xml:id="d002l39" n="37">Turribus insequitur: pastori grata voluptas</l>
                <l xml:id="d002l40" n="38">Tollitur, atque fugit miseros quos pulchra puella</l>
                <l xml:id="d002l41" n="39">Traxerat in casses saviis et murmure dulci.</l>
                <l xml:id="d002l42" n="40">Quid, dulces satyri, faciam, faunique potentes?</l>
                <l xml:id="d002l43" n="41">Quid faciam? quid pulchra iuvant armenta? quid antra?</l>
                <l xml:id="d002l44" n="42">Quid nemora aut valles? Uror sine mente sub umbra;</l>
                <l xml:id="d002l45" n="43">Sole sub ingenti tristis tremor occupat artus.</l>
                <l xml:id="d002l46" n="44">Hinc amor infestat dubium timor arguit illinc</l>
                <l xml:id="d002l47" n="45">Ne vel dura silex ictu vel belua morsu</l>
                <l xml:id="d002l48" n="46">Leserit incautam vel fessam seva viarum</l>
                <l xml:id="d002l49" n="47">Asperitas grandisque labor fortasse moretur</l>
                <l xml:id="d002l50" n="48">Vel, quod fata vetent, non quis temerarius illam</l>
                <l xml:id="d002l51" n="49">Traxerit invitam rapiatque per oscula mentem.</l>
                <l xml:id="d002l52" n="50">Novimus: insidias posuit persepe Cupido</l>
                <l xml:id="d002l53" n="51">Silvarum in latebris, et longa silentia ruris</l>
                <l xml:id="d002l54" n="52">Non sine labe manent. Quis nigras ire per umbras</l>
                <l xml:id="d002l55" n="53">Succinctam et genibus nudam ventoque solutis</l>
                <l xml:id="d002l56" n="54">Crinibus inspiciet nympham mirtique virentis</l>
                <l xml:id="d002l57" n="55">Conspicuam serto, qui non rapiatur in ignes</l>
                <l xml:id="d002l58" n="56">Extemplo Veneris rapiatque quod optat in usum?</l>
                <l xml:id="d002l59" n="57">Dant aditus vires animis et opaca viarum.</l>
                <l xml:id="d002l60" n="58">Preterea non Egla fuit, non culta Neera</l>
                <l xml:id="d002l61" n="59">Pulchrior; ac posito modicum sit fusca, quis alter</l>
                <l xml:id="d002l62" n="60">Aptior est silvis color? His quoque Iuppiter olim</l>
                <l xml:id="d002l63" n="61">Sepius in lucis captus, sic Phebus et Argus.</l>
                <l xml:id="d002l64" n="62">Sed nullus timor iste michi: nunc atria celi</l>
                <l xml:id="d002l65" n="63">Celicole servant; dubium non rufus Alexis</l>
                <l xml:id="d002l66" n="64">Aut Coridon donis soliti hanc tentare vicissim</l>
                <l xml:id="d002l67" n="65">Detineant: potuere deas iam flectere dona.</l>
                <l xml:id="d002l68" n="66">Heu michi! cuncta meis obsunt venientia votis.</l>
                <l xml:id="d002l69" n="67">Exitium stabulis lupus est, sic messibus imber,</l>
                <l xml:id="d002l70" n="68">Fructetisque novis grando, fetisque capellis</l>
                <l xml:id="d002l71" n="69">Est Boreas: michi sevus Amor, quo distrahor uror</l>
                <l xml:id="d002l72" n="70">Impellor crucior volvor rapiorque ferorque,</l>
                <l xml:id="d002l73" n="71">Nec scio quid faciam. Verum hec sententia cordis:</l>
                <l xml:id="d002l74" n="72">Hanc animam exuere et placide hec dare membra quieti.</l>
                <l xml:id="d002l75" n="73">Heu michi! nonnunquam hos cornix expulsa labores</l>
                <l xml:id="d002l76" n="74">Dixerat a quercu, sed mens hec leva neglexit.</l>
                <l xml:id="d002l77" n="75">O nostrum predulce decus, qua parte vagaris</l>
                <l xml:id="d002l78" n="76">Hos inter montes? que te, mea, lustra ferarum</l>
                <l xml:id="d002l79" n="77">Accinctam pharetra retinent? quas incolis umbras,</l>
                <l xml:id="d002l80" n="78">Quave iaces longo forsan nunc victa labore?</l>
                <l xml:id="d002l81" n="79">O utinam fortuna michi tam grata fuisset</l>
                <l xml:id="d002l82" n="80">Ut comes ire tibi possem! Quis retia cervis</l>
                <l xml:id="d002l83" n="81">Ponere me melius, quisnam venabula porcis,</l>
                <l xml:id="d002l84" n="82">Quis canibus dare lora magis, quis flectere retro</l>
                <l xml:id="d002l85" n="83">Cornua dicteis olim lassata sagictis</l>
                <l xml:id="d002l86" n="84">Et duros arcus validis curvare lacertis</l>
                <l xml:id="d002l87" n="85">Ac telis agitare capros cognovit agrestes?</l>
                <l xml:id="d002l88" n="86">Nasilus in silvis docuit me nempe remotis.</l>
                <l xml:id="d002l89" n="87">O michi si tantum cupido Phebeia faveret,</l>
                <l xml:id="d002l90" n="88">Ut minimos inter pueros, dum solis ab estu</l>
                <l xml:id="d002l91" n="89">Aufugis, unus ego possem numerarier unquam:</l>
                <l xml:id="d002l92" n="90">Putre solum lymphis premerem, iuncoque palustri</l>
                <l xml:id="d002l93" n="91">Omne latus * strarem; post gramina pomis</l>
                <l xml:id="d002l94" n="92">Lacte novo et veteris bachi cererisque canistris</l>
                <l xml:id="d002l95" n="93">Ornarem iussus; prestarent inde mirice</l>
                <l xml:id="d002l96" n="94">Seu mirtus vel lenta salix in cespite lectum.</l>
                <l xml:id="d002l97" n="95">O tibi quot flores, violas quot quotque rubentes</l>
                <l xml:id="d002l98" n="96">Narcissos ferrem! Quis flores non det amanti?</l>
                <l xml:id="d002l99" n="97">Inde graves animis didici depellere curas</l>
                <l xml:id="d002l100" n="98">Et tenues somnos lepido revocare susurro</l>
                <l xml:id="d002l101" n="99">Fabellisque novis, demum prohibere latratus</l>
                <l xml:id="d002l102" n="100">Voce canum et culices facie removere flabello.</l>
                <l xml:id="d002l103" n="101">Hec faceret Coridon, faceret vel rufus Alexis,</l>
                <l xml:id="d002l104" n="102">Seu quem tu sequeris Glaucus quemque ipsa bubulcis</l>
                <l xml:id="d002l105" n="103">Preponis campisque tuis? Cur ergo petenti</l>
                <l xml:id="d002l106" n="104">Surripis optatos vultus? cur dulcia differs</l>
                <l xml:id="d002l107" n="105">Oscula? cur tantos fugiens frustraris amores?</l>
                <l xml:id="d002l108" n="106">Quesivi persepe, miser, qua parte napeas</l>
                <l xml:id="d002l109" n="107">Pastoresque pios ires; respondit Opheltes:</l>
                <l xml:id="d002l110" n="108">"Pampineam Glaucus nuper deduxit in antrum:</l>
                <l xml:id="d002l111" n="109">Tu montes et fusca petis nunc lustra, Palemon".</l>
                <l xml:id="d002l112" n="110">Heu miser! impulsus cecidi cessique dolori,</l>
                <l xml:id="d002l113" n="111">Et victus iaceo scabrose vallis in imo.</l>
                <l xml:id="d002l114" n="112">Delia, virgineum potuit si flectere pectus</l>
                <l xml:id="d002l115" n="113">Endimion, si sepe tuas celebravimus aras</l>
                <l xml:id="d002l116" n="114">Sique tibi lentos fagis suspendimus arcus,</l>
                <l xml:id="d002l117" n="115">In me flecte tuas iras, me confice telis.</l>
                <l xml:id="d002l118" n="116">Quid prodest placidum calamis superaddere carmen?</l>
                <l xml:id="d002l119" n="117">Quid labor assiduus? quid saltus ire per altos?</l>
                <l xml:id="d002l120" n="118">Excepit segnis Glaucus quem vepribus altis</l>
                <l xml:id="d002l121" n="119">Excivi studio leporem captoque potitur.</l>
                <l xml:id="d002l122" n="120">Ast ego delusus plorans effundo querelas</l>
                <l xml:id="d002l123" n="121">Has inter cautes et saxa ruentia ripis</l>
                <l xml:id="d002l124" n="122">Exesis, quas aura velox per inane resolvit.</l>
                <l xml:id="d002l125" n="123">O veteres quercus, ylex annosa nemusque</l>
                <l xml:id="d002l126" n="124">Perpetuum, voces miseri Palemonis amaras</l>
                <l xml:id="d002l127" n="125">Suscipite et morte hos agiles mollite dolores!</l>
                <l xml:id="d002l128" n="126">En clausere dii, nymphe clausere procaces</l>
                <l xml:id="d002l129" n="127">Supplicibus votis aures, clausere semones.</l>
                <l xml:id="d002l130" n="128">Si qua igitur vobis pietas sub cortice duro est,</l>
                <l xml:id="d002l131" n="129">Irruite et grandi misero sub pondere mortem</l>
                <l xml:id="d002l132" n="130">Ferte, precor, si dulce fuit sitientibus olim</l>
                <l xml:id="d002l133" n="131">Exoptasse leves pluvias, servasse virentes</l>
                <l xml:id="d002l134" n="132">A pecorum morsu frondes ramisque bipennes</l>
                <l xml:id="d002l135" n="133">Obstasse; hec est sola meos que possit amores</l>
                <l xml:id="d002l136" n="134">Et male complexos quondam dissolvere nexus.</l>
                <l xml:id="d002l137" n="135">Quid michi vita magis? Glaucus bona nostra moratur,</l>
                <l xml:id="d002l138" n="136">Is tenet atque trahit: quid vitam tristis in annos</l>
                <l xml:id="d002l139" n="137">Extendis lacrimans? Negligis quid perfida tantum,</l>
                <l xml:id="d002l140" n="138">Mors orata? Veni, venias precor, impia, nostros</l>
                <l xml:id="d002l141" n="139">Exime quos nequeo iuvenis iam ferre furores.</l>
                <l xml:id="d002l142" n="140">Advenies tandem? Sed tu que dulcia falce,</l>
                <l xml:id="d002l143" n="141">Dum tibi solus eram, signabas cortice fagi</l>
                <l xml:id="d002l144" n="142">Furta, meos deflens, dum cogerer ire, recessus</l>
                <l xml:id="d002l145" n="143">Amplexuque morans, summum iam munus amantis</l>
                <l xml:id="d002l146" n="144">Tolle volens: facito iuvenis ne tempora perdas.</l>
                <l xml:id="d002l147" n="145">En redeunt flores, redeunt et gramina pratis;</l>
                <l xml:id="d002l148" n="146">Tempora non redeunt, que dudum stulta Liquoris</l>
                <l xml:id="d002l149" n="147">In vacuum flevit moriens ac obsita canis.</l>
                <l xml:id="d002l150" n="148">Nos morimur dum, dira, iubes, peiora futuris</l>
                <l xml:id="d002l151" n="149">Linquentes, credo; flebit mea Testilis usque</l>
                <l xml:id="d002l152" n="150">Vivet, et ornabit bustum lacrimosa corollis.</l>
                <l xml:id="d002l153" n="151">Tu flores titulumque necis concede dolenti,</l>
                <l xml:id="d002l154" n="152">Si quondam placui, si te ferventer amavi.</l>
                <l xml:id="d002l155" n="153">Ast michi quod restat lucis te consequar atque,</l>
                <l xml:id="d002l156" n="154">Dum montes silvasque coles et roscida rura,</l>
                <l xml:id="d002l157" n="155">Ipse colam montes, silvas et roscida rura.</l>
                <l xml:id="d002l158" n="156">Hec secus umbrosas ripas quis defluit Arnus</l>
                <l xml:id="d002l159" n="157">Lenis ad alpheos, prostratus mente Palemon</l>
                <l xml:id="d002l160" n="158">Deflebat lacrimans. Ast ocior Hesperus edos</l>
                <l xml:id="d002l161" n="159">Egit ut ad septas traherem caprosque Melampus.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Cristina Zanatta</bibl>
                </head>
                <p xml:id="d003l1" n="0|1">Faunus</p>
                <lb/>
                <p xml:id="d003l2" n="0|2">Palemon</p>
                <l xml:id="d003l3" n="1">Pamphyle, tu patrio recubas hic lentus in antro,</l>
                <l xml:id="d003l4" n="2">Dum fremit omne nemus pulsum clamoribus egre</l>
                <l xml:id="d003l5" n="3">Testilis, et parvi vacuus nunc omnia pendis.</l>
                <p xml:id="d003l6" n="3|1">Pamphylus</p>
                <l xml:id="d003l7" n="4">Cantarus attrita nimium, puto, lapsus ab ansa</l>
                <l xml:id="d003l8" n="5">Terruit hunc. I, siste sues, ne gramina campis</l>
                <l xml:id="d003l9" n="6">Evellant rostris; et silvas mitte sonantes.</l>
                <p xml:id="d003l10" n="6|1">Palemon</p>
                <l xml:id="d003l11" n="7">Marcidus externo credis tibi forsan hyaco</l>
                <l xml:id="d003l12" n="8">Alloquar in somnum presso? Auribus accipe voces,</l>
                <l xml:id="d003l13" n="9">Si patitur torpor, patitur si grata Licisca.</l>
                <p xml:id="d003l14" n="9|1">Pamphylus</p>
                <l xml:id="d003l15" n="10">Pace precor nostra sedeas, ac ista sinamus;</l>
                <l xml:id="d003l16" n="11">Ignaroque aperi, queso, percepta, Palemon.</l>
                <p xml:id="d003l17" n="11|1">Palemon</p>
                <l xml:id="d003l18" n="12">Tempus erat placidum; pastores ludus habebat</l>
                <l xml:id="d003l19" n="13">Aut somnus lenis; paste sub quercubus altis</l>
                <l xml:id="d003l20" n="14">Ac patulis passim recubabant lacte petulcis</l>
                <l xml:id="d003l21" n="15">Ubera prebentes natis distenta capelle;</l>
                <l xml:id="d003l22" n="16">Ast ego serta michi pulchro distinguere acantho</l>
                <l xml:id="d003l23" n="17">Querebam, servanda tamen dum fistula gratos</l>
                <l xml:id="d003l24" n="18">Nostra ciet versus Mopso, cui tempora dignis</l>
                <l xml:id="d003l25" n="19">Nectere concessum, lauro et vincire capillos;</l>
                <l xml:id="d003l26" n="20">Ocia cum subito rupit vox improba meste</l>
                <l xml:id="d003l27" n="21">Testilis, "O - clamans - que te vesania cepit?</l>
                <l xml:id="d003l28" n="22">Ursos quid sequeris montana per ardua, Faune?</l>
                <l xml:id="d003l29" n="23">Non te cura tui retinet? non parva tuorum</l>
                <l xml:id="d003l30" n="24">Edis mixta cohors cornu ludentibus arvis</l>
                <l xml:id="d003l31" n="25">Natorum? non matris amor? Dic, obsecro: nescis</l>
                <l xml:id="d003l32" n="26">Qualis in hos rabies circumstrepat atra luporum</l>
                <l xml:id="d003l33" n="27">Allobrogum? Credis tantis obstare periclis</l>
                <l xml:id="d003l34" n="28">(Femina sum) possim paucis sociata molosis?"</l>
                <p xml:id="d003l35" n="28|1">Pamphylus</p>
                <l xml:id="d003l36" n="29">Semper in adversos saltus fractasque ruinas</l>
                <l xml:id="d003l37" n="30">Ire cupit Faunus, monstra atque minantia mortem</l>
                <l xml:id="d003l38" n="31">Querere. Quid tandem? Tenuit vox ire volentem?</l>
                <p xml:id="d003l39" n="31|1">Palemon</p>
                <l xml:id="d003l40" n="32">Hoc ego querebam veniens. Sed Meris, ut opto,</l>
                <l xml:id="d003l41" n="33">Ecce venit tardus baculoque innixus adunco,</l>
                <l xml:id="d003l42" n="34">Nescio quid secum meditans. Salveris, amice!</l>
                <l xml:id="d003l43" n="35">En optate venis. Quis nostris, obsecro, nuper</l>
                <l xml:id="d003l44" n="36">Rumor inest silvis? Nostin que Testilis ire?</l>
                <p xml:id="d003l45" n="36|1">Meris</p>
                <l xml:id="d003l46" n="37">Quis petis? Est usquam crebras qui nesciat iras</l>
                <l xml:id="d003l47" n="38">Testilis et Fauni? Nequeunt subsistere quercus,</l>
                <l xml:id="d003l48" n="39">Depereunt fesse frondes clamoribus: et tu</l>
                <l xml:id="d003l49" n="40">Si cantet phylomena petis, si ruminet hyrcus!</l>
                <p xml:id="d003l50" n="40|1">Pamphylus</p>
                <l xml:id="d003l51" n="41">Sepius has quondam memini risisse querelas.</l>
                <l xml:id="d003l52" n="42">Sed tu, Meri, decus nostrum, modo pone galerum</l>
                <l xml:id="d003l53" n="43">Et baculum, mecumque sede lucemque severam</l>
                <l xml:id="d003l54" n="44">Hanc fugito. Nulle veniunt de montibus umbre;</l>
                <l xml:id="d003l55" n="45">Alta crepidinibus terre petiere lacerti.</l>
                <l xml:id="d003l56" n="46">Hic nemus et gelidi fontes et mollia prata,</l>
                <l xml:id="d003l57" n="47">Hic hedere viridis tectum pictumque corimbis</l>
                <l xml:id="d003l58" n="48">Antrum, quo magnus quondam requievit Amintas;</l>
                <l xml:id="d003l59" n="49">Et pariter calamis una cantabimus omnes.</l>
                <p xml:id="d003l60" n="49|1">Meris</p>
                <l xml:id="d003l61" n="50">His ego cantabo silvis? Nemus omne cicadis,</l>
                <l xml:id="d003l62" n="51">Dedecus in nostrum, milvis corvisque relictum est.</l>
                <p xml:id="d003l63" n="51|1">Pamphylus</p>
                <l xml:id="d003l64" n="52">Quid tandem? Corvos observent mente subulci;</l>
                <l xml:id="d003l65" n="53">Nos equidem nobis Mopso Musisque canamus,</l>
                <l xml:id="d003l66" n="54">Et placidum gremio servabunt sydera carmen.</l>
                <p xml:id="d003l67" n="54|1">Palemon</p>
                <l xml:id="d003l68" n="55">Cura gregis parvi, quem forsan mergere lymphis,</l>
                <l xml:id="d003l69" n="56">Dum calor arva tenet, cupit, hoc nunc carmine Musis</l>
                <l xml:id="d003l70" n="57">Et nobis placuisse vetat. Sine, queso, revisat</l>
                <l xml:id="d003l71" n="58">Delirus Cidypem tenuesque recenseat edos.</l>
                <p xml:id="d003l72" n="58|1">Meris</p>
                <l xml:id="d003l73" n="59">Est Cidypes nobis niveos que contrahat agnos</l>
                <l xml:id="d003l74" n="60">In fontem cithysumque paret vaccisque salicta;</l>
                <l xml:id="d003l75" n="61">Et surgent celse salso de gurgite pinus</l>
                <l xml:id="d003l76" n="62">Ante quidem, et blande venient ad ovilia tygres,</l>
                <l xml:id="d003l77" n="63">Atque leo cervas fugiet, lupus atque capellas,</l>
                <l xml:id="d003l78" n="64">Quam michi non animo Musis servire. Sed ecce,</l>
                <l xml:id="d003l79" n="65">Si tibi tantus amor silvarum nosse tumultum,</l>
                <l xml:id="d003l80" n="66">Expediam paucis, postquam consedimus antro.</l>
                <l xml:id="d003l81" n="67">Nescio si montes unquam memorosaque plana</l>
                <l xml:id="d003l82" n="68">Nostis que gemino resident contermina ponto</l>
                <l xml:id="d003l83" n="69">Ausoniis, magno quondam disiuncta Peloro.</l>
                <l xml:id="d003l84" n="70">His Argus pastor, merito cantandus ubique,</l>
                <l xml:id="d003l85" n="71">Vivus erat campis. Flavos hunc mille per arva</l>
                <l xml:id="d003l86" n="72">Audivi servare greges; nec plenius usquam</l>
                <l xml:id="d003l87" n="73">Et soles imbresque graves frondesque salubres</l>
                <l xml:id="d003l88" n="74">Et pecori fetuque novo seu flumina quisquam</l>
                <l xml:id="d003l89" n="75">Cognovit, tantusque fuit, dum carmine valles</l>
                <l xml:id="d003l90" n="76">Tangeret, ut noster, Nyse cui summa dicamus,</l>
                <l xml:id="d003l91" n="77">Amphrisus pastor vix quiret tendere secum</l>
                <l xml:id="d003l92" n="78">Vocibus aut calamis vel nervis. Horrida tandem</l>
                <l xml:id="d003l93" n="79">Parca virum rapuit meritisque recondidit astris.</l>
                <l xml:id="d003l94" n="80">Fleverunt montes Argum, flevere dolentes</l>
                <l xml:id="d003l95" n="81">Et satyri faunique leves et flevit Apollo.</l>
                <l xml:id="d003l96" n="82">Ast moriens silvas iuveni commisit Alexi,</l>
                <l xml:id="d003l97" n="83">Qui cautus modicum dum armenta per arva trahebat</l>
                <l xml:id="d003l98" n="84">In gravidam tum forte lupam rabieque tremendam</l>
                <l xml:id="d003l99" n="85">Incidit, inpavidus nullo cum lumine lustrum</l>
                <l xml:id="d003l100" n="86">Ingrediens; cuius surgens sevissima guctur</l>
                <l xml:id="d003l101" n="87">Dentibus invasit, potuit neque ab inde revelli</l>
                <l xml:id="d003l102" n="88">Donec et occulto spirasset tramite vita.</l>
                <l xml:id="d003l103" n="89">Hoc fertur. Plerique volunt quod silva leones</l>
                <l xml:id="d003l104" n="90">Nutriat hec dirasque feras, quibus ipse severus</l>
                <l xml:id="d003l105" n="91">Occurrens venans mortem suscepit Adonis.</l>
                <l xml:id="d003l106" n="92">Si nunc cuncta velim que tunc gessere propinqui</l>
                <l xml:id="d003l107" n="93">Pastores narrare, dies non, lucis ab ortu</l>
                <l xml:id="d003l108" n="94">Usque domum sature redeunt cum nocte capelle,</l>
                <l xml:id="d003l109" n="95">Sufficeret spatio. Sed postquam Tytirus ista</l>
                <l xml:id="d003l110" n="96">Cognovit de rupe cava que terminat Hystrum,</l>
                <l xml:id="d003l111" n="97">Flevit et innumeros secum de vallibus altis</l>
                <l xml:id="d003l112" n="98">Danubii vocitare canes durosque bubulcos</l>
                <l xml:id="d003l113" n="99">Infrendens cepit; linquensque armenta suosque</l>
                <l xml:id="d003l114" n="100">Saltus infandam tendit discerpere silvam,</l>
                <l xml:id="d003l115" n="101">Atque lupam captare petit flavosque leones</l>
                <l xml:id="d003l116" n="102">Ut penas tribuat meritis: nam frater Alexis</l>
                <l xml:id="d003l117" n="103">Tytirus iste fuit. Nunquid vidisse furente</l>
                <l xml:id="d003l118" n="104">Stat menti ferro nuper venabula acuto</l>
                <l xml:id="d003l119" n="105">Gestantem manibus, multos et retia post hunc</l>
                <l xml:id="d003l120" n="106">Portantes humeris, ira rabieque frementes,</l>
                <l xml:id="d003l121" n="107">Hac olim transire via silvamque per omnem?</l>
                <p xml:id="d003l122" n="107|1">Palemon</p>
                <l xml:id="d003l123" n="108">Calcidicos hystrosque refers. Quid, queso, tenenti</l>
                <l xml:id="d003l124" n="109">Eridanum secus arva queunt inferre laboris?</l>
                <p xml:id="d003l125" n="109|1">Meris</p>
                <l xml:id="d003l126" n="110">Ecce tene. Multi per devia Tytiron istum</l>
                <l xml:id="d003l127" n="111">Ex nostris, canibus sumptis telisque, sequuntur,</l>
                <l xml:id="d003l128" n="112">Inter quos Faunus, quem tristis et anxia fletu</l>
                <l xml:id="d003l129" n="113">Testilis in cassum revocat, clamoribus omnem</l>
                <l xml:id="d003l130" n="114">Concutiens silvam: tendit tamen ille, neglectis</l>
                <l xml:id="d003l131" n="115">Fletibus atque suis. Pulvis patet: aspice colles.</l>
                <p xml:id="d003l132" n="115|1">Pamphylus</p>
                <l xml:id="d003l133" n="116">Semper in adversum fertur male sanus, et egre</l>
                <l xml:id="d003l134" n="117">Fert Faunus requiem. Veniet, ni sibilus austri</l>
                <l xml:id="d003l135" n="118">Nunc aures fallit, tempus quo Testilis ibit</l>
                <l xml:id="d003l136" n="119">Hesperi in amplexus; dabitur nec posse volenti</l>
                <l xml:id="d003l137" n="120">Sistere. Sed redeat cupio melioribus astris!</l>
                <p xml:id="d003l138" n="120|1">Palemon</p>
                <l xml:id="d003l139" n="121">Quis queat ardores iuvenum compescere frenis?</l>
                <l xml:id="d003l140" n="122">Apta quies senibus, sedeant in limine matres;</l>
                <l xml:id="d003l141" n="123">Naritius nullas potuit preponere laudes</l>
                <l xml:id="d003l142" n="124">Quesitis peregre. Tibi si mens antra nemusque</l>
                <l xml:id="d003l143" n="125">Est servare, precor, cum sim post ire paratus,</l>
                <l xml:id="d003l144" n="126">Pasce greges nostros: et donec forte revertar</l>
                <l xml:id="d003l145" n="127">In silvas, ne meam Crisidem tu solus habeto.</l>
                <p xml:id="d003l146" n="127|1">Pamphylus</p>
                <l xml:id="d003l147" n="128">I felix, factumque putes rediturus, amice.</l>
            </div1>
            <div1 xml:id="d004" type="section" decls="#md" met="H">
                <head>
                    <title>4</title>
                    <abbr>4</abbr>
                    <bibl source="digital">Cristina Zanatta</bibl>
                </head>
                <p xml:id="d004l1" n="0|1">Dorus</p>
                <lb/>
                <p xml:id="d004l2" n="0|2">Montanus</p>
                <l xml:id="d004l3" n="1">Quo te, Dore, rapis? nemorumne per herbida capros</l>
                <l xml:id="d004l4" n="2">Scrutaris seu forte boves? Consiste parumper;</l>
                <l xml:id="d004l5" n="3">Nondum tecta quidem fumant, non Hesperus ardet.</l>
                <p xml:id="d004l6" n="3|1">Dorus</p>
                <l xml:id="d004l7" n="4">Da veniam, Montane, precor, fugiamque iubeto.</l>
                <l xml:id="d004l8" n="5">Quod petis, hoc prohibet casus: nam cuncta pavesco.</l>
                <p xml:id="d004l9" n="5|1">Montanus</p>
                <l xml:id="d004l10" n="6">Dives abis, si cuncta times; requiescere mecum</l>
                <l xml:id="d004l11" n="7">Hic fessus poteras. Nam si non tecta ligustris</l>
                <l xml:id="d004l12" n="8">Antra michi videas, est nobis ignis et umbra:</l>
                <l xml:id="d004l13" n="9">Et quanquam steriles agri sint, proxima capris</l>
                <l xml:id="d004l14" n="10">Pascua non desunt; est grandis copia lactis</l>
                <l xml:id="d004l15" n="11">Et veteris bachi nobis et farris acervus;</l>
                <l xml:id="d004l16" n="12">Nec tibi quis tuscus prestabit tutius antrum.</l>
                <p xml:id="d004l17" n="12|1">Dorus</p>
                <l xml:id="d004l18" n="13">Ha! miserum rides; nescis quibus ipsa reservet</l>
                <l xml:id="d004l19" n="14">Te fortuna dolis. Pastorum pascua quippe</l>
                <l xml:id="d004l20" n="15">Nec bona nunc quero; magnum michi tuta latebra.</l>
                <p xml:id="d004l21" n="15|1">Phytias</p>
                <l xml:id="d004l22" n="16">Si potius nil, Dore, petis, quid summere differs</l>
                <l xml:id="d004l23" n="17">Oblatum? Spectare potes de vertice campos</l>
                <l xml:id="d004l24" n="18">Alpheos tuscosque greges alpesque remotas</l>
                <l xml:id="d004l25" n="19">Et ligurum saltus, Rhodanum rubrosque galeros</l>
                <l xml:id="d004l26" n="20">Metiri ac egram mentem revocare quiete.</l>
                <l xml:id="d004l27" n="21">Montani laudanda fides. I, summe. Quid obstat?</l>
                <p xml:id="d004l28" n="21|1">Dorus</p>
                <l xml:id="d004l29" n="22">Si laudas, faciam. Sperabam posse timores</l>
                <l xml:id="d004l30" n="23">Ponere quo placidus fesulanis defluit Arnus;</l>
                <l xml:id="d004l31" n="24">Nam priscam tu sepe fidem cantare solebas</l>
                <l xml:id="d004l32" n="25">Florigenum, dum leta fuit fortuna, meorum.</l>
                <p xml:id="d004l33" n="25|1">Phytias</p>
                <l xml:id="d004l34" n="26">Sic fateor: dammas nemorum vidisse luporum</l>
                <l xml:id="d004l35" n="27">Rebus in adversis animos sumpsisse, labantem</l>
                <l xml:id="d004l36" n="28">Prostravit mentem, et timeo quoscunque recessus.</l>
                <p xml:id="d004l37" n="28|1">Montanus</p>
                <l xml:id="d004l38" n="29">Sic est. Intremus. Postquam successimus antro</l>
                <l xml:id="d004l39" n="30">Tu dic, care puer, nobis, quibus anxius ultro</l>
                <l xml:id="d004l40" n="31">Sic fugias; medioque cibos Galathea parabit.</l>
                <p xml:id="d004l41" n="31|1">Dorus</p>
                <l xml:id="d004l42" n="32">O tibi si memorem quantis inimica fatiget</l>
                <l xml:id="d004l43" n="33">Me Fortuna malis: non, si per pascua tygres</l>
                <l xml:id="d004l44" n="34">Immanes videas fetas agitare iuvencas</l>
                <l xml:id="d004l45" n="35">In iugulumve rapi tauros celoque maligno</l>
                <l xml:id="d004l46" n="36">Omne pecus captum tristique putrescere tabo,</l>
                <l xml:id="d004l47" n="37">Sic immite feres. Utinam modo fata dedissent</l>
                <l xml:id="d004l48" n="38">Immemor ipse forem! Nam, dum mecum acta revolvo,</l>
                <l xml:id="d004l49" n="39">Vix lacrimas cohibere queo, vix aspera verba.</l>
                <p xml:id="d004l50" n="39|1">Montanus</p>
                <l xml:id="d004l51" n="40">Quin tu pande, precor: magnos audire labores</l>
                <l xml:id="d004l52" n="41">Non sumus insoliti, grandisque invictaque cordi</l>
                <l xml:id="d004l53" n="42">Mens sedet et nulli cedit, michi crede, labori.</l>
                <p xml:id="d004l54" n="42|1">Dorus</p>
                <l xml:id="d004l55" n="43">Que volsci coluere prius campanaque rura,</l>
                <l xml:id="d004l56" n="44">Lucanos saltus, samnitum pascua, rupes</l>
                <l xml:id="d004l57" n="45">Et montes brutios calabrumque aspreta levesque</l>
                <l xml:id="d004l58" n="46">Iam Dauni campos, peligno et flumina grata</l>
                <l xml:id="d004l59" n="47">Olim Argus tenuit; princeps his omnibus unus</l>
                <l xml:id="d004l60" n="48">Argus pastor erat, cui fas complectere cuncta</l>
                <l xml:id="d004l61" n="49">Viribus ac oculis, calamis et flectere quercus.</l>
                <l xml:id="d004l62" n="50">Hic abiit celoque senex se condidit alto,</l>
                <l xml:id="d004l63" n="51">Defletus modicum. Verum presagia vatum</l>
                <l xml:id="d004l64" n="52">Predixere quidem: "Lacrimas quas demitis Argo,</l>
                <l xml:id="d004l65" n="53">Inferias poscet". Post hunc miserandus Alexis</l>
                <l xml:id="d004l66" n="54">Qui, gregibus nimium durus silvisque molestus</l>
                <l xml:id="d004l67" n="55">Imperitans, abiit crudeli funere pulsus.</l>
                <l xml:id="d004l68" n="56">Munere post Phytie pulchra est michi iuncta Liquoris,</l>
                <l xml:id="d004l69" n="57">Et sub me septas Argi tenuere nepotes,</l>
                <l xml:id="d004l70" n="58">Quas inter clarosque lacus pecorosaque tempe</l>
                <l xml:id="d004l71" n="59">Calcidici veteres silvam posuere coloni</l>
                <l xml:id="d004l72" n="60">A Cumis, qua nulla prior dum floruit; in qua</l>
                <l xml:id="d004l73" n="61">Dum nos iurgantes pueros agitaret Erinis,</l>
                <l xml:id="d004l74" n="62">Ecce celer quondam patriis Poliphemus ab arvis</l>
                <l xml:id="d004l75" n="63">Progenitus nostris et nostro sanguine, ripis</l>
                <l xml:id="d004l76" n="64">Altus in extremis Hystri, puto, lacte ferino,</l>
                <l xml:id="d004l77" n="65">Quo iaculo incertum, certo mutilatus ab ictu</l>
                <l xml:id="d004l78" n="66">Parte sui, iusta rabie succensus et ira,</l>
                <l xml:id="d004l79" n="67">Irruit ut torrens qui hybernis imbribus auctus</l>
                <l xml:id="d004l80" n="68">Monte cadit celso et rumoribus omnia complens</l>
                <l xml:id="d004l81" n="69">Hec arbusta rapit, quatit hec, ruit atque superbus</l>
                <l xml:id="d004l82" n="70">In rupes et saxa trahens ingentia volvit.</l>
                <l xml:id="d004l83" n="71">Nec sevo lacerasse prius sub vindice sontes</l>
                <l xml:id="d004l84" n="72">Nec post innocui Paphi fedasse cruore</l>
                <l xml:id="d004l85" n="73">Sydereos vultus, truncum et iecisse cadaver,</l>
                <l xml:id="d004l86" n="74">Aut vinclis gratos nymphis onerasse puellos,</l>
                <l xml:id="d004l87" n="75">Immitis potuere gravem minuisse furorem.</l>
                <l xml:id="d004l88" n="76">Exuit infaustos ungues truculentior angue</l>
                <l xml:id="d004l89" n="77">Frendens, et pomis foliis et cortice nudat</l>
                <l xml:id="d004l90" n="78">Fructeta, et vitreos perturbans sanguine fontes,</l>
                <l xml:id="d004l91" n="79">Dentibus infringens ramos pictasque volucres</l>
                <l xml:id="d004l92" n="80">Murmure disperdens claustrisque repagula frangens;</l>
                <l xml:id="d004l93" n="81">Omne pecus mungit, decerpit, vellera tondet,</l>
                <l xml:id="d004l94" n="82">Absorbet natos, miseras eviscerat agnas:</l>
                <l xml:id="d004l95" n="83">Si peiora nequit, rescindit cornua tauris.</l>
                <l xml:id="d004l96" n="84">Vix Cereri sacras quercus, vix antra Lyceo</l>
                <l xml:id="d004l97" n="85">Intacta est passus; satyros nymphasque vetustas</l>
                <l xml:id="d004l98" n="86">Et faunos lucis pepulit. Sic astra ferebant!</l>
                <p xml:id="d004l99" n="86|1">Montanus</p>
                <l xml:id="d004l100" n="87">Sic magnis prisci finem dare tristia rebus</l>
                <l xml:id="d004l101" n="88">Iurgia cantabant nobis quandoque bubulci.</l>
                <p xml:id="d004l102" n="88|1">Phytias</p>
                <l xml:id="d004l103" n="89">Quid lacrimis, Montane, mades? ubi pectus herile?</l>
                <p xml:id="d004l104" n="89|1">Montanus</p>
                <l xml:id="d004l105" n="90">O Phytia, fateor: quisnam sibi ponere leges</l>
                <l xml:id="d004l106" n="91">Sic potuit pro ut ipse facis? Sum carneus, hercle!</l>
                <l xml:id="d004l107" n="92">Hec hodie, dum falce Lycas virgulta secaret,</l>
                <l xml:id="d004l108" n="93">Intento gregibus Coridon narrabat Aminte;</l>
                <l xml:id="d004l109" n="94">Etsi nulla fides illis, sum flere coactus:</l>
                <l xml:id="d004l110" n="95">Quid veris faciam? Dorus sed cepta sequatur,</l>
                <l xml:id="d004l111" n="96">Et me linque meis lacrimis: satiabitur istis,</l>
                <l xml:id="d004l112" n="97">Heu! pietas et certa fides quibus angor amicus.</l>
                <p xml:id="d004l113" n="97|1">Dorus</p>
                <l xml:id="d004l114" n="98">Dum ruit omne decus nemorum, tunc ordine nullo</l>
                <l xml:id="d004l115" n="99">Pastores pariterque greges armentaque passim</l>
                <l xml:id="d004l116" n="100">Diffugiunt timidique ruunt; loca namque ministrat</l>
                <l xml:id="d004l117" n="101">Ipse pavor: petit hic colles, petit ille cavernas</l>
                <l xml:id="d004l118" n="102">Lustraque silvarum. Plures se iungere monstro</l>
                <l xml:id="d004l119" n="103">Sunt ausi, et prestare fidem; quibus ipsa deum vis,</l>
                <l xml:id="d004l120" n="104">Si qua est ut fertur, statuet pro munere munus.</l>
                <l xml:id="d004l121" n="105">Obscenas sevi pregnans vix squalida nays</l>
                <l xml:id="d004l122" n="106">Evasit tremebunda manus, onerata gemella</l>
                <l xml:id="d004l123" n="107">Prole, per umbrosam noctem magalia tentans</l>
                <l xml:id="d004l124" n="108">Passibus incertis. Lacrime non sponte tepentes</l>
                <l xml:id="d004l125" n="109">Quas tu Montani, Phytia, sic ante monebas,</l>
                <l xml:id="d004l126" n="110">Adveniunt; nec plura quidem iam dicere possum.</l>
                <p xml:id="d004l127" n="110|1">Montanus</p>
                <l xml:id="d004l128" n="111">Nec mirum: sed dura animum, mi Dore, precamur,</l>
                <l xml:id="d004l129" n="112">Nec taceas reliquum. Iuvit narrasse labores.</l>
                <p xml:id="d004l130" n="112|1">Phytias</p>
                <l xml:id="d004l131" n="113">Quis neget optatum iuveni? Mos nempe gerendus</l>
                <l xml:id="d004l132" n="114">Montano; dic, Dore, precor, nunc cura peculi</l>
                <l xml:id="d004l133" n="115">Nulla tibi trahimusque moras in vertice tuto.</l>
                <p xml:id="d004l134" n="115|1">Montanus</p>
                <l xml:id="d004l135" n="116">Quid Paphus, queso, cui centum brachia, centum</l>
                <l xml:id="d004l136" n="117">Fama refert oculos, cui tanta licentia fandi</l>
                <l xml:id="d004l137" n="118">In superos hominesque fuit? Non cuspide lata</l>
                <l xml:id="d004l138" n="119">Occurrit monstro? Quid tunc furibundus Asylas?</l>
                <l xml:id="d004l139" n="120">Quid pecudum custos Phorbas? quid Damon amicus?</l>
                <l xml:id="d004l140" n="121">Quid tu? quid Phytias? quid Pamphylus atque Molorcus?</l>
                <l xml:id="d004l141" n="122">Ac alii tecum tangentes alta boatu</l>
                <l xml:id="d004l142" n="123">Sydera, iactantes vario sermone palestras</l>
                <l xml:id="d004l143" n="124">Atque pedum cursus, cestus et fortia facta?</l>
                <p xml:id="d004l144" n="124|1">Dorus</p>
                <l xml:id="d004l145" n="125">Iam satis ostensum. Phytias in litore solus</l>
                <l xml:id="d004l146" n="126">Invictus mansit, qui nunc peregrina per arva</l>
                <l xml:id="d004l147" n="127">Me profugum sequitur. Stabat mens currere contra</l>
                <l xml:id="d004l148" n="128">Ingens, et lectas pharetra de more sagictas</l>
                <l xml:id="d004l149" n="129">Abstuleram nervusque levem iam flexerat arcum;</l>
                <l xml:id="d004l150" n="130">Sed tenuit non sana fides numerusque meorum</l>
                <l xml:id="d004l151" n="131">Tunc nullus Phytiasque boans: "Quo tendere frustra,</l>
                <l xml:id="d004l152" n="132">Stulte puer, tentas? Nequicquam flectere fata</l>
                <l xml:id="d004l153" n="133">Nitimur. Hoc celo placuit; sic Iuppiter equus</l>
                <l xml:id="d004l154" n="134">Viderat et pensis dederat sua iura futuris".</l>
                <l xml:id="d004l155" n="135">Hinc natale solum silvas armenta domosque</l>
                <l xml:id="d004l156" n="136">Liquimus ac tenui lembo diffugimus ambo</l>
                <l xml:id="d004l157" n="137">Infandam monstri rabiem; nec defuit usquam</l>
                <l xml:id="d004l158" n="138">Dux fidus placideque tulit quoscunque labores.</l>
                <l xml:id="d004l159" n="139">Nos turbo fluctusque maris Thelamonis ad oras</l>
                <l xml:id="d004l160" n="140">Impulit, inde tuos errantes venimus agros.</l>
                <p xml:id="d004l161" n="140|1">Montanus</p>
                <l xml:id="d004l162" n="141">Ut vestros doleo casus, sit silva perennis</l>
                <l xml:id="d004l163" n="142">Hec nobis parvumque pecus. Quod si tibi cure,</l>
                <l xml:id="d004l164" n="143">Summito: tu ducas. Sed, si michi nuntia veri</l>
                <l xml:id="d004l165" n="144">Ylice ab excelsa cornix fuit, ecce parantur</l>
                <l xml:id="d004l166" n="145">Multa tibi graviora satis reditusque propinquus.</l>
                <l xml:id="d004l167" n="146">Spes te sepe trahet sterilis; quicquid modo perdis,</l>
                <l xml:id="d004l168" n="147">Vinces cunctando: sed non tibi delphyca laurus</l>
                <l xml:id="d004l169" n="148">Sertum leta dabit donec tu Manibus unum</l>
                <l xml:id="d004l170" n="149">Falce caput tribues pro cunctis. Nos quoque, diras</l>
                <l xml:id="d004l171" n="150">Si tibi, Dore, placet faciles transire querelas,</l>
                <l xml:id="d004l172" n="151">Mittamus Bachoque sacrum celebremus honorem.</l>
                <l xml:id="d004l173" n="152">En Galathea vocat: redeunt cum matribus agni</l>
                <l xml:id="d004l174" n="153">Et nox cerulea iam terras denigrat umbra.</l>
                <lb/>
            </div1>
            <div1 xml:id="d005" type="section" decls="#md" met="H">
                <head>
                    <title>5</title>
                    <abbr>5</abbr>
                    <bibl source="digital">Cristina Zanatta</bibl>
                </head>
                <p xml:id="d005l1" n="0|1">Silva cadens</p>
                <lb/>
                <p xml:id="d005l2" n="0|2">Caliopus</p>
                <l xml:id="d005l3" n="1">Pamphyle, tu placidos tecum meditaris amores</l>
                <l xml:id="d005l4" n="2">Calcidie, viridi recubans in gramine solus;</l>
                <l xml:id="d005l5" n="3">Ipsa dolens deflet miseras quas nescio silvas.</l>
                <p xml:id="d005l6" n="3|1">Pamphylus</p>
                <l xml:id="d005l7" n="4">Unde, precor, nosti? Sis mecum: Phebus in altum</l>
                <l xml:id="d005l8" n="5">Tollit equos; prosunt umbre, michi crede, capellis.</l>
                <p xml:id="d005l9" n="5|1">Caliopus</p>
                <l xml:id="d005l10" n="6">Sicilidum saltus et florida rura Pelori</l>
                <l xml:id="d005l11" n="7">Forte pererrabam; vox venit tristis ad aures.</l>
                <l xml:id="d005l12" n="8">Attonitus tum firmo gradum, prospecto frequenter</l>
                <l xml:id="d005l13" n="9">Si videam flentem. Video. Quid lilia falce</l>
                <l xml:id="d005l14" n="10">Secta loquar floresque malo iam sole reflexos?</l>
                <l xml:id="d005l15" n="11">Cespite sic nudo lacrimis oppleta iacebat</l>
                <l xml:id="d005l16" n="12">Illa suis questusque graves ex ore trahebat.</l>
                <p xml:id="d005l17" n="12|1">Pamphylus</p>
                <l xml:id="d005l18" n="13">Heu michi, quid vivo? Iam tacte fulmine pinus,</l>
                <l xml:id="d005l19" n="14">Et pecudes prostrasse canes noctisque per umbram</l>
                <l xml:id="d005l20" n="15">Ex septis ululare lupos audisse, nefandum</l>
                <l xml:id="d005l21" n="16">Prodigium dederant. Sed dic: quas, obsecro, voces</l>
                <l xml:id="d005l22" n="17">Illa dabat deflens? Tua presto stat tibi merces.</l>
                <p xml:id="d005l23" n="17|1">Caliopus</p>
                <l xml:id="d005l24" n="18">Quas ego concepi, referam. Tu, dulcis Aminta,</l>
                <l xml:id="d005l25" n="19">Nunc oculos gregibus prestes servesque, precamur,</l>
                <l xml:id="d005l26" n="20">Ne, si damna satis faciant fortasse capelle,</l>
                <l xml:id="d005l27" n="21">Hyrsutus Corilas, Bavio mittente, lacesset</l>
                <l xml:id="d005l28" n="22">Hyrcos interea morsu vel terreat agnos.</l>
                <p xml:id="d005l29" n="22|1">Pamphylus</p>
                <l xml:id="d005l30" n="23">Ne dubites; saxis sistet baculoque iuvabit.</l>
                <p xml:id="d005l31" n="23|1">Caliopus</p>
                <l xml:id="d005l32" n="24">Illa diu postquam faunos nymphasque vocavit</l>
                <l xml:id="d005l33" n="25">In cassum, pectusque manu pulsavit et ora,</l>
                <l xml:id="d005l34" n="26">Vocibus assiduis syrene in litore fractis</l>
                <l xml:id="d005l35" n="27">Parthenopis residens misere singultibus inquit:</l>
                <l xml:id="d005l36" n="28">"Non fuit ausonicis campis, me iudice, silva hac</l>
                <l xml:id="d005l37" n="29">Letior aut maior, nulla atque capacior evi.</l>
                <l xml:id="d005l38" n="30">Hec fagis celum tangebat et ylice multa,</l>
                <l xml:id="d005l39" n="31">Quercubus insignis, viridi spectandaque lauro</l>
                <l xml:id="d005l40" n="32">Ac cedro crebra, funesta et pulchra cupressu.</l>
                <l xml:id="d005l41" n="33">Non adeo quondam formosa Libistridos ursis</l>
                <l xml:id="d005l42" n="34">Horrida, cui cessit magnorum Ercinia nutrix</l>
                <l xml:id="d005l43" n="35">Silvestrumque boum gelido sub cardine celi,</l>
                <l xml:id="d005l44" n="36">Ydaque iudicio Paridis memoranda puellis,</l>
                <l xml:id="d005l45" n="37">Bebritiumve nemus cessit cessitque erimantum.</l>
                <l xml:id="d005l46" n="38">Floribus hec ramos et prata virentia semper</l>
                <l xml:id="d005l47" n="39">Pingebat croceis roseisque et mille colorum,</l>
                <l xml:id="d005l48" n="40">Colchida dum primum siccaret vellera Phebus.</l>
                <l xml:id="d005l49" n="41">Quid referam claros leni per gramina cursu</l>
                <l xml:id="d005l50" n="42">Serpentes rivos fontesque lacusque recentes</l>
                <l xml:id="d005l51" n="43">Antraque perpetuis non arte recondita tophis?</l>
                <l xml:id="d005l52" n="44">Hac picte nidos cuncte fecere volucres;</l>
                <l xml:id="d005l53" n="45">Psytacus exustis usque huc accessit ab arvis,</l>
                <l xml:id="d005l54" n="46">Captus amore soli, sic et pulcherrima fenix.</l>
                <l xml:id="d005l55" n="47">Nec fuit Ytalie que ferret silva leones</l>
                <l xml:id="d005l56" n="48">Hanc preter: mites tulit hec iraque verendos,</l>
                <l xml:id="d005l57" n="49">Ut taceam lepores, cervos et dente minaces</l>
                <l xml:id="d005l58" n="50">Apros et capreas et grandes viribus ursos.</l>
                <l xml:id="d005l59" n="51">Hec niveas habuit pecudes, quibus inclita tantum</l>
                <l xml:id="d005l60" n="52">Vellera prestabant reliquis, quantum aurea poma</l>
                <l xml:id="d005l61" n="53">Glandibus aut sorbis. Referat quis grandia quantum</l>
                <l xml:id="d005l62" n="54">Dudum armenta boum pavitque et texerit umbra,</l>
                <l xml:id="d005l63" n="55">Quantum lactis eis fuerit, que copia prolis,</l>
                <l xml:id="d005l64" n="56">Pascua dum magnus servabat Tytirus olim?</l>
                <l xml:id="d005l65" n="57">Heu michi! cognovit Ciclops. Ast Tytirus ille est</l>
                <l xml:id="d005l66" n="58">Qui primus pecori leges nemorique salubres</l>
                <l xml:id="d005l67" n="59">Carmine cantavit, quarum nec clarior usquam</l>
                <l xml:id="d005l68" n="60">Copia docta fuit legum nec prisca tulere</l>
                <l xml:id="d005l69" n="61">Secula maiores, auro dum floruit etas</l>
                <l xml:id="d005l70" n="62">Sanguine, si veri quicquam primeva vetustas</l>
                <l xml:id="d005l71" n="63">Insculptum liquit fagis vel robore duro.</l>
                <l xml:id="d005l72" n="64">Me miseram! memini letis quibus ipsa choreis</l>
                <l xml:id="d005l73" n="65">Saltantes vidi satyros facilesque napeas</l>
                <l xml:id="d005l74" n="66">Floribus ornatas et sertis fronde revinctis</l>
                <l xml:id="d005l75" n="67">Esculea, et gratos silvis expromere versus</l>
                <l xml:id="d005l76" n="68">Nunc stipulis auctos, fidibus nunc arte canoris.</l>
                <l xml:id="d005l77" n="69">Sed quid tot refero? Complectar ut omnia paucis,</l>
                <l xml:id="d005l78" n="70">Quantum cana salix alno quantumque mirice</l>
                <l xml:id="d005l79" n="71">Quercubus et celsis cedunt vepreta cupressis,</l>
                <l xml:id="d005l80" n="72">Huic omnis tantum cedebat silva nemusque.</l>
                <l xml:id="d005l81" n="73">Pro superum virtus, quantum hec modo tempora distant</l>
                <l xml:id="d005l82" n="74">A priscis quantumve malis dat Iuppiter astris</l>
                <l xml:id="d005l83" n="75">Arbitrii! Fortuna quidem, quos ante fovebat</l>
                <l xml:id="d005l84" n="76">Leta nimis, pavidos secum revoluta fatigat.</l>
                <l xml:id="d005l85" n="77">Plangite, silvani veteres, heu, plangite mecum.</l>
                <l xml:id="d005l86" n="78">Delapse quercus, grandes cecidere cupressus,</l>
                <l xml:id="d005l87" n="79">Esculus exaruit summissis undique flammis,</l>
                <l xml:id="d005l88" n="80">Pinus nulla sedet, virides albescere lauros,</l>
                <l xml:id="d005l89" n="81">Heu, video, et bicolor passim iacet undique mirtus;</l>
                <l xml:id="d005l90" n="82">Aret et omne solum pallens arbustaque nuda</l>
                <l xml:id="d005l91" n="83">Frondibus in nichilum tendunt; abiere volucres</l>
                <l xml:id="d005l92" n="84">Antraque pastorum video deiecta, recessus</l>
                <l xml:id="d005l93" n="85">Incultos, muscoque putri pallescere fontes</l>
                <l xml:id="d005l94" n="86">Et nitidos rivos turpi sordescere limo</l>
                <l xml:id="d005l95" n="87">Ac circum ripas calamos crevisse palustres.</l>
                <l xml:id="d005l96" n="88">Quod meritum? quod triste nefas? quod crimen avitum,</l>
                <l xml:id="d005l97" n="89">Vel fortasse tuum, potuit tot superis iras</l>
                <l xml:id="d005l98" n="90">Iniecisse tua cum clade? Miserrima quis tam,</l>
                <l xml:id="d005l99" n="91">Quis tam dira deus permisit lapsa? quis Orco</l>
                <l xml:id="d005l100" n="92">Eduxit pestes in te? quis, queso, labores</l>
                <l xml:id="d005l101" n="93">Excudisse tuos potuit tristesque ruinas?</l>
                <l xml:id="d005l102" n="94">O ruber ortorum custos, cui pulcher achantus</l>
                <l xml:id="d005l103" n="95">Aggere surgebat viridi canumque ligustrum</l>
                <l xml:id="d005l104" n="96">Et quem puniceo quondam cum flore roseta</l>
                <l xml:id="d005l105" n="97">Et molles viole stabant et lilia circum</l>
                <l xml:id="d005l106" n="98">Ybleusque thymus, nigra et vaccinia tecum</l>
                <l xml:id="d005l107" n="99">Crescere sunt solita, an cernis quam creverit uncus</l>
                <l xml:id="d005l108" n="100">Carduus et vacuus surgat paliurus in ortis</l>
                <l xml:id="d005l109" n="101">Ulvaque vel saturis onagris suspecta cicuta?</l>
                <l xml:id="d005l110" n="102">Ha faunum pietas, fertis, dryadesve sorores,</l>
                <l xml:id="d005l111" n="103">Quis stipula totiens frondes virgultaque movi,</l>
                <l xml:id="d005l112" n="104">Hoc spectare nefas? Video sine vitibus ulmos;</l>
                <l xml:id="d005l113" n="105">Vix hedere vivunt. Solitos flavescere campos</l>
                <l xml:id="d005l114" n="106">En vacuis plenos prospecto horrescere avenis;</l>
                <l xml:id="d005l115" n="107">Piscosique lacus, pontus fluviique quiescunt;</l>
                <l xml:id="d005l116" n="108">Cortex nullus inest, resonant nec litora tonsis</l>
                <l xml:id="d005l117" n="109">Et passim video sparsas, heu, vasta per arva</l>
                <l xml:id="d005l118" n="110">Infectas tabo pecudes morbisque capellas</l>
                <l xml:id="d005l119" n="111">Pastoresque graves per sordida lustra ferarum</l>
                <l xml:id="d005l120" n="112">Dispersos turpique fuga nemus omne relictum est.</l>
                <l xml:id="d005l121" n="113">Alcestus trepidans abiit, tremebunda Liquoris</l>
                <l xml:id="d005l122" n="114">In dubium liquit silvas evecta per altum.</l>
                <l xml:id="d005l123" n="115">Omne decus periit luctusque laborque supersunt.</l>
                <l xml:id="d005l124" n="116">Plangite, silvani veteres, heu, plangite mecum.</l>
                <l xml:id="d005l125" n="117">Silva decus nostrum periit, pereamus et ipsi".</l>
                <l xml:id="d005l126" n="118">Hec ubi dicta dedit, manibus lacerasse capillos</l>
                <l xml:id="d005l127" n="119">Implicitos vidi; tandem quasi victa resedit.</l>
                <p xml:id="d005l128" n="119|1">Pamphylus</p>
                <l xml:id="d005l129" n="120">Heu miser, heu, video que sit sibi causa doloris:</l>
                <l xml:id="d005l130" n="121">Indignum facinus lacrimis revocare putabat,</l>
                <l xml:id="d005l131" n="122">Previsum dudum superis et pensa sororum.</l>
                <l xml:id="d005l132" n="123">Errat stulta nimis: celo parere necesse est.</l>
                <l xml:id="d005l133" n="124">Sed tu, dum fleret, nullis solatia verbis</l>
                <l xml:id="d005l134" n="125">Perdita tentasti placidis reparare querentis?</l>
                <p xml:id="d005l135" n="125|1">Caliopus</p>
                <l xml:id="d005l136" n="126">Non equidem, ne forte malus Poliphemus adesset</l>
                <l xml:id="d005l137" n="127">Indignans: celeri sed te per pascua passu</l>
                <l xml:id="d005l138" n="128">Quesivi. Tu verba dabis, tu nubila purga.</l>
                <p xml:id="d005l139" n="128|1">Pamphylus</p>
                <l xml:id="d005l140" n="129">Quid tibi mercedis statuam? que dona labori?</l>
                <l xml:id="d005l141" n="130">De grege nil possum; calamos accepit Opheltes.</l>
                <l xml:id="d005l142" n="131">Sunt michi crescentes catuli quos seva Licisca</l>
                <l xml:id="d005l143" n="132">Lacte domi nutrit; summas quem duxeris ipse.</l>
                <p xml:id="d005l144" n="132|1">Caliopus</p>
                <l xml:id="d005l145" n="133">Dum grandes faciam. Sed tu modo quere gementem</l>
                <l xml:id="d005l146" n="134">Dilectamque tibi; pecudes mulsurus abibo.</l>
            </div1>
            <div1 xml:id="d006" type="section" decls="#md" met="H">
                <head>
                    <title>6</title>
                    <abbr>6</abbr>
                    <bibl source="digital">Cristina Zanatta</bibl>
                </head>
                <p xml:id="d006l1" n="0|1">Alcestus</p>
                <lb/>
                <p xml:id="d006l2" n="0|2">Amintas</p>
                <l xml:id="d006l3" n="1">Pastores transisse nives et frigora leti</l>
                <l xml:id="d006l4" n="2">Sub divo veteres stipula modulantur amores,</l>
                <l xml:id="d006l5" n="3">Esculeas hedera nectunt de more corollas,</l>
                <l xml:id="d006l6" n="4">Crateras Bromio statuunt et vina salutant</l>
                <l xml:id="d006l7" n="5">Cantibus et multo protendunt carmine sacrum.</l>
                <l xml:id="d006l8" n="6">Tu, Melibee, quidem plangoribus omnia solus</l>
                <l xml:id="d006l9" n="7">Confundis. Que tanta tibi nunc causa doloris?</l>
                <p xml:id="d006l10" n="7|1">Melibeus</p>
                <l xml:id="d006l11" n="8">Silva vetus cecidit, lapsa est, cui prefuit Argus;</l>
                <l xml:id="d006l12" n="9">Custodes abiere gregum, periere sequaces.</l>
                <l xml:id="d006l13" n="10">Nostris an vivat nobis Alcestus in oris</l>
                <l xml:id="d006l14" n="11">Incertum, et clausas disiecit belua septas.</l>
                <p xml:id="d006l15" n="11|1">Amintas</p>
                <l xml:id="d006l16" n="12">Parcendum lacrimis, nam trux Poliphemus abivit.</l>
                <l xml:id="d006l17" n="13">Alcestus rediit nobis, rediere vagantes</l>
                <l xml:id="d006l18" n="14">Pastores oviumque greges, rediere priores,</l>
                <l xml:id="d006l19" n="15">Letitiaque virent silve vallesque resultant,</l>
                <l xml:id="d006l20" n="16">Omnis ager pubet, redeunt sua sydera pratis,</l>
                <l xml:id="d006l21" n="17">Frondes arbustis, edis quoque cornua surgunt,</l>
                <l xml:id="d006l22" n="18">Cornupetant campis lunata fronte iuvenci,</l>
                <l xml:id="d006l23" n="19">Massicus et Gaurus florent pulcherque Vesevus</l>
                <l xml:id="d006l24" n="20">Innovat arbustis vites stauratque Falernus</l>
                <l xml:id="d006l25" n="21">Ulmis iam colles, stringit Vulturnus et undas;</l>
                <l xml:id="d006l26" n="22">Surge ideo letumque diem psallentibus auge.</l>
                <p xml:id="d006l27" n="22|1">Melibeus</p>
                <l xml:id="d006l28" n="23">Lenta fides magnis semper prestatur, Aminta,</l>
                <l xml:id="d006l29" n="24">Nec facile annosum falsis risisse subulcum est.</l>
                <l xml:id="d006l30" n="25">Pan deus a silvis oculos avertit et omne</l>
                <l xml:id="d006l31" n="26">Sevit in Alcestum dira vertigine celum.</l>
                <l xml:id="d006l32" n="27">Quis daret, heu, celeres pennas? quis, queso, volatum?</l>
                <l xml:id="d006l33" n="28">Quisve iras superum posset placare repente?</l>
                <l xml:id="d006l34" n="29">I, letis te dede, precor, sertisque corona</l>
                <l xml:id="d006l35" n="30">Meque meis lacrimis sinito miserisque querelis.</l>
                <p xml:id="d006l36" n="30|1">Amintas</p>
                <l xml:id="d006l37" n="31">Si Corinna meo sedeat, Melibee, sub antro,</l>
                <l xml:id="d006l38" n="32">Vera loquor: vidi Cyrceum vertice flammis</l>
                <l xml:id="d006l39" n="33">Fulgentem in reditu; sic et Garganus et ingens</l>
                <l xml:id="d006l40" n="34">Appenninus heri fumabant culmine summo</l>
                <l xml:id="d006l41" n="35">Letitia et, multis quod forsan credere durum,</l>
                <l xml:id="d006l42" n="36">Ethna quidem plausu fumos convertit in ignes.</l>
                <l xml:id="d006l43" n="37">Et si nulla fides dictis, hunc suspice collem</l>
                <l xml:id="d006l44" n="38">Quam vireat, squalentem olim pallore. Quid ultra?</l>
                <l xml:id="d006l45" n="39">His oculis, iuro, calcantem litora vidi</l>
                <l xml:id="d006l46" n="40">Euboica et matrem amplexu pulchrasque sorores</l>
                <l xml:id="d006l47" n="41">Suscepisse pio, letis ac oscula dantem.</l>
                <p xml:id="d006l48" n="41|1">Melibeus</p>
                <l xml:id="d006l49" n="42">Quid verbis opus est multis, mi dulcis Aminta?</l>
                <l xml:id="d006l50" n="43">Floribus ut Titan nocturno frigore lapsis,</l>
                <l xml:id="d006l51" n="44">Dictannus capreis pecorique Favonius egro</l>
                <l xml:id="d006l52" n="45">Utque salus arvis estu sitientibus imber,</l>
                <l xml:id="d006l53" n="46">Sic cordi tua dicta meo. Te, summe, precamur,</l>
                <l xml:id="d006l54" n="47">Phebe pater, te, leta Pales; da cepta secundent.</l>
                <l xml:id="d006l55" n="48">Non silvis unquam, nunquam pastoribus usquam</l>
                <l xml:id="d006l56" n="49">Illuxit tam grata dies. Tu cespite vivo</l>
                <l xml:id="d006l57" n="50">Erige propter aquas nobis altaria, Phorba,</l>
                <l xml:id="d006l58" n="51">Et lauro et sertis hedere mirtoque corona;</l>
                <l xml:id="d006l59" n="52">Inde et ydumeas fer palmas, postque bidentes</l>
                <l xml:id="d006l60" n="53">In sacrum niveas deduc ac omnia serva.</l>
                <l xml:id="d006l61" n="54">Tu mestas pecudes herbis et fonte, Lycophron,</l>
                <l xml:id="d006l62" n="55">Et calamis refove: nosti quam turpis Orion</l>
                <l xml:id="d006l63" n="56">Leserit has dudum, lacrimis dum tempora flerem.</l>
                <l xml:id="d006l64" n="57">Nosque diem celebrem cantu deducere, Aminta,</l>
                <l xml:id="d006l65" n="58">Et delubra deum festis ambire choreis,</l>
                <l xml:id="d006l66" n="59">Credo, decet: viridis foliis ornatus olive,</l>
                <l xml:id="d006l67" n="60">Tu primus sacrum gracili perflabis avena;</l>
                <l xml:id="d006l68" n="61">Ast ego, populea redimitus fronde, secundus</l>
                <l xml:id="d006l69" n="62">Carmina cantabo. Stipulis et carmine docti</l>
                <l xml:id="d006l70" n="63">Ambo sumus, nobis nemo nunc prevalet agris</l>
                <l xml:id="d006l71" n="64">In siculis, ni forte gravis certaret Yollas:</l>
                <l xml:id="d006l72" n="65">Hic alios superat quantum vepreta cupressi.</l>
                <p xml:id="d006l73" n="65|1">Amintas</p>
                <l xml:id="d006l74" n="66">Ergo alacres dignum calamis et carmine festum</l>
                <l xml:id="d006l75" n="67">Cantemus; tu primus eris, tu carmine maior.</l>
                <l xml:id="d006l76" n="68">Esculeo dudum descriptos cortice rastro</l>
                <l xml:id="d006l77" n="69">Phyllidis incipies, vel quos mage duxeris, ignes</l>
                <l xml:id="d006l78" n="70">Seu magis Alcesti laudes: non dignior ullus;</l>
                <l xml:id="d006l79" n="71">Seu magnos Phytias quos pertulit ante labores,</l>
                <l xml:id="d006l80" n="72">Qui meruit versus qua Stilbon flabat avena.</l>
                <p xml:id="d006l81" n="72|1">Melibeus</p>
                <l xml:id="d006l82" n="73">Phyllis in agresti se iactet cespite ludens;</l>
                <l xml:id="d006l83" n="74">Expectet Phytias cui, credo, magna paratur</l>
                <l xml:id="d006l84" n="75">Posteritas, si vera sonat deus ethere levo;</l>
                <l xml:id="d006l85" n="76">Nos tamen Alcesto dignas per secula voces,</l>
                <l xml:id="d006l86" n="77">Ut dabitur, cantare decet. Cantabimus ambo;</l>
                <l xml:id="d006l87" n="78">Libetrides nostrum tollant ad sydera carmen.</l>
                <p xml:id="d006l88" n="78|1">Amintas</p>
                <l xml:id="d006l89" n="79">Ecce, puer, placida pariter residemus in umbra</l>
                <l xml:id="d006l90" n="80">Et superis gratos mittunt altaria fumos,</l>
                <l xml:id="d006l91" n="81">Ruminat omne pecus, pueri campique quiescunt.</l>
                <l xml:id="d006l92" n="82">Quid trahis in longum conceptos iam tibi versus?</l>
                <p xml:id="d006l93" n="82|1">Melibeus</p>
                <l xml:id="d006l94" n="83">"Alcestum postquam silvis abstraxit amatis</l>
                <l xml:id="d006l95" n="84">Fatorum predura lues, flevere dolentes</l>
                <l xml:id="d006l96" n="85">Parthenopes nymphe nec vidit Daunia sulcos,</l>
                <l xml:id="d006l97" n="86">Vitibus obstupuit Bachus, periere iuvence</l>
                <l xml:id="d006l98" n="87">Vulturnusque senex ingentia saxa revolvens</l>
                <l xml:id="d006l99" n="88">Excessit ripas, luteus demissus ab urna;</l>
                <l xml:id="d006l100" n="89">Montibus obtectum nebulis fumoque cacumen</l>
                <l xml:id="d006l101" n="90">Vidimus et valles ululatu flere dolenti;</l>
                <l xml:id="d006l102" n="91">Tunc quos clara dedit tellus rugire leones</l>
                <l xml:id="d006l103" n="92">Non ausos laqueosque graves sentire coactos</l>
                <l xml:id="d006l104" n="93">Venantum primo, lyncis quoque lumen ademptum.</l>
                <l xml:id="d006l105" n="94">Ha quantum potuit de te Fortuna quibusque</l>
                <l xml:id="d006l106" n="95">Casibus in dubios te traxit seva meatus!</l>
                <l xml:id="d006l107" n="96">Ast ego, Phebe decus celi, posuisse labori</l>
                <l xml:id="d006l108" n="97">Alcesti finem et patriis post reddere silvis</l>
                <l xml:id="d006l109" n="98">Dignatus, meritos nymphe tibi semper honores</l>
                <l xml:id="d006l110" n="99">Carmine perpetuo resonent precor atque bubulci".</l>
                <p xml:id="d006l111" n="99|1">Amintas</p>
                <l xml:id="d006l112" n="100">Non thymus est apibus, non agnis lenis ybiscus,</l>
                <l xml:id="d006l113" n="101">Non cythisus capris quantum tua carmina nobis.</l>
                <l xml:id="d006l114" n="102">Nunc ego restituam silvis silvisque tenebo.</l>
                <l xml:id="d006l115" n="103">"Plaudite iam colles, et vos iam plaudite montes:</l>
                <l xml:id="d006l116" n="104">Redditus est nostris Alcestus, redditus antris.</l>
                <l xml:id="d006l117" n="105">Litora iam plausu surgant et flumina certent</l>
                <l xml:id="d006l118" n="106">Nunc plausu complere polos. Hic spernere terras</l>
                <l xml:id="d006l119" n="107">Occiduas, solisque vias celumque serenum</l>
                <l xml:id="d006l120" n="108">Cernere et obliquos Phebes mirarier orbes</l>
                <l xml:id="d006l121" n="109">Cepit et Astream silvis revocavit abactam:</l>
                <l xml:id="d006l122" n="110">Hac tauris curru iunget cervisque leones</l>
                <l xml:id="d006l123" n="111">Armentisque lupos, serpentum sibila sulcis</l>
                <l xml:id="d006l124" n="112">Auferet et meritos Musis concedet honores.</l>
                <l xml:id="d006l125" n="113">Plaudite iam colles, et vos iam plaudite montes:</l>
                <l xml:id="d006l126" n="114">Redditus est nostris Alcestus, redditus antris.</l>
                <l xml:id="d006l127" n="115">Dum mare fluctivagos pisces tellusque tenebit</l>
                <l xml:id="d006l128" n="116">Quadrupedes, aer volucres et sydera Olympus,</l>
                <l xml:id="d006l129" n="117">Alcestus silvis pastoribus atque puellis</l>
                <l xml:id="d006l130" n="118">Sit lumen semperque decus nec limina Ditis</l>
                <l xml:id="d006l131" n="119">Conspiciat; moriens, superis sit Delphycus alter.</l>
                <l xml:id="d006l132" n="120">Plaudite iam colles, et vos iam plaudite montes:</l>
                <l xml:id="d006l133" n="121">Redditus est nostris Alcestus, redditus antris.</l>
                <l xml:id="d006l134" n="122">Nos agnam mactare decet (nos cernat ovantes</l>
                <l xml:id="d006l135" n="123">Alcestus) taurumque sibi, dum tempora victor</l>
                <l xml:id="d006l136" n="124">Umbrabit lauro: veniat lux illa, precamur,</l>
                <l xml:id="d006l137" n="125">Et suris vinctis saltabimus inde coturno</l>
                <l xml:id="d006l138" n="126">Elicietque sonos stipulis tyrenus Asylas:</l>
                <l xml:id="d006l139" n="127">Astabunt coram Damon Phytiasque canentes.</l>
                <l xml:id="d006l140" n="128">Plaudite iam colles, et vos iam plaudite montes:</l>
                <l xml:id="d006l141" n="129">Redditus est nostris Alcestus, redditus antris.</l>
                <l xml:id="d006l142" n="130">Vix, Alceste decus nostrum, vix credere fame</l>
                <l xml:id="d006l143" n="131">Post nos ruricole poterunt, sed cortice duro</l>
                <l xml:id="d006l144" n="132">Posteritas tua facta leget; te populus ingens,</l>
                <l xml:id="d006l145" n="133">Te corilus sculptum, servabit te quoque fagus,</l>
                <l xml:id="d006l146" n="134">Dum fluet Eridanus, dum montes vallibus umbras</l>
                <l xml:id="d006l147" n="135">Prestabunt, dum grata salix, dum gratus ybiscus</l>
                <l xml:id="d006l148" n="136">Nascetur capris. Crescent ea nomina quantum</l>
                <l xml:id="d006l149" n="137">Ipsa quidem fagus crescet. Mirabitur Arnus</l>
                <l xml:id="d006l150" n="138">Atque colet gratis linquens tua facta futuris.</l>
                <l xml:id="d006l151" n="139">Plaudite iam colles et vos iam plaudite montes;</l>
                <l xml:id="d006l152" n="140">Redditus est nostris Alcestus, redditus antris".</l>
                <p xml:id="d006l153" n="140|1">Melibeus</p>
                <l xml:id="d006l154" n="141">Munera quis statuet pro tanto carmine digna?</l>
                <l xml:id="d006l155" n="142">Dulce viris quantum rusco prefertur amomum</l>
                <l xml:id="d006l156" n="143">Atque rubis mirtus, laurus vel dignior alga,</l>
                <l xml:id="d006l157" n="144">Tantum ego tu superes dicam cantando Menalcam</l>
                <l xml:id="d006l158" n="145">Et calamis. O quantus eris, si prestet Yollas</l>
                <l xml:id="d006l159" n="146">Te stipula perflare sua! Tunc saxa movebis.</l>
                <l xml:id="d006l160" n="147">Est michi conspicuum signis, quod condidit olim</l>
                <l xml:id="d006l161" n="148">Ylas spartanus, quamvis duo vasa fuissent,</l>
                <l xml:id="d006l162" n="149">Dum placido nobis victus concessit amore.</l>
                <l xml:id="d006l163" n="150">Horum aliud nuper rapuit gratissima Phyllis;</l>
                <l xml:id="d006l164" n="151">Tu reliquum, quanquam tanto sit munus agreste,</l>
                <l xml:id="d006l165" n="152">Suscipe, sed noscas nulli tetigisse labellum.</l>
                <p xml:id="d006l166" n="152|1">Amintas</p>
                <l xml:id="d006l167" n="153">Sat video te cogat amor, dum munera tanti</l>
                <l xml:id="d006l168" n="154">Concedis puero: non parva teneret Yollas.</l>
                <l xml:id="d006l169" n="155">Tu ne sperne, precor, baculum quem cyprius olim,</l>
                <l xml:id="d006l170" n="156">Dum iuvenis frigias agitaret arundine dammas,</l>
                <l xml:id="d006l171" n="157">Concessit Lycidas sumptum de rupe Camandri,</l>
                <l xml:id="d006l172" n="158">Nodis insignem nec non et cuspide fulva.</l>
                <l xml:id="d006l173" n="159">Sed sta, care, precor, modicumque adverte: quid, oro,</l>
                <l xml:id="d006l174" n="160">Personuit silvis echo? Non, oro, latratus</l>
                <l xml:id="d006l175" n="161">Concipis ipse canum? grandis non ille Melampus?</l>
                <l xml:id="d006l176" n="162">Non gregis, heu, custos latrat? non illa Licisca?</l>
                <l xml:id="d006l177" n="163">Est equidem, nosco: timeo nc sevus ovili</l>
                <l xml:id="d006l178" n="164">Nunc lupus insultet seu belua sevior; ibo</l>
                <l xml:id="d006l179" n="165">Ut videam et manibus tollam ne ledat hiulcus.</l>
                <l xml:id="d006l180" n="166">Tu venias queso, si te fortasse ciebo.</l>
            </div1>
            <div1 xml:id="d007" type="section" decls="#md" met="H">
                <head>
                    <title>7</title>
                    <abbr>7</abbr>
                    <bibl source="digital">Cristina Zanatta</bibl>
                </head>
                <p xml:id="d007l1" n="0|1">Iurgium</p>
                <lb/>
                <p xml:id="d007l2" n="0|2">Daphnis</p>
                <l xml:id="d007l3" n="1">Florida, quid stertens commissum linquis ovile?</l>
                <l xml:id="d007l4" n="2">Non satius fuerat dixisses: "Servet amicus</l>
                <l xml:id="d007l5" n="3">Hoc saltem Daphnis" recubas dum victa lyeo?</l>
                <p xml:id="d007l6" n="3|1">Florida</p>
                <l xml:id="d007l7" n="4">Tu servare gregem nosti, fur pessime Daphni,</l>
                <l xml:id="d007l8" n="5">Cum veteres flectas fagos immersus hyaco?</l>
                <p xml:id="d007l9" n="5|1">Daphnis</p>
                <l xml:id="d007l10" n="6">Non ego quod vidi nuper, dum septa Phaselis</l>
                <l xml:id="d007l11" n="7">Crinibus exires sparsis et veste soluta,</l>
                <l xml:id="d007l12" n="8">Clam dicam, te tristis amet sine mente Lupiscus.</l>
                <p xml:id="d007l13" n="8|1">Florida</p>
                <l xml:id="d007l14" n="9">Vir gregis impulsus rabie michi fugerat illuc.</l>
                <l xml:id="d007l15" n="10">An tibi liquissem, quem sevo vulnere capros,</l>
                <l xml:id="d007l16" n="11">Alphei in medio nemoris, fetasque capellas</l>
                <l xml:id="d007l17" n="12">Carpentem vidi? Quanquam plangore Phaselis</l>
                <l xml:id="d007l18" n="13">Posceret in vacuum, tu per dumeta trahebas</l>
                <l xml:id="d007l19" n="14">Infestus curva preaptas falce bidentes.</l>
                <p xml:id="d007l20" n="14|1">Daphnis</p>
                <l xml:id="d007l21" n="15">Nonne ego quo libuit poteram deducere nostras?</l>
                <p xml:id="d007l22" n="15|1">Florida</p>
                <l xml:id="d007l23" n="16">Portasti tecum, credo. Quid, pessime, "nostras"?</l>
                <l xml:id="d007l24" n="17">Circius aut misit seu forte Ercinia mater?</l>
                <l xml:id="d007l25" n="18">Quid fuit alpheis tecum? Vetus extat origo</l>
                <l xml:id="d007l26" n="19">His quidem ab Ellaida, tibi tristis et aspera patrem</l>
                <l xml:id="d007l27" n="20">Barbaries inculta dedit. Quid, pessime, "nostras"?</l>
                <p xml:id="d007l28" n="20|1">Daphnis</p>
                <l xml:id="d007l29" n="21">Quid Galathea, precor, faciet, cum talia lusca</l>
                <l xml:id="d007l30" n="22">Audet et infando deturpat gucture Daphnim?</l>
                <l xml:id="d007l31" n="23">Belua, me nemorum nuper pecorisque magistrum</l>
                <l xml:id="d007l32" n="24">Silvicole fecere senes, omnisque potestas</l>
                <l xml:id="d007l33" n="25">Arbitrio commissa meo est. Quos Yndus inundat</l>
                <l xml:id="d007l34" n="26">Quosve Pyreneus collis seu celifer Athlas</l>
                <l xml:id="d007l35" n="27">Quosque tenet Rhodopes silvis aut abluit Hebrus</l>
                <l xml:id="d007l36" n="28">Quosve niger Garamas ferventibus urget harenis</l>
                <l xml:id="d007l37" n="29">Arceo pastores; et tu, male sana, superbis!</l>
                <p xml:id="d007l38" n="29|1">Florida</p>
                <l xml:id="d007l39" n="30">"Et quos iam celo dederat decepta vetustas.</l>
                <l xml:id="d007l40" n="31">Merserat aut Orco" pariter dixisse decebat,</l>
                <l xml:id="d007l41" n="32">Cum tibi sit parvus nemorum vix angulus unus</l>
                <l xml:id="d007l42" n="33">Iure cui possis fragiles iniungere leges.</l>
                <l xml:id="d007l43" n="34">Yndos Mosa secat, getulos abluit Albis</l>
                <l xml:id="d007l44" n="35">Atque tuas, Tybris, Rhenus nunc sulcat harenas!</l>
                <l xml:id="d007l45" n="36">I, decus arthoum, theutonos lude bilingues;</l>
                <l xml:id="d007l46" n="37">Nos titulos vacuos et lentos novimus arcus.</l>
                <p xml:id="d007l47" n="37|1">Daphnis</p>
                <l xml:id="d007l48" n="38">Quid "titulos"? Non, orba, vides quibus ipse molosis</l>
                <l xml:id="d007l49" n="39">Progrediar septus? Lauros Galathea reservat;</l>
                <l xml:id="d007l50" n="40">Ornet et ut pexos nobis aliquando capillos,</l>
                <l xml:id="d007l51" n="41">Flectere serta manu cepit. Tunc anxia dices:</l>
                <l xml:id="d007l52" n="42">"Nos titulos vacuos et lentos novimus arcus"!</l>
                <p xml:id="d007l53" n="42|1">Florida</p>
                <l xml:id="d007l54" n="43">O miserum! tibi serta comis Galathea virentis</l>
                <l xml:id="d007l55" n="44">Imponet lauri? Tedas extinguere flammas</l>
                <l xml:id="d007l56" n="45">Tunc dicam referetque diem tunc Hesperus et sol</l>
                <l xml:id="d007l57" n="46">Inducet veniens umbras. Qui primus honores</l>
                <l xml:id="d007l58" n="47">Hos tulit in silvis, poterit deposcere taxos</l>
                <l xml:id="d007l59" n="48">Et lauri tristes porcis exponere frondes</l>
                <l xml:id="d007l60" n="49">Si te gestantem videat. Michi numina prestent</l>
                <l xml:id="d007l61" n="50">Ante diem moriar, latiam quam cernere danem</l>
                <l xml:id="d007l62" n="51">Sauromate possim crinesque caputque prementem.</l>
                <p xml:id="d007l63" n="51|1">Daphnis</p>
                <l xml:id="d007l64" n="52">Quid tantum, delira, tumes? quod iussit Apollo</l>
                <l xml:id="d007l65" n="53">Tu renuis? Melius fuerat componere lites,</l>
                <l xml:id="d007l66" n="54">Et quos iamdudum nostris antiquior etas</l>
                <l xml:id="d007l67" n="55">Exhibuit sertis flores, tu candida letos</l>
                <l xml:id="d007l68" n="56">Prestares ut sacra tuis Iovis ales ab alto</l>
                <l xml:id="d007l69" n="57">Invigilet gregibus removens vulpesque luposque.</l>
                <p xml:id="d007l70" n="57|1">Florida</p>
                <l xml:id="d007l71" n="58">Hac ego te semper cognovi retia cervis</l>
                <l xml:id="d007l72" n="59">Aut capreis laqueos, mediis in vallibus, arte</l>
                <l xml:id="d007l73" n="60">Tendere, cum iaculo valeas nil, optime Daphni;</l>
                <l xml:id="d007l74" n="61">Blandiris cecamque putas includere claustris.</l>
                <l xml:id="d007l75" n="62">Nosceris; errasti. Nec tu: quibus inscia quondam</l>
                <l xml:id="d007l76" n="63">Omne nemus septasque dedi taurosque caprosque</l>
                <l xml:id="d007l77" n="64">Amplexusque meos ac oscula leta; nec illa</l>
                <l xml:id="d007l78" n="65">Secula volvuntur nobis nec vertitur ordo</l>
                <l xml:id="d007l79" n="66">Qui dudum, quo grandis erat per compita Daphnis.</l>
                <l xml:id="d007l80" n="67">Absit et ut credam, de te modo sentiat, acer</l>
                <l xml:id="d007l81" n="68">Qui fueras predo, tam sancte summus Apollo</l>
                <l xml:id="d007l82" n="69">Iusserit ut lauro tua cingas tempora sacra.</l>
                <l xml:id="d007l83" n="70">Sed cedam. Memini puerum dixisse Goliam</l>
                <l xml:id="d007l84" n="71">Esse polos superum, campos mortalibus esse</l>
                <l xml:id="d007l85" n="72">Concessos, quos quisque sua dicione teneret.</l>
                <l xml:id="d007l86" n="73">Libera sum mulier, nullo sociata marito,</l>
                <l xml:id="d007l87" n="74">Et thalamis ultro renuo iurique iugali;</l>
                <l xml:id="d007l88" n="75">Sunt vires animique, manent arcusque trucesque</l>
                <l xml:id="d007l89" n="76">Custodes ovium peperit quos seva Licisca;</l>
                <l xml:id="d007l90" n="77">Et moriar potius quam iactem lilia corvis.</l>
                <p xml:id="d007l91" n="77|1">Daphnis</p>
                <l xml:id="d007l92" n="78">Libera tu mulier? Quasi non viderimus ipsi</l>
                <l xml:id="d007l93" n="79">Quot mechis prostrata iaces! Carecta Phaselis,</l>
                <l xml:id="d007l94" n="80">Si tu forte neges, servant vestigia sulcis.</l>
                <l xml:id="d007l95" n="81">Venales tibi, stulta, manus mercede parasti:</l>
                <l xml:id="d007l96" n="82">Hos fortes arcus, iacula hos tutosque recessus</l>
                <l xml:id="d007l97" n="83">Esse putas? Fex nempe virum servique fugaces</l>
                <l xml:id="d007l98" n="84">Sunt, quos dirus amor seu forsan tristis egestas</l>
                <l xml:id="d007l99" n="85">E silvis pepulit nostris. Non, hercle, sagictam</l>
                <l xml:id="d007l100" n="86">Eximerem pharetra: loris virgisque fugabo.</l>
                <l xml:id="d007l101" n="87">Ast tu summe colum calathosque et pensa puellis</l>
                <l xml:id="d007l102" n="88">Impartire tuis et pascua linque bubulcis.</l>
                <l xml:id="d007l103" n="89">Spirantes tymbre tibi sint, mea Florida, cure</l>
                <l xml:id="d007l104" n="90">Atque roseta tuis aperi et violaria pande;</l>
                <l xml:id="d007l105" n="91">Collige iam flores, pueris compone corollas</l>
                <l xml:id="d007l106" n="92">Et natis occide sues, convivia pone;</l>
                <l xml:id="d007l107" n="93">Da spatium barbas pectant, da stringere vestes,</l>
                <l xml:id="d007l108" n="94">Da laqueis ambire femur, da tempora ludis,</l>
                <l xml:id="d007l109" n="95">Da vitreos fontes, quorum testantibus undis</l>
                <l xml:id="d007l110" n="96">Incedant compti; radios et findere Phebi</l>
                <l xml:id="d007l111" n="97">Permitte ut possint animos assummere grandes</l>
                <l xml:id="d007l112" n="98">Dum tenues ydolo, segnes se corpore cernent;</l>
                <l xml:id="d007l113" n="99">Da graciles stipulas, umbras compone recentes,</l>
                <l xml:id="d007l114" n="100">Sterne leves algas, nymphas immisce procaces,</l>
                <l xml:id="d007l115" n="101">Da vina et somnos et vesca papavera lentis,</l>
                <l xml:id="d007l116" n="102">Pelle canes silvis, arbustis pelle cicadas:</l>
                <l xml:id="d007l117" n="103">Sed tandem videas miseris quid feceris, hercle!</l>
                <l xml:id="d007l118" n="104">Nos frigius lusit pastor, nos sprevit Osyris</l>
                <l xml:id="d007l119" n="105">Non impune diu; nec tu, si spreveris, inquam.</l>
                <p xml:id="d007l120" n="105|1">Florida</p>
                <l xml:id="d007l121" n="106">Sic faciam, dum grata quies, dum floridus annus,</l>
                <l xml:id="d007l122" n="107">Dum virides silve stabunt celumque serenum,</l>
                <l xml:id="d007l123" n="108">Invidus ut doleas. Sed quid male sanus amores</l>
                <l xml:id="d007l124" n="109">Obicis indecores? Nemo, stolidissime, credet:</l>
                <l xml:id="d007l125" n="110">Mos vetus est mechis matronis turpia castis</l>
                <l xml:id="d007l126" n="111">Obiecisse quidem, testis michi maxima quercus</l>
                <l xml:id="d007l127" n="112">Sacra Iovi quia falsa refers. Ast, inclite, quid tu?</l>
                <l xml:id="d007l128" n="113">Quid "frigius pastor"? quid dicis: "sprevit Osyris</l>
                <l xml:id="d007l129" n="114">Non impune", miser? Quasi iam nemus omne canopum</l>
                <l xml:id="d007l130" n="115">Videris et mysios colles vallesque Camandri,</l>
                <l xml:id="d007l131" n="116">Cum vix agnoscas, tibi celsos elicis ignes.</l>
                <l xml:id="d007l132" n="117">Hec stolidis stipula referes aliquando napeis,</l>
                <l xml:id="d007l133" n="118">Dum tu pannonos victos cantabis agrestes.</l>
                <l xml:id="d007l134" n="119">Nec taceas nuper signatum limen ab angue,</l>
                <l xml:id="d007l135" n="120">Segnicieque tua pactum ex ferrugine sertum</l>
                <l xml:id="d007l136" n="121">In campis henetum. Sunt hec purganda priusquam</l>
                <l xml:id="d007l137" n="122">Excidium fagis, Daphni, septisque mineris</l>
                <l xml:id="d007l138" n="123">Inflatus rabie. Satius tibi vertere passus</l>
                <l xml:id="d007l139" n="124">Orbis in extremum, quo tu mulieribus arces</l>
                <l xml:id="d007l140" n="125">Erigis ac onagris componis septa comatis,</l>
                <l xml:id="d007l141" n="126">Vinitor et tensos resecat tibi vitibus antes.</l>
                <p xml:id="d007l142" n="126|1">Daphnis</p>
                <l xml:id="d007l143" n="127">Me miserum! raucis veni contendere ranis.</l>
                <l xml:id="d007l144" n="128">Te natis commendo tuis. Hi pectere crines</l>
                <l xml:id="d007l145" n="129">Et faciem purgare tuam vestesque novare</l>
                <l xml:id="d007l146" n="130">Et mores ornare tuos laudesque levare</l>
                <l xml:id="d007l147" n="131">Noverunt. Primi facient, ni fallor, ut Arnus</l>
                <l xml:id="d007l148" n="132">Nuntiet alpheis quoniam tua colla superba</l>
                <l xml:id="d007l149" n="133">Calce premam victor, vacuatis sanguine fibris.</l>
                <p xml:id="d007l150" n="133|1">Florida</p>
                <l xml:id="d007l151" n="134">Hesperidum michi poma dedit thirinthius heros,</l>
                <l xml:id="d007l152" n="135">Asseruitque graves egris hec ponere somnos</l>
                <l xml:id="d007l153" n="136">Freneticis. His ergo tuo postremo medebor</l>
                <l xml:id="d007l154" n="137">Fervori: magnos memini pressisse furores.</l>
                <l xml:id="d007l155" n="138">Insuber atque ligus post hec tua somnia solvent.</l>
            </div1>
            <div1 xml:id="d008" type="section" decls="#md" met="H">
                <head>
                    <title>8</title>
                    <abbr>8</abbr>
                    <bibl source="digital">Cristina Zanatta</bibl>
                </head>
                <p xml:id="d008l1" n="0|1">Midas</p>
                <lb/>
                <p xml:id="d008l2" n="0|2">Damon</p>
                <l xml:id="d008l3" n="1">Tolle pecus, Phytia: nescis quibus inscius arvis</l>
                <l xml:id="d008l4" n="2">Nunc sedeas. Midas si te vel forte Lupisca</l>
                <l xml:id="d008l5" n="3">Viderit! Errasti; dubium quis promptius ultro</l>
                <l xml:id="d008l6" n="4">Irruat in predam seu servet durius actam.</l>
                <p xml:id="d008l7" n="4|1">Phytias</p>
                <l xml:id="d008l8" n="5">Quid verbis laceras grandes, venerande, bubulcos?</l>
                <l xml:id="d008l9" n="6">Quid, Damon, suades fesso? Dum iussit egestas</l>
                <l xml:id="d008l10" n="7">Hunc domini servare greges, hanc pensa Minerve</l>
                <l xml:id="d008l11" n="8">Ducere per noctes, potuit fortasse timeri.</l>
                <l xml:id="d008l12" n="9">Nunc illis armenta boum per gramina servat</l>
                <l xml:id="d008l13" n="10">Aufidus et vitulos deducit ab ubere marsus.</l>
                <l xml:id="d008l14" n="11">Non hostis venio: vult Midas ipse, daturus</l>
                <l xml:id="d008l15" n="12">Pascua, si qua fides, fontesque umbrasque recentes.</l>
                <p xml:id="d008l16" n="12|1">Damon</p>
                <l xml:id="d008l17" n="13">Coge pecus dum tempus adest: ni fallor, amara</l>
                <l xml:id="d008l18" n="14">Qua nolis venisse dies, michi crede, futura est,</l>
                <l xml:id="d008l19" n="15">Et promissa quidem tenues dispersa per auras</l>
                <l xml:id="d008l20" n="16">In nichilum venient. Sed tu quid, stulte, putabas</l>
                <l xml:id="d008l21" n="17">Hos magnos habuisse greges ni fraude parassent?</l>
                <l xml:id="d008l22" n="18">Non hominum iusti quid possint ferre labores</l>
                <l xml:id="d008l23" n="19">Novimus, et quantum septis augere peculi?</l>
                <p xml:id="d008l24" n="19|1">Phytias</p>
                <l xml:id="d008l25" n="20">Me miserum! deceptus, inops, per saxa, per estus,</l>
                <l xml:id="d008l26" n="21">En iterum revocandus eras, grex anxie; nusquam</l>
                <l xml:id="d008l27" n="22">Comperies quo grata quies tibi prestita fetus</l>
                <l xml:id="d008l28" n="23">Gramine permittat leto deponere. Damon,</l>
                <l xml:id="d008l29" n="24">Pana deum testor, non herbida prata nec amnes</l>
                <l xml:id="d008l30" n="25">Exhausti natale solum patriosque recessus</l>
                <l xml:id="d008l31" n="26">Archadie ut sinerem fecere, et querere campos</l>
                <l xml:id="d008l32" n="27">Pastoris nimium cupidi, trucis atque Lupische.</l>
                <l xml:id="d008l33" n="28">Sola fides fallaxque nimis spes alta Vesevi</l>
                <l xml:id="d008l34" n="29">Atque sinus Gauri virides fontesque lacusque</l>
                <l xml:id="d008l35" n="30">Ut peterem potuere. Tamen, dum tristis Orion</l>
                <l xml:id="d008l36" n="31">Alta tenet noctis prohibens cantare volucres,</l>
                <l xml:id="d008l37" n="32">Sta, precor, atque doce miserum quo iure Lupisca,</l>
                <l xml:id="d008l38" n="33">Quo Midas rapiant armentaque maxima ducant.</l>
                <p xml:id="d008l39" n="33|1">Damon</p>
                <l xml:id="d008l40" n="34">Nympha decus nemorum placidis residebat in arvis</l>
                <l xml:id="d008l41" n="35">Euboicis, nuper clara viduata mitella.</l>
                <l xml:id="d008l42" n="36">Hanc ardere quidem cepit, cum ferret ad urbem</l>
                <l xml:id="d008l43" n="37">Lac pressum Midas, pecudum et de more cadentum</l>
                <l xml:id="d008l44" n="38">Exuvias: cepto favit fortuna furori.</l>
                <l xml:id="d008l45" n="39">Nam gravis ere domum fervens dum forte redibat,</l>
                <l xml:id="d008l46" n="40">Cespite pro viridi prostravit munere victam.</l>
                <l xml:id="d008l47" n="41">Hec huius iam capta leves e pectore curas</l>
                <l xml:id="d008l48" n="42">Expulit ac animos immisit fervida grandes;</l>
                <l xml:id="d008l49" n="43">Cumque diem functus terras dimitteret Argus</l>
                <l xml:id="d008l50" n="44">Et levo tandem fato cecidisset Alexis,</l>
                <l xml:id="d008l51" n="45">Extemplo callens hic sese miscuit altis</l>
                <l xml:id="d008l52" n="46">Pastorum rebus, dyrceaque semina passim</l>
                <l xml:id="d008l53" n="47">Omnia complevit iactans; cumque impia virtus</l>
                <l xml:id="d008l54" n="48">In se discordes armasset cuspide fratres,</l>
                <l xml:id="d008l55" n="49">Prosiliens avidus Midas pecudesque bovesque</l>
                <l xml:id="d008l56" n="50">Occupat insidiis et, ne sibi tuta deessent</l>
                <l xml:id="d008l57" n="51">Abdita, Melalcem studio coniunxit Ameto.</l>
                <l xml:id="d008l58" n="52">Quos postquam miseros undis retraxit avitos</l>
                <l xml:id="d008l59" n="53">In campos, lauro et flavos vincire capillos</l>
                <l xml:id="d008l60" n="54">Et querno fecit dextras ornare bacillo,</l>
                <l xml:id="d008l61" n="55">Primum se divum titulis immiscuit altis,</l>
                <l xml:id="d008l62" n="56">Cum pridem placido vix esset cognitus Arno.</l>
                <p xml:id="d008l63" n="56|1">Phytias</p>
                <l xml:id="d008l64" n="57">O felix iam sorte sua! Quis plura requirat?</l>
                <l xml:id="d008l65" n="58">Imperat ex servo; merces conflavit in aurum.</l>
                <p xml:id="d008l66" n="58|1">Damon</p>
                <l xml:id="d008l67" n="59">Saxeus es, Phytia. Video coluisse napeas</l>
                <l xml:id="d008l68" n="60">Et nemorum faunos eque nymphasque puellas</l>
                <l xml:id="d008l69" n="61">Thure pio credas, qui surripit undique capros;</l>
                <l xml:id="d008l70" n="62">Claustraque si frangat, felicem dicis avarum.</l>
                <p xml:id="d008l71" n="62|1">Phytias</p>
                <l xml:id="d008l72" n="63">Imo equidem dico: nemo, nisi Iuppiter equus</l>
                <l xml:id="d008l73" n="64">Iusserit, in celsos usquam conscendet honores.</l>
                <p xml:id="d008l74" n="64|1">Damon</p>
                <l xml:id="d008l75" n="65">Te Phytiam rebar: silve fecere Ligurgum,</l>
                <l xml:id="d008l76" n="66">Et superum mentem, video, cessere subulco</l>
                <l xml:id="d008l77" n="67">Sulphurei colles et pascua grata Lyeo!</l>
                <p xml:id="d008l78" n="67|1">Phytias</p>
                <l xml:id="d008l79" n="68">Sum Phytias, Damon, Phytias sum pastor et archas</l>
                <l xml:id="d008l80" n="69">Et calamis didici pastas mulcere capellas,</l>
                <l xml:id="d008l81" n="70">Non mores hominum, sacra et monimenta Ligurgi.</l>
                <l xml:id="d008l82" n="71">Tu miserum ridere potes: tibi grandis Apollo</l>
                <l xml:id="d008l83" n="72">Concessit cytharam, Pomona cadentia pomis</l>
                <l xml:id="d008l84" n="73">Arbuta; sic temnis summo de culmine lapsos.</l>
                <l xml:id="d008l85" n="74">Sepe vices rerum verti cantabat Amintas</l>
                <l xml:id="d008l86" n="75">Iam senior! Lacrimas mecum mors equa resolvet.</l>
                <p xml:id="d008l87" n="75|1">Damon</p>
                <l xml:id="d008l88" n="76">O Phytia, consiste, precor, mentemque resumme.</l>
                <l xml:id="d008l89" n="77">Ante polos lyntres sulcabunt, nerea currus</l>
                <l xml:id="d008l90" n="78">Orbita, frondoso pandum delphyna Pelorus</l>
                <l xml:id="d008l91" n="79">Vertice suscipiet nantem, quam Damon amicum</l>
                <l xml:id="d008l92" n="80">Contemnat Phytiam. Sed tu modo respice verum:</l>
                <l xml:id="d008l93" n="81">Huius quippe fuit mos semper vertere vultus</l>
                <l xml:id="d008l94" n="82">Quodque velit validis se nolle infingere signis.</l>
                <l xml:id="d008l95" n="83">Hinc, servus, pratis viridi contectus in herba,</l>
                <l xml:id="d008l96" n="84">Serpere et incautas cauda vincire capellas</l>
                <l xml:id="d008l97" n="85">Atque edos morsu solitus lacerare tenellos;</l>
                <l xml:id="d008l98" n="86">Sed postquam vires auxit, compressa cathella,</l>
                <l xml:id="d008l99" n="87">Insurgens coram, tauro qui ludat in ervo</l>
                <l xml:id="d008l100" n="88">Persimilis cornu, celsas infringere pinus,</l>
                <l xml:id="d008l101" n="89">Sternere prevalidas quercus silvasque boatu</l>
                <l xml:id="d008l102" n="90">Terribili complere, leves pervertere septas</l>
                <l xml:id="d008l103" n="91">Cepit, et horrendus rabie leo vertere magnas</l>
                <l xml:id="d008l104" n="92">In circum bubulas ursosque arcere frementes.</l>
                <l xml:id="d008l105" n="93">Quis putet? Et Bavio subtraxit subdolus hyrcos</l>
                <l xml:id="d008l106" n="94">Pregnantesque boves, et pingues carmine tauros</l>
                <l xml:id="d008l107" n="95">Eduxit stabulis, rauco latrante Melampo.</l>
                <l xml:id="d008l108" n="96">Quot faunos quondam, nymphas quot lusit agrestes,</l>
                <l xml:id="d008l109" n="97">Quot satyros ficto calamis per devia cantu!</l>
                <l xml:id="d008l110" n="98">Seque Mecenatem magnumque deumque vocari</l>
                <l xml:id="d008l111" n="99">Gliscit et, invitas dum servat rupe Camenas,</l>
                <l xml:id="d008l112" n="100">Ascreum putat esse senem silvasque movere</l>
                <l xml:id="d008l113" n="101">Castalias et plectra dei sacrasque sorores.</l>
                <l xml:id="d008l114" n="102">Quis queat insanos ausus, quis dicere sevas</l>
                <l xml:id="d008l115" n="103">Et nemorum pecorumque simul iuvenumque ruinas</l>
                <l xml:id="d008l116" n="104">Quas dedit, et pariter secum trux inde Lupisca?</l>
                <l xml:id="d008l117" n="105">Hec siliquas porcis et gramina subtrahit agnis,</l>
                <l xml:id="d008l118" n="106">Emungit miseras turpi squalore iuvencas</l>
                <l xml:id="d008l119" n="107">Ac matrum parvos subducit ab ubere natos,</l>
                <l xml:id="d008l120" n="108">Terque die pecudes premit et ter vellere nudat,</l>
                <l xml:id="d008l121" n="109">Si possit, tristique levem consistere lunam</l>
                <l xml:id="d008l122" n="110">Carmine compellit celo et sibi fascinat edos.</l>
                <l xml:id="d008l123" n="111">Nec vacat hec somno; virides ambire per agros</l>
                <l xml:id="d008l124" n="112">Nocte etiam videas et magnos vertice Gauri</l>
                <l xml:id="d008l125" n="113">Enumerare greges. Quid multa? Hec omnia radit;</l>
                <l xml:id="d008l126" n="114">Ac ut nulla sinat silvis intacta vel agris,</l>
                <l xml:id="d008l127" n="115">Arte nova pueros annosa per antra canentes</l>
                <l xml:id="d008l128" n="116">In venerem rapit illa suam nudatque sequentes.</l>
                <p xml:id="d008l129" n="116|1">Phytias</p>
                <l xml:id="d008l130" n="117">Fur Midas igitur, mechus scelerumque satelles</l>
                <l xml:id="d008l131" n="118">O facinus! Meretrix anus est et avara Lupisca!</l>
                <l xml:id="d008l132" n="119">Que nuper glandes oleasque legebat in agris,</l>
                <l xml:id="d008l133" n="120">Nunc celum violat verbis et fascinat agnos.</l>
                <l xml:id="d008l134" n="121">Quid tunc Melalces? tacuit? quid dixit Ametus?</l>
                <p xml:id="d008l135" n="121|1">Damon</p>
                <l xml:id="d008l136" n="122">Assensere: Dei sic ita et crimen inultum</l>
                <l xml:id="d008l137" n="123">Permisit miseri laqueo pereuntis Alexis.</l>
                <p xml:id="d008l138" n="123|1">Phytias</p>
                <l xml:id="d008l139" n="124">Heu, trepidans horresco solum suspectaque divis</l>
                <l xml:id="d008l140" n="125">Pascua. Quid faciam? Minui post verba videntur</l>
                <l xml:id="d008l141" n="126">Nempe greges; dominam noverunt prata Lupiscam.</l>
                <l xml:id="d008l142" n="127">Ast ego quid merui? Nolebam vertere vepres</l>
                <l xml:id="d008l143" n="128">In lauros, fateor, neque celsum extollere Olympum</l>
                <l xml:id="d008l144" n="129">Degeneres calamis, divos cantare subulcos.</l>
                <l xml:id="d008l145" n="130">Hoc tam grande malum? Non rebar. Lusus et insons</l>
                <l xml:id="d008l146" n="131">Distrahor hinc pauper: videat Pan, deprecor, equum.</l>
                <l xml:id="d008l147" n="132">E quercu veteri nuper michi garrula cornix</l>
                <l xml:id="d008l148" n="133">Hos cecinit lapsus; vetuit sed dira cupido</l>
                <l xml:id="d008l149" n="134">Noscere, et in dubios deduxit ab aggere campos.</l>
                <l xml:id="d008l150" n="135">Nec Coridon dudum silvis cantare solebat</l>
                <l xml:id="d008l151" n="136">Sic letis, dum tantus erat sub tegmine lauri.</l>
                <p xml:id="d008l152" n="136|1">Damon</p>
                <l xml:id="d008l153" n="137">Non Coridon, miserande, tibi, non fistula nota</l>
                <l xml:id="d008l154" n="138">Qua steriles, vobis blandus, cantabat amores;</l>
                <l xml:id="d008l155" n="139">Sensi ego quam tenues conflaret gucture versus</l>
                <l xml:id="d008l156" n="140">Et modulos stipula, laqueos dum poneret arvis.</l>
                <p xml:id="d008l157" n="140|1">Phytias</p>
                <l xml:id="d008l158" n="141">Quid faciam, Damon? fugiam, dic, litus ineptum?</l>
                <p xml:id="d008l159" n="141|1">Damon</p>
                <l xml:id="d008l160" n="142">Summe quod in tristi veteres cecinere bubulci.</l>
                <p xml:id="d008l161" n="142|1">Phytias</p>
                <l xml:id="d008l162" n="143">Malo rudes habitare casas nemorosaque tesqua,</l>
                <l xml:id="d008l163" n="144">Parrasii lambant malo iam saxa Lycei</l>
                <l xml:id="d008l164" n="145">He pecudes, quam pingue solum stimphalidis agri</l>
                <l xml:id="d008l165" n="146">Tot plenum curis. Mecum cantabit Amiclas</l>
                <l xml:id="d008l166" n="147">Rupe sub exigua tutus, cantabit et ingens</l>
                <l xml:id="d008l167" n="148">Silvanus placida componet pace furentes,</l>
                <l xml:id="d008l168" n="149">Ylice sub prisca, Bilem stolidamque Dyonem.</l>
                <p xml:id="d008l169" n="149|1">Damon</p>
                <l xml:id="d008l170" n="150">Nil melius: pecudes pridem dum forte lavarem,</l>
                <l xml:id="d008l171" n="151">Omnis erat varia plenus vertigine gurges;</l>
                <l xml:id="d008l172" n="152">Hinc sensi monitus venturi turbinis iras</l>
                <l xml:id="d008l173" n="153">Et Mide casum pariter pecorisque ruinam;</l>
                <l xml:id="d008l174" n="154">Et repetet glandes veteres oleasque Lupisca.</l>
                <l xml:id="d008l175" n="155">Sunt in secessu nobis florentia rura</l>
                <l xml:id="d008l176" n="156">Et gratum nymphis antrum, quod fronde recenti</l>
                <l xml:id="d008l177" n="157">Sternet amica tibi Glaucis, mellisque parabit</l>
                <l xml:id="d008l178" n="158">Inde favum. Venias: quas conspicis, arbitror, umbras,</l>
                <l xml:id="d008l179" n="159">Ante locum teneas, protendent arbuta longas.</l>
                <p xml:id="d008l180" n="159|1">Phytias</p>
                <l xml:id="d008l181" n="160">Tende igitur, veniam: teneat sua prata Lupisca.</l>
            </div1>
            <div1 xml:id="d009" type="section" decls="#md" met="H">
                <head>
                    <title>9</title>
                    <abbr>9</abbr>
                    <bibl source="digital">Cristina Zanatta</bibl>
                </head>
                <p xml:id="d009l1" n="0|1">Lipis</p>
                <lb/>
                <p xml:id="d009l2" n="0|2">Batracos</p>
                <l xml:id="d009l3" n="1">Quis, precor, es, nostris in silvis exterus hospes?</l>
                <p xml:id="d009l4" n="1|1">Archas</p>
                <l xml:id="d009l5" n="2">Archas eram quondam pastorque et nominor Archas,</l>
                <l xml:id="d009l6" n="3">Incola Parthenii montis, nunc ductus in oras</l>
                <l xml:id="d009l7" n="4">Has casu. Video pecudes armentaque passim</l>
                <l xml:id="d009l8" n="5">Pinguia, sed steriles agros et pascua nulla.</l>
                <p xml:id="d009l9" n="5|1">Batracos</p>
                <l xml:id="d009l10" n="6">Miraris fortasse, senex, nam causa latens est.</l>
                <l xml:id="d009l11" n="7">Nunc, ni cura vetet, nostris succedito claustris</l>
                <l xml:id="d009l12" n="8">Et requiem longo paulum concede labori:</l>
                <l xml:id="d009l13" n="9">Et que sit tibi causa, precor, prepone viarum.</l>
                <p xml:id="d009l14" n="9|1">Archas</p>
                <l xml:id="d009l15" n="10">Sic ego parrasios umbris persepe viantes</l>
                <l xml:id="d009l16" n="11">Suscepi fessos: prospectat gratus Apollo</l>
                <l xml:id="d009l17" n="12">In meritos. Sed prima refer que causa latens sit.</l>
                <p xml:id="d009l18" n="12|1">Batracos</p>
                <l xml:id="d009l19" n="13">Sunt in semotis colles silveque patentes</l>
                <l xml:id="d009l20" n="14">Herbis insignes et grandia pascua rivis</l>
                <l xml:id="d009l21" n="15">Irrigua: has celeri contendunt undique cursu</l>
                <l xml:id="d009l22" n="16">Quas habeo fetas vacce redeuntque volentes</l>
                <l xml:id="d009l23" n="17">Uberibus plenis, que post pendentia natis</l>
                <l xml:id="d009l24" n="18">Prebent et tenues cogunt pinguescere lacte.</l>
                <p xml:id="d009l25" n="18|1">Archas</p>
                <l xml:id="d009l26" n="19">Est memoranda quidem grandis solertia vaccis.</l>
                <l xml:id="d009l27" n="20">Ast ego visurus cupiens Amarillida veni.</l>
                <p xml:id="d009l28" n="20|1">Batracos</p>
                <l xml:id="d009l29" n="21">Archades en nostram norunt Amarillida, queso?</l>
                <p xml:id="d009l30" n="21|1">Archas</p>
                <l xml:id="d009l31" n="22">Quis fuit in terris qui non Amarillida norit?</l>
                <p xml:id="d009l32" n="22|1">Batracos</p>
                <l xml:id="d009l33" n="23">Quid secum tibi, care senex? Non cura sacrorum:</l>
                <l xml:id="d009l34" n="24">Despicitis dori tracesque altaria nostra.</l>
                <p xml:id="d009l35" n="24|1">Archas</p>
                <l xml:id="d009l36" n="25">Circius, aiebant, veniet sumpturus honores</l>
                <l xml:id="d009l37" n="26">Quos vetus athletis dederat victoribus etas.</l>
                <l xml:id="d009l38" n="27">Hac ego deductus fama vincire capillos</l>
                <l xml:id="d009l39" n="28">Pastori vidi. Post hec quis cultus agrorum,</l>
                <l xml:id="d009l40" n="29">Qui mores essent, qui ritus queve bubulcis</l>
                <l xml:id="d009l41" n="30">Artes servandi pecoris lactisque premendi,</l>
                <l xml:id="d009l42" n="31">Que nemorum leges, avidus cognoscere veni.</l>
                <p xml:id="d009l43" n="31|1">Batracos</p>
                <l xml:id="d009l44" n="32">Et nobis quidam nuper referebat etruscus</l>
                <l xml:id="d009l45" n="33">Ornatum arthoum sertis, sed lenta ferenti</l>
                <l xml:id="d009l46" n="34">Prestita quippe fides: obstabat inertia Circi.</l>
                <p xml:id="d009l47" n="34|1">Archas</p>
                <l xml:id="d009l48" n="35">Sic, hera, sic factum: verum narrabat etruscus.</l>
                <l xml:id="d009l49" n="36">Circius arripuit sertum; fuit Albula testis.</l>
                <p xml:id="d009l50" n="36|1">Batracos</p>
                <l xml:id="d009l51" n="37">Inde novos alpes emittunt vertice fumos;</l>
                <l xml:id="d009l52" n="38">Hinc lupa cum geminis pressantibus ubera latrat,</l>
                <l xml:id="d009l53" n="39">Et vulpes ambire domos gallosque timentes</l>
                <l xml:id="d009l54" n="40">Adverto tristesque malas ululare per umbras</l>
                <l xml:id="d009l55" n="41">Audio pastores rutulos et cuncta timere.</l>
                <l xml:id="d009l56" n="42">Cinnama nunc filices pariant et balsama taxus</l>
                <l xml:id="d009l57" n="43">Sudet cyrnensis, tristisque cicuta sabeos,</l>
                <l xml:id="d009l58" n="44">Postquam romuleis sic visum, prestet odores!</l>
                <p xml:id="d009l59" n="44|1">Archas</p>
                <l xml:id="d009l60" n="45">Indignans loqueris, video: tibi Circius egram</l>
                <l xml:id="d009l61" n="46">Commovit bilem; nolles redimitus adesset.</l>
                <p xml:id="d009l62" n="46|1">Batracos</p>
                <l xml:id="d009l63" n="47">Quid non indigner? Potuit sors invida mundo</l>
                <l xml:id="d009l64" n="48">Crinibus arthois ytalas imponere lauros.</l>
                <p xml:id="d009l65" n="48|1">Archas</p>
                <l xml:id="d009l66" n="49">An possunt edos forsan saturare petulcos,</l>
                <l xml:id="d009l67" n="50">Vel quid maius habent ytale quam syrmia laurus?</l>
                <p xml:id="d009l68" n="50|1">Batracos</p>
                <l xml:id="d009l69" n="51">Non equidem nostros sentis satis, Archas, honores.</l>
                <l xml:id="d009l70" n="52">Has frondes pharetris Phebus victricibus olim</l>
                <l xml:id="d009l71" n="53">Ac cythatis, lauro facta iam Dane, dicavit;</l>
                <l xml:id="d009l72" n="54">Hinc veteres ytalis sacras fecere triumphis.</l>
                <p xml:id="d009l73" n="54|1">Archas</p>
                <l xml:id="d009l74" n="55">Que, precor, acta virum, quorum tam fulgida merces?</l>
                <p xml:id="d009l75" n="55|1">Batracos</p>
                <l xml:id="d009l76" n="56">O! longum narrare, senex. Sed pauca reportes</l>
                <l xml:id="d009l77" n="57">Parthenii silvis volumus sacroque Lyceo.</l>
                <l xml:id="d009l78" n="58">Linternus lybicas pestes revocavit ab arvis</l>
                <l xml:id="d009l79" n="59">Ausonicis fecitque potens has fundere virus</l>
                <l xml:id="d009l80" n="60">In colles proprios, stomachis et mella falerna</l>
                <l xml:id="d009l81" n="61">Immisit legesque suas servare coegit.</l>
                <l xml:id="d009l82" n="62">Rusticus arpinas sulcavit vomere montes</l>
                <l xml:id="d009l83" n="63">Cyrtheos latio grandesque olidosque per altum</l>
                <l xml:id="d009l84" n="64">Hyrcos in Tyberim traxit domuitque superbos</l>
                <l xml:id="d009l85" n="65">Cymbrorum tauros et currus fregit inanes.</l>
                <l xml:id="d009l86" n="66">Hircanas tygres cursu superavit Opheltes,</l>
                <l xml:id="d009l87" n="67">Armenosque equidem devictos arte leones</l>
                <l xml:id="d009l88" n="68">Et curvos Syrie pressos sub fasce camelos</l>
                <l xml:id="d009l89" n="69">Assyriosque greges et quos Eritrathalasson</l>
                <l xml:id="d009l90" n="70">Litore servabat ratibus devexit in umbram</l>
                <l xml:id="d009l91" n="71">Tarpeii lapidis, cilicesque per alta volucres</l>
                <l xml:id="d009l92" n="72">Cepit et in spolium rostrum portavit et alas.</l>
                <l xml:id="d009l93" n="73">Allobrogis heduisque bobus belgisque iuvencis</l>
                <l xml:id="d009l94" n="74">Frontibus imposuit Daphnis virtute capistros,</l>
                <l xml:id="d009l95" n="75">Et solitos errare iugis et ludere flexu</l>
                <l xml:id="d009l96" n="76">Pastores tanto contrivit robore fessos</l>
                <l xml:id="d009l97" n="77">Ut iuga demissa faciles cervice subirent.</l>
                <l xml:id="d009l98" n="78">Gryphes yperboreas rapientes unguibus olim</l>
                <l xml:id="d009l99" n="79">Quos nobis vitulos servabat maximus Hyster,</l>
                <l xml:id="d009l100" n="80">Privavit pedibus iuvenis Corigillus aduncis.</l>
                <l xml:id="d009l101" n="81">Smirneus pastor, venetusque et grandis etruscus</l>
                <l xml:id="d009l102" n="82">Meonios dudum tauros ytalosque leones</l>
                <l xml:id="d009l103" n="83">Et tyrios apros stipulis domuere canoris.</l>
                <l xml:id="d009l104" n="84">Quid tam multa loquar? quid frustra cuncta revolvam?</l>
                <l xml:id="d009l105" n="85">Hesperidum qui poma tulit, qui duxit hyberas</l>
                <l xml:id="d009l106" n="86">In Latium vaccas, qui vellera longa britannis</l>
                <l xml:id="d009l107" n="87">Abstulit aut frixo nudavit vellere colcos,</l>
                <l xml:id="d009l108" n="88">Et niveos meruere Iovis conscendere currus</l>
                <l xml:id="d009l109" n="89">Et plebis plausus et tempora cingere lauro;</l>
                <l xml:id="d009l110" n="90">His Quiris veteri sancivit lege coronas.</l>
                <p xml:id="d009l111" n="90|1">Archas</p>
                <l xml:id="d009l112" n="91">Magna refers et laude quidem memoranda perenni.</l>
                <l xml:id="d009l113" n="92">Sed quid turbaris? Possunt meruisse nepotes</l>
                <l xml:id="d009l114" n="93">Quod nequivere patres. Est magnus Circius, hercle!</l>
                <p xml:id="d009l115" n="93|1">Batracos</p>
                <l xml:id="d009l116" n="94">Heu! michi dic, quando meruit precor, iste nefastus</l>
                <l xml:id="d009l117" n="95">Circius ut segnis nostros ambiret honores?</l>
                <l xml:id="d009l118" n="96">Huius avos memini venisse securibus altas</l>
                <l xml:id="d009l119" n="97">Cesuros silvas latias, latioque molosis</l>
                <l xml:id="d009l120" n="98">Infestos pecori; cui nunc mea nescia mater</l>
                <l xml:id="d009l121" n="99">Sponte manu facili lauros concessit avitas.</l>
                <l xml:id="d009l122" n="100">Heu, quantum potuit celi vis plurima! Quondam,</l>
                <l xml:id="d009l123" n="101">Dum pastor luscus confringeret omnia ferro</l>
                <l xml:id="d009l124" n="102">Et nostras mactaret oves impunis et antra</l>
                <l xml:id="d009l125" n="103">Byrseo victor misere consummeret igne,</l>
                <l xml:id="d009l126" n="104">Non potuere duces flecti, cogente periclo,</l>
                <l xml:id="d009l127" n="105">Ex gemino pastore gregis pereuntis ut alter</l>
                <l xml:id="d009l128" n="106">Esset campanus, cui par labor atque suorum</l>
                <l xml:id="d009l129" n="107">Exitium fuerat. Nunc unus Circius, hostis</l>
                <l xml:id="d009l130" n="108">Barbarus immanis, meritis nec laude refulgens,</l>
                <l xml:id="d009l131" n="109">Omnia solus habet, silvas pecudesque bovesque</l>
                <l xml:id="d009l132" n="110">Ac insigne decus pastorum nobile sertum.</l>
                <p xml:id="d009l133" n="110|1">Archas</p>
                <l xml:id="d009l134" n="111">Erras; hoc latii quondam voluere coloni.</l>
                <p xml:id="d009l135" n="111|1">Batracos</p>
                <l xml:id="d009l136" n="112">Confiteor; sic sepe dolor divertit inertes.</l>
                <l xml:id="d009l137" n="113">Non, veterum si fusca quidem sed sacra parentum</l>
                <l xml:id="d009l138" n="114">Hunc pietas miserum potuisset cernere finem,</l>
                <l xml:id="d009l139" n="115">Martius in stigias umbras se sponte dedisset</l>
                <l xml:id="d009l140" n="116">Precipitem, senoni pardo nec credo dedissent</l>
                <l xml:id="d009l141" n="117">Inferias patres animas cum sanguine silve</l>
                <l xml:id="d009l142" n="118">Et reor in vacuum iuveni cantasset et anser;</l>
                <l xml:id="d009l143" n="119">Nec genitor genitusque parem sibi summere cladem</l>
                <l xml:id="d009l144" n="120">Curassent canibusque dari lanianda latinis</l>
                <l xml:id="d009l145" n="121">Viscera. Quid repetam sanctos pulchrosque labores,</l>
                <l xml:id="d009l146" n="122">Felices anime? Vitam pulchrumque cruorem</l>
                <l xml:id="d009l147" n="123">Fudistis Rheno! Sibi fert Ercinia mater</l>
                <l xml:id="d009l148" n="124">Insignes titulos, et per spineta nepotes</l>
                <l xml:id="d009l149" n="125">Distrahit, heu, nostros; cedunt nunc sydera cymbris.</l>
                <p xml:id="d009l150" n="125|1">Archas</p>
                <l xml:id="d009l151" n="126">Quid veteres renovas, Batracos, nunc flendo querelas?</l>
                <l xml:id="d009l152" n="127">Dalmata pannonus graiusque et pessimus hostis</l>
                <l xml:id="d009l153" n="128">Affer iamdudum iuga, que portaverat ipse,</l>
                <l xml:id="d009l154" n="129">Imposuit vestris tauris traxitque per arva.</l>
                <l xml:id="d009l155" n="130">Quid tandem? Silvis fuit hec et gloria nostris.</l>
                <p xml:id="d009l156" n="130|1">Batracos</p>
                <l xml:id="d009l157" n="131">Quid "nostris"? Forsan vestros non novimus agros?</l>
                <p xml:id="d009l158" n="131|1">Archas</p>
                <l xml:id="d009l159" n="132">Crede equidem: nostis, sed non meminisse potestis</l>
                <l xml:id="d009l160" n="133">Dum genus egregium campis effulsit Aminte</l>
                <l xml:id="d009l161" n="134">Et cecidere trabes ex yndo culmine nigre,</l>
                <l xml:id="d009l162" n="135">Et dum meoniis dixerunt iura colonis</l>
                <l xml:id="d009l163" n="136">Limpidus Eurotas quondam pulcherque Aracinthus:</l>
                <l xml:id="d009l164" n="137">Sed demum surrepta tuos devenit ad agros.</l>
                <l xml:id="d009l165" n="138">Nil sub sole novum: rapuistis, nunc rapit alter.</l>
                <l xml:id="d009l166" n="139">Sed tibi quid tanti, letos si summat honores</l>
                <l xml:id="d009l167" n="140">Circius aut viridi circumdet tempora lauro?</l>
                <p xml:id="d009l168" n="140|1">Batracos</p>
                <l xml:id="d009l169" n="141">Egon erat latiis pastorum maximus et quem</l>
                <l xml:id="d009l170" n="142">Preferrent homines cunctis mortalibus olim.</l>
                <l xml:id="d009l171" n="143">Parte alia Daphnis post hunc pregrandis, in ipsum</l>
                <l xml:id="d009l172" n="144">Insultans turbavit agros. Hos quisque secutus</l>
                <l xml:id="d009l173" n="145">Pro votis. Egonis ego, quia iustior esset,</l>
                <l xml:id="d009l174" n="146">Partes intravi, quod propter credita semper</l>
                <l xml:id="d009l175" n="147">Hostis eram Daphnis. Cui postquam Circius heres,</l>
                <l xml:id="d009l176" n="148">Pertimeo non forte velit renovare vetustas</l>
                <l xml:id="d009l177" n="149">Iras maiorum memorans vertatque secures</l>
                <l xml:id="d009l178" n="150">In silvas gregibusque lupos immisceat acres.</l>
                <l xml:id="d009l179" n="151">Me miseram! que, queso, michi nunc tuta latebra?</l>
                <l xml:id="d009l180" n="152">Quo fugiam? quo tristis eam? Michi terra dehiscat;</l>
                <l xml:id="d009l181" n="153">Impia me coget genitrix intrare lupanar.</l>
                <l xml:id="d009l182" n="154">Me miseram! Furias educet Circius Orco</l>
                <l xml:id="d009l183" n="155">Inclitus hoc serto: corvi per inane volantes,</l>
                <l xml:id="d009l184" n="156">Heu, rostris ventura sonant presagia veri.</l>
                <p xml:id="d009l185" n="156|1">Archas</p>
                <l xml:id="d009l186" n="157">Debilis esne adeo quin possis ferre priores</l>
                <l xml:id="d009l187" n="158">Insultus? Facili solvuntur membra labore</l>
                <l xml:id="d009l188" n="159">Rhenicolis: septas quo possis robore valla,</l>
                <l xml:id="d009l189" n="160">Fac circum fossas et magnis cinge rubetis;</l>
                <l xml:id="d009l190" n="161">Assint pastores sudibus, prepone molosos,</l>
                <l xml:id="d009l191" n="162">Da pueris fundas ac obstrue sentibus arctos</l>
                <l xml:id="d009l192" n="163">Introitus: persepe dii iuvere labores.</l>
                <p xml:id="d009l193" n="163|1">Batracos</p>
                <l xml:id="d009l194" n="164">Imbellis michi turba manet mollisque per umbras;</l>
                <l xml:id="d009l195" n="165">Aspicis ut sterili nupsit me mater agello,</l>
                <l xml:id="d009l196" n="166">Cui nec litus adest nec grandis defluit amnis</l>
                <l xml:id="d009l197" n="167">Nec prerupta soli patiuntur devia currus.</l>
                <l xml:id="d009l198" n="168">Hincque meum robur iuvenes transcendere montes</l>
                <l xml:id="d009l199" n="169">Coguntur pedibus gregibusque referre iumentis</l>
                <l xml:id="d009l200" n="170">Pabula. Si veniant, timor usquam nullus adesset.</l>
                <p xml:id="d009l201" n="170|1">Archas</p>
                <l xml:id="d009l202" n="171">Erige, fac, vires et firma robore mentem.</l>
                <l xml:id="d009l203" n="172">Vidi ego deflentem lacrimis Amarillida nuper,</l>
                <l xml:id="d009l204" n="173">Quam tu sponte putas cupido posuisse coronam,</l>
                <l xml:id="d009l205" n="174">Et nullis silvam letari floribus usquam;</l>
                <l xml:id="d009l206" n="175">Fistula non cecinit, non era sonantia; Tybris</l>
                <l xml:id="d009l207" n="176">Effluxit tacitus undasque retraxit in alvum</l>
                <l xml:id="d009l208" n="177">Atque graves tacuere senes, tacuere palestre</l>
                <l xml:id="d009l209" n="178">Et tacuere nurus pariter clausumque Lupercal</l>
                <l xml:id="d009l210" n="179">Constitit et nullis monstravit gaudia ludis.</l>
                <l xml:id="d009l211" n="180">Post, dum sedisset scanno iam Circius alto,</l>
                <l xml:id="d009l212" n="181">Conspicuas serti frondes prenubilus auster</l>
                <l xml:id="d009l213" n="182">Eripuit sonituque gravi devexit ad arthos.</l>
                <l xml:id="d009l214" n="183">O monstrum! Frondes dum defert ille per auras,</l>
                <l xml:id="d009l215" n="184">Exarsere quidem, tenuisque per alta favilla</l>
                <l xml:id="d009l216" n="185">Vix est visa viris. Tunc qui pregrandis habetur</l>
                <l xml:id="d009l217" n="186">Archadibus pastor confestim dixit Aruntes:</l>
                <l xml:id="d009l218" n="187">"Hic iter in silvas faciet tibi, Rhene, propinquas,</l>
                <l xml:id="d009l219" n="188">In quibus ipse diem claudet condetque sepulcro</l>
                <l xml:id="d009l220" n="189">Quod tam grande rapit nomen putridumque cadaver;</l>
                <l xml:id="d009l221" n="190">Vel si iterum veniat (quia flexit flamma parumper</l>
                <l xml:id="d009l222" n="191">In reditum fumos), faciet memorabile nullum".</l>
                <p xml:id="d009l223" n="191|1">Batracos</p>
                <l xml:id="d009l224" n="192">O nostris mea sacra Pales gratissima silvis,</l>
                <l xml:id="d009l225" n="193">Fac firmes omen: repetat sua lustra bicornis</l>
                <l xml:id="d009l226" n="194">Belua nec nostros infestet cuspide campos.</l>
                <l xml:id="d009l227" n="195">En tibi quam gemini sugunt mactabitur agna,</l>
                <l xml:id="d009l228" n="196">Tuque, senex Archas, cui tantum cernere cure,</l>
                <l xml:id="d009l229" n="197">Sis mecum. Nox atra venit; iam sydera celo</l>
                <l xml:id="d009l230" n="198">Surgere, nonne vides?, abiens permittit Apollo.</l>
            </div1>
            <div1 xml:id="d010" type="section" decls="#md" met="H">
                <head>
                    <title>10</title>
                    <abbr>10</abbr>
                    <bibl source="digital">Cristina Zanatta</bibl>
                </head>
                <p xml:id="d010l1" n="0|1">vallis opaca</p>
                <lb/>
                <p xml:id="d010l2" n="0|2">Lycidas</p>
                <l xml:id="d010l3" n="1">Dorile, seu pluvias terris immittat Orion</l>
                <l xml:id="d010l4" n="2">Aut Amon flores vel Cancer rure cicadas,</l>
                <l xml:id="d010l5" n="3">Auferat aut frondes Chyron, te fronte recurva</l>
                <l xml:id="d010l6" n="4">Semper conspicio tristem lacrimisque madentem.</l>
                <l xml:id="d010l7" n="5">Quis dolor iste tuus? periit tibi vitis in ulmo?</l>
                <p xml:id="d010l8" n="5|1">Dorilus</p>
                <l xml:id="d010l9" n="6">Iuppiter a celso prospectans cardine campos</l>
                <l xml:id="d010l10" n="7">Prostravit feriens ignito fulmine fagum</l>
                <l xml:id="d010l11" n="8">His celebrem silvis: sonitu perterrita tellus</l>
                <l xml:id="d010l12" n="9">Ingemuit, tremuere greges ac arbuta dumis.</l>
                <l xml:id="d010l13" n="10">Pastores sese comperta fraude vicissim</l>
                <l xml:id="d010l14" n="11">In caveis clausere malis; cui rustica cessit</l>
                <l xml:id="d010l15" n="12">Libertas, turbare greges, disperdere capros</l>
                <l xml:id="d010l16" n="13">Cepit; Crisifabro Iunoni sacra paranti</l>
                <l xml:id="d010l17" n="14">Abstulit optatam frustra per tempora Rufam,</l>
                <l xml:id="d010l18" n="15">Lascivusque mei formosam Phyllida ruris</l>
                <l xml:id="d010l19" n="16">Eripuit Phytie nostro. Quam magna supersunt</l>
                <l xml:id="d010l20" n="17">Centauris obscena quidem, si dicere vellem!</l>
                <l xml:id="d010l21" n="18">Utque alios mittam, nostros damnavit amores</l>
                <l xml:id="d010l22" n="19">Illecebris, pedicas ac antra carentia sole</l>
                <l xml:id="d010l23" n="20">Imposuit, nulla mirto nec leta corimbis.</l>
                <l xml:id="d010l24" n="21">Hec tristis ploro. Sed tu fabrilia tractas,</l>
                <l xml:id="d010l25" n="22">Centuculo tectus, nigra et fuligine tinctus?</l>
                <p xml:id="d010l26" n="22|1">Lycidas</p>
                <l xml:id="d010l27" n="23">Vera igitur tulerat fusca sub valle Menalcas</l>
                <l xml:id="d010l28" n="24">Adveniens. Per Pana deum, non sordida ledunt</l>
                <l xml:id="d010l29" n="25">Munera Plutarci quantum mala vota furentum</l>
                <l xml:id="d010l30" n="26">Quos genui calamos inter ranasque palustres!</l>
                <p xml:id="d010l31" n="26|1">Dorilus</p>
                <l xml:id="d010l32" n="27">Tune, precor, meus es Lycidas? Te nempe Podarcem</l>
                <l xml:id="d010l33" n="28">Credebam. Quam leta dies! Spes lapsa resurgit;</l>
                <l xml:id="d010l34" n="29">Tu celum campos fluvios armentaque nobis</l>
                <l xml:id="d010l35" n="30">Restitues. Quernas superisque tibique coronas</l>
                <l xml:id="d010l36" n="31">Post aras statuam! Placidam contingere dextram</l>
                <l xml:id="d010l37" n="32">Mittito; quin subeas antrum. Non lacte tepenti</l>
                <l xml:id="d010l38" n="33">Castaneis nucibus pomis bromioque fovebo;</l>
                <l xml:id="d010l39" n="34">Omnia subtraxit Polipus: michi panis et unda,</l>
                <l xml:id="d010l40" n="35">Algaque dat somnos mollis. Sic vivere divos</l>
                <l xml:id="d010l41" n="36">Audivi in terris. Nec dedignere, precamur;</l>
                <l xml:id="d010l42" n="37">Saltem que turbant faciem purgare tenebras</l>
                <l xml:id="d010l43" n="38">His poteris lymphis et fessos inde cubili</l>
                <l xml:id="d010l44" n="39">Hoc recreare artus; medio revocabimus ignes.</l>
                <p xml:id="d010l45" n="39|1">Lycidas</p>
                <l xml:id="d010l46" n="40">Erras. Prisca vides, non me, vestigia nostri.</l>
                <l xml:id="d010l47" n="41">Non ego plus vester postquam cillenius Argus</l>
                <l xml:id="d010l48" n="42">Surripuit virga radios ex ethere raptos</l>
                <l xml:id="d010l49" n="43">Et crinem secuit Trivie iam falce dicatum.</l>
                <p xml:id="d010l50" n="43|1">Dorilus</p>
                <l xml:id="d010l51" n="44">Ha miserande puer! Periit spes alta salutis</l>
                <l xml:id="d010l52" n="45">Incertusque mei moriar nomenque sub umbras</l>
                <l xml:id="d010l53" n="46">Auferet atra dies. Pecudes ad prata Miconis</l>
                <l xml:id="d010l54" n="47">Nunc Ylas pellit, manibus nunc ubera pressat;</l>
                <l xml:id="d010l55" n="48">Hic cythisum salicesque novas frondesque recentes</l>
                <l xml:id="d010l56" n="49">Apparat ac agnos recreat matresque per herbas;</l>
                <l xml:id="d010l57" n="50">Hic alter mersat rivis et vellera tondet;</l>
                <l xml:id="d010l58" n="51">Ille suos cantat calamis invisus amores</l>
                <l xml:id="d010l59" n="52">Et corilos faciles mulcet celsasque cupressus.</l>
                <l xml:id="d010l60" n="53">Me solum miserumque tenet sine crimine vinctum,</l>
                <l xml:id="d010l61" n="54">Heu, Polipus, dum seva tero nunc ocia planctu.</l>
                <p xml:id="d010l62" n="54|1">Lycidas</p>
                <l xml:id="d010l63" n="55">Castalie, dic, oro, puer, docuere sorores</l>
                <l xml:id="d010l64" n="56">Te lacrimis transire diem? Quis nectere mentes</l>
                <l xml:id="d010l65" n="57">Atque pios animos potuit vincire ginestis?</l>
                <l xml:id="d010l66" n="58">Quis prohibet meliore tui quin parte peragres</l>
                <l xml:id="d010l67" n="59">Gnosiacos saltus et menala pascua? quisve</l>
                <l xml:id="d010l68" n="60">Pastores Yde videas fontesque bicornis</l>
                <l xml:id="d010l69" n="61">Parnasi et lauri dulces per culmina silvas?</l>
                <l xml:id="d010l70" n="62">Ha scelus infandum! Sic nondum vivere nosti</l>
                <l xml:id="d010l71" n="63">Annosus tecum? Secum superavit Olympum</l>
                <l xml:id="d010l72" n="64">Olim Argus, qui iura deum viditque deditque;</l>
                <l xml:id="d010l73" n="65">Pastores frigios orbatus lumine Mopsus</l>
                <l xml:id="d010l74" n="66">Et danaos cecinit; sic Tytirus arva latina</l>
                <l xml:id="d010l75" n="67">Non vidit, rutulus dum tinxit sanguine Turnus.</l>
                <l xml:id="d010l76" n="68">Has lacrimas nobis sinito, cui nulla potestas</l>
                <l xml:id="d010l77" n="69">Ni damnosa manet: memor es, dum pascua solus</l>
                <l xml:id="d010l78" n="70">Hec tenui, quam grandis eram? Nunc tristis egestas</l>
                <l xml:id="d010l79" n="71">Arguit atque iubet miseris solatia prestem.</l>
                <p xml:id="d010l80" n="71|1">Dorilus</p>
                <l xml:id="d010l81" n="72">O Lycida, fateor, dure solamina vite</l>
                <l xml:id="d010l82" n="73">De te tot merui nunquam. Sed pande, precamur,</l>
                <l xml:id="d010l83" n="74">Quis tibi Plutarcus, quas valles quosve recessus</l>
                <l xml:id="d010l84" n="75">Nunc habites, Archas divos postquam abstulit ignes.</l>
                <p xml:id="d010l85" n="75|1">Lycidas</p>
                <l xml:id="d010l86" n="76">Spelunca in medio stat Trenaros, inscia Phebo,</l>
                <l xml:id="d010l87" n="77">Qua vehimur celo vetiti, cui limine primo</l>
                <l xml:id="d010l88" n="78">Pervigil insultat canis ater et atria servat.</l>
                <l xml:id="d010l89" n="79">Blanditur cauda intranti morsuque fatigat</l>
                <l xml:id="d010l90" n="80">Tentantes reditum ni princeps iusserit. Inde</l>
                <l xml:id="d010l91" n="81">Et lucos silvasque vides fluviosque lacusque.</l>
                <l xml:id="d010l92" n="82">Atra loci facies nebulis fumoque palustri;</l>
                <l xml:id="d010l93" n="83">Perpetua sordent vallis fuligine rupes.</l>
                <l xml:id="d010l94" n="84">Semper hyemps glacialis inest, nox semper opaca;</l>
                <l xml:id="d010l95" n="85">Cecus adest ignis, nemorum nec stipite vivus,</l>
                <l xml:id="d010l96" n="86">Arte tamen superum. Nec credas leta Pelori</l>
                <l xml:id="d010l97" n="87">Pascua vel campos tyrios Libanive roseta,</l>
                <l xml:id="d010l98" n="88">Tymbreos colles, iuga vel ridentia achanto</l>
                <l xml:id="d010l99" n="89">Eridanique leves undas et amena colamus:</l>
                <l xml:id="d010l100" n="90">Late sardoniis et taxo prata, locique</l>
                <l xml:id="d010l101" n="91">Omnes conspicui vepribusque et vimine torto;</l>
                <l xml:id="d010l102" n="92">Implicite miseras reddentes flentibus umbras</l>
                <l xml:id="d010l103" n="93">Insurgunt silve; ceno sanieque fluentes,</l>
                <l xml:id="d010l104" n="94">In medio maculant olidi de vertice rivi.</l>
                <l xml:id="d010l105" n="95">Non ibi sunt celeres capree cervique fugaces;</l>
                <l xml:id="d010l106" n="96">Serpentum locus ille ferax pestisque nefande</l>
                <l xml:id="d010l107" n="97">Telluris lybice, quorum nunc verbere caude</l>
                <l xml:id="d010l108" n="98">Nunc acri morsu nunc nexibus angimur egre.</l>
                <l xml:id="d010l109" n="99">Syrene in scopulis vobis silvisque napee</l>
                <l xml:id="d010l110" n="100">Cantantes aures mulcent ramisque volucres:</l>
                <l xml:id="d010l111" n="101">Ast nobis aliter resonare per omnia valles</l>
                <l xml:id="d010l112" n="102">Mugitu valido, turpes et frendere porcos</l>
                <l xml:id="d010l113" n="103">Dentibus et sevos rabie rugire leones</l>
                <l xml:id="d010l114" n="104">Audires, tristesque sonos ut reddat et echo.</l>
                <p xml:id="d010l115" n="104|1">Dorilus</p>
                <l xml:id="d010l116" n="105">Quid dicis, Lycida? Potuit natura vel alter</l>
                <l xml:id="d010l117" n="106">Visceribus terre tam diram condere sedem?</l>
                <p xml:id="d010l118" n="106|1">Lycidas</p>
                <l xml:id="d010l119" n="107">Quidni? Cuncta potest qui silvas fecit et astra.</l>
                <l xml:id="d010l120" n="108">Sed paulum consiste, precor: peiora sequuntur.</l>
                <l xml:id="d010l121" n="109">Plutarcus scopulo residet, fusca atque marita,</l>
                <l xml:id="d010l122" n="110">Frondibus umbrati nigris et vellere pullo.</l>
                <l xml:id="d010l123" n="111">Stant squalens circum scabies morbique caduci</l>
                <l xml:id="d010l124" n="112">Omnes et pecoris pestis certissima frigus</l>
                <l xml:id="d010l125" n="113">Et sicce febres ac horrida mortis ymago.</l>
                <l xml:id="d010l126" n="114">Has inter colubris hyrtus squamisque cruentis</l>
                <l xml:id="d010l127" n="115">Trux pastor miseros leviat nec pectine pastos</l>
                <l xml:id="d010l128" n="116">Nec calamis mulcet, sed cornu territat umbras</l>
                <l xml:id="d010l129" n="117">Atque greges surgens scopulo et clamore sonoro</l>
                <l xml:id="d010l130" n="118">Irritat Furias vepretaque mandat amena</l>
                <l xml:id="d010l131" n="119">Lustrari taurosque iterum per inania verti.</l>
                <l xml:id="d010l132" n="120">Quot gemitus vox ista levet, tibi sydera pandent</l>
                <l xml:id="d010l133" n="121">Si numeres, seu fulva sali monstrabit harena.</l>
                <l xml:id="d010l134" n="122">Concutit inde polos et sevo murmure replet</l>
                <l xml:id="d010l135" n="123">Iuppiter iratus silvis ac fulmina vibrat;</l>
                <l xml:id="d010l136" n="124">Quassateque ruunt nubes et grandine multa</l>
                <l xml:id="d010l137" n="125">Frangitur omne nemus nodosaque robora rumpit</l>
                <l xml:id="d010l138" n="126">Ventorum vis magna furens. Quid multa? Dolentes,</l>
                <l xml:id="d010l139" n="127">Heu, quot tunc pavidos inter spineta videres</l>
                <l xml:id="d010l140" n="128">Currere et oppositas sentes contundere dorso,</l>
                <l xml:id="d010l141" n="129">Precipitesque dari celsis ex rupibus ultro!</l>
                <l xml:id="d010l142" n="130">Ast postquam Dyomedis equas, Gerionis et acres</l>
                <l xml:id="d010l143" n="131">Iussit inire canes, omnis per devia turba</l>
                <l xml:id="d010l144" n="132">Convenit ac ydris agimur; tristesque ministri</l>
                <l xml:id="d010l145" n="133">Componunt turmas avidi penasque minantur.</l>
                <l xml:id="d010l146" n="134">Nec pecudes credas: tauros hic arguit atros</l>
                <l xml:id="d010l147" n="135">Et summa de rupe truces impellit ad ima;</l>
                <l xml:id="d010l148" n="136">Convocat hic torvos angues, et fuste preusto</l>
                <l xml:id="d010l149" n="137">In glaciem cogit squamosaque tergora frangit;</l>
                <l xml:id="d010l150" n="138">Isque lupos igni de vertice culminis alti</l>
                <l xml:id="d010l151" n="139">Deicit. O quotiens hos inter lapsus et ipse!</l>
                <p xml:id="d010l152" n="139|1">Dorilus</p>
                <l xml:id="d010l153" n="140">Siste, precor, Lycida. Quid? tu devolveris, oro,</l>
                <l xml:id="d010l154" n="141">Immixtusque lupis e summo montis in ignes?</l>
                <l xml:id="d010l155" n="142">Quid sceleris, que dura trucem sententia movit?</l>
                <p xml:id="d010l156" n="142|1">Lycidas</p>
                <l xml:id="d010l157" n="143">Heu michi, iamdudum pecudes rapuisse Miconis</l>
                <l xml:id="d010l158" n="144">Et, scelus infaustum, pueros traxisse per umbras</l>
                <l xml:id="d010l159" n="145">In vetitam venerem, melior dum vita maneret,</l>
                <l xml:id="d010l160" n="146">Has sedes tribuere michi sub vindice iusto.</l>
                <p xml:id="d010l161" n="146|1">Dorilus</p>
                <l xml:id="d010l162" n="147">Alcidem memini monstrum traxisse trifauce</l>
                <l xml:id="d010l163" n="148">Cecropiumque ducem ex imo iam vallis opace;</l>
                <l xml:id="d010l164" n="149">Vis rogitem, si forte queam quandoque movere,</l>
                <l xml:id="d010l165" n="150">Pana pium retrahat te nostras mitis in auras?</l>
                <p xml:id="d010l166" n="150|1">Lycida</p>
                <l xml:id="d010l167" n="151">Dorile, ne facias; nequicquam tangere Olympum</l>
                <l xml:id="d010l168" n="152">Iam precibus posses aut irrevocabile fatum.</l>
                <l xml:id="d010l169" n="153">Actum est de me deque illis quos iustus in Orcum</l>
                <l xml:id="d010l170" n="154">Archesilas misit quondam. Nunc desine quorsum</l>
                <l xml:id="d010l171" n="155">Contendo veniam et reliquos tibi carmine signem.</l>
                <l xml:id="d010l172" n="156">Setigeros trahit ille sues fortisque frementes</l>
                <l xml:id="d010l173" n="157">Illidit scopulis et membra trementia quassat;</l>
                <l xml:id="d010l174" n="158">Summo alius studio ducit de monte molosos,</l>
                <l xml:id="d010l175" n="159">Tabo et marcentes cogit gustare paludes;</l>
                <l xml:id="d010l176" n="160">Immanes ursos ex lustris pellit ad undas</l>
                <l xml:id="d010l177" n="161">Is tardosque onagros, et ferro tranat adunco;</l>
                <l xml:id="d010l178" n="162">Fascinat hic lynces, demum per devia vertens</l>
                <l xml:id="d010l179" n="163">Atque fame longa miseras hinc inde molestat.</l>
                <l xml:id="d010l180" n="164">Nequicquam tibi cuncta velim mala pandere versu:</l>
                <l xml:id="d010l181" n="165">Vivimus inviti mortem per aprica cientes.</l>
                <l xml:id="d010l182" n="166">Nunc memor esto tui; fugientia sydera Phebum</l>
                <l xml:id="d010l183" n="167">Adventare monent, michi nec fas cernere. Tandem</l>
                <l xml:id="d010l184" n="168">Tunc Polipus, quercum dum scandet forte palumbas</l>
                <l xml:id="d010l185" n="169">Perquirens, michi crede, ruet nostrosque tumultus</l>
                <l xml:id="d010l186" n="170">Adveniens auget (sic ducunt fila sorores)</l>
                <l xml:id="d010l187" n="171">Teque tuis linquet campis: sic vincula solves.</l>
                <p xml:id="d010l188" n="171|1">Dorilus</p>
                <l xml:id="d010l189" n="172">Numen honoratum silvis, Pan, te precor, assis,</l>
                <l xml:id="d010l190" n="173">Et veniat lux illa michi: tibi pinguior agnus</l>
                <l xml:id="d010l191" n="174">Ex grege quippe tuas ultro ferietur ad aras</l>
                <l xml:id="d010l192" n="175">Quas statuam, ludosque traham tibi carmine sacros.</l>
            </div1>
            <div1 xml:id="d011" type="section" decls="#md" met="H">
                <head>
                    <title>11</title>
                    <abbr>11</abbr>
                    <bibl source="digital">Cristina Zanatta</bibl>
                </head>
                <p xml:id="d011l1" n="0|1">Pantheon</p>
                <lb/>
                <p xml:id="d011l2" n="0|2">Auctor</p>
                <l xml:id="d011l3" n="1">Est tibi Phebus amor, Clio, quem lata per arva</l>
                <l xml:id="d011l4" n="2">Insequeris noctesque fugis fuscosque recessus;</l>
                <l xml:id="d011l5" n="3">Phebus amat lauros, quas inter sepe labores</l>
                <l xml:id="d011l6" n="4">Deposuit sacros: nec te sedisse parumper</l>
                <l xml:id="d011l7" n="5">Has subter virides (fervent nunc arva) pudebit.</l>
                <l xml:id="d011l8" n="6">Decantanda michi veniunt tua carmina Mopso;</l>
                <l xml:id="d011l9" n="7">Sis fautrix, mecumque chelim tu tange Arethuse:</l>
                <l xml:id="d011l10" n="8">Mopsus enim pellet nebulas a carmine flabris.</l>
                <l xml:id="d011l11" n="9">Rupis in absconso, Berecinthia, montis agrestem</l>
                <l xml:id="d011l12" n="10">En tibi texebat septam sociatus Aminta</l>
                <l xml:id="d011l13" n="11">Glaucus, et ardentes lenibant murmure curas.</l>
                <l xml:id="d011l14" n="12">Ecce secus Tybrim fulvos per prata iuvencos</l>
                <l xml:id="d011l15" n="13">Ac olidas virga cogebat pulchra capellas</l>
                <l xml:id="d011l16" n="14">Mirtilis, et Glaucum placida sic voce precatur.</l>
                <p xml:id="d011l17" n="14|1">Mirtilis</p>
                <l xml:id="d011l18" n="15">Glauce pater, si lenta salix tibi vimina prestet</l>
                <l xml:id="d011l19" n="16">Usque opus inceptum peragas, si semper Amintas</l>
                <l xml:id="d011l20" n="17">Subsidium prestans his tecum vivat in antris,</l>
                <l xml:id="d011l21" n="18">Sis lenis nostrisque fave, mi candide, votis:</l>
                <l xml:id="d011l22" n="19">Suscipe quos cernis tauros, has tolle capellas;</l>
                <l xml:id="d011l23" n="20">Cornibus insignis frons illis, spargere harenam</l>
                <l xml:id="d011l24" n="21">Spectabis pedibus, lactisque has esse feraces;</l>
                <l xml:id="d011l25" n="22">Da fontes cantuque fove, da pascua cunctis.</l>
                <p xml:id="d011l26" n="22|1">Glaucus</p>
                <l xml:id="d011l27" n="23">O nimium dilecta michi, iam, Mirtilis, ecce</l>
                <l xml:id="d011l28" n="24">Non cythisum salicesve vides non aspera dumis</l>
                <l xml:id="d011l29" n="25">Sunt spineta meis; humiles ex vallibus agnis</l>
                <l xml:id="d011l30" n="26">Herbas porto senex paucis. Nam spernimur altis</l>
                <l xml:id="d011l31" n="27">In silvis Rhodopes; me spernunt archades omnes.</l>
                <l xml:id="d011l32" n="28">Preterea, Cacus si viderit, omnia passim</l>
                <l xml:id="d011l33" n="29">Distrahet in iugulum, dum tristes impleat iras.</l>
                <p xml:id="d011l34" n="29|1">Mirtilis</p>
                <l xml:id="d011l35" n="30">Heu! satis hinc video: refugis, mi Glauce, quod optem.</l>
                <l xml:id="d011l36" n="31">Immemor Alcidis nostri qui, carneus olim,</l>
                <l xml:id="d011l37" n="32">Cortice dum parvo vectus torpentia circum</l>
                <l xml:id="d011l38" n="33">Litora Iordanis spectares nunquid ad hamum</l>
                <l xml:id="d011l39" n="34">Venisset piscis studio detentus inani,</l>
                <l xml:id="d011l40" n="35">Te traxit gregibusque suis prefecit amatis.</l>
                <l xml:id="d011l41" n="36">An tibi quos gessit soli gessisse labores,</l>
                <l xml:id="d011l42" n="37">Stulte, putas? Cunctis voluit prodesse creatis.</l>
                <l xml:id="d011l43" n="38">Tolle igitur: novi quantum tibi prata favoris</l>
                <l xml:id="d011l44" n="39">Iam servent; hec leta magis quam dudum Aracinthum</l>
                <l xml:id="d011l45" n="40">Viderit Amphyon seu natus Apolline colles</l>
                <l xml:id="d011l46" n="41">Ysmari et Amphrisum Phebus vel thessala pastor,</l>
                <l xml:id="d011l47" n="42">Prospicies pecori. Nec desunt munera cantu:</l>
                <l xml:id="d011l48" n="43">Stat bicolor mirtus qua tu sub rupe sonantis</l>
                <l xml:id="d011l49" n="44">Tarpeie michi vinctus eris nostrosque per omne</l>
                <l xml:id="d011l50" n="45">Tempus in amplexus venies. Quid carmina servas?</l>
                <l xml:id="d011l51" n="46">Dic, age; iam patulas aures armenta revolvunt;</l>
                <l xml:id="d011l52" n="47">Et tu, magne comes, stipulis fac dicta secundes</l>
                <l xml:id="d011l53" n="48">Ut sonet omnis ager: tibi sit mea laurea munus.</l>
                <p xml:id="d011l54" n="48|1">Glaucus</p>
                <l xml:id="d011l55" n="49">Mirtilis, en vincor; dabimus tibi carmina. Aminta,</l>
                <l xml:id="d011l56" n="50">Expedias calamos: surgant ad sydera versus.</l>
                <p xml:id="d011l57" n="50|1">Auctor</p>
                <l xml:id="d011l58" n="51">Inde pium summa reserans dulcedine pectus,</l>
                <l xml:id="d011l59" n="52">Sic cantare Iovem cepit genitumque sacrumque</l>
                <l xml:id="d011l60" n="53">Flamen ut ethereo resonarent carmine valles.</l>
                <l xml:id="d011l61" n="54">Hinc quibus una tribus deitas connexa moretur</l>
                <l xml:id="d011l62" n="55">Legibus explicuit, silvis plaudentibus; inde</l>
                <l xml:id="d011l63" n="56">Quis terras undasque maris celumque serenum,</l>
                <l xml:id="d011l64" n="57">Nocturnos ignes dederit superosque priores</l>
                <l xml:id="d011l65" n="58">Et Phebi radios, Veneris Trivieque reflexus;</l>
                <l xml:id="d011l66" n="59">Fluminibus valles qua lege et litora ponto</l>
                <l xml:id="d011l67" n="60">Qua flores pratis et densis arbuta lucis</l>
                <l xml:id="d011l68" n="61">Sint concessa prius; quo post hec ordine campis,</l>
                <l xml:id="d011l69" n="62">Montibus ac celsis fluviisque animalia surgant</l>
                <l xml:id="d011l70" n="63">Atque ferant gressus; quis se per inane volucres</l>
                <l xml:id="d011l71" n="64">Viribus extollant, quis se reptilia sulco</l>
                <l xml:id="d011l72" n="65">Proserpant humili, quis sulcent equora pisces;</l>
                <l xml:id="d011l73" n="66">Quis mentes parcasque viris, quis semina glebis</l>
                <l xml:id="d011l74" n="67">Crediderit primus, sevus quis sanguine terras</l>
                <l xml:id="d011l75" n="68">Innocuo primus macularit, et inscia primus</l>
                <l xml:id="d011l76" n="69">Iussit ut in silvas irent armenta gregesque;</l>
                <l xml:id="d011l77" n="70">Quis primus placidas pecori componeret umbras</l>
                <l xml:id="d011l78" n="71">Quisve ferox primus ferrum molliverit igne</l>
                <l xml:id="d011l79" n="72">Quisve prior stipulis dederit discrimina vocum.</l>
                <l xml:id="d011l80" n="73">Acrius hinc culpam cecinit Lycaonis avari</l>
                <l xml:id="d011l81" n="74">Turbatumque Iovem terris silvasque ferasque</l>
                <l xml:id="d011l82" n="75">Et pecudum genus omne simul sub gurgite mersum</l>
                <l xml:id="d011l83" n="76">Et cimba tenui vectum cum semine rerum</l>
                <l xml:id="d011l84" n="77">Deucaliona pium pariter natosque nurusque.</l>
                <l xml:id="d011l85" n="78">Hinc lapides iactos hominum reassummere formas</l>
                <l xml:id="d011l86" n="79">Atque giganteam rabiem, cui ponere Olympum</l>
                <l xml:id="d011l87" n="80">Vertice pindareo parvum vel Pelion Osse;</l>
                <l xml:id="d011l88" n="81">Deiectos colles tandem vanosque superbi</l>
                <l xml:id="d011l89" n="82">Balatus pecoris, colles saltusque petitos</l>
                <l xml:id="d011l90" n="83">Narrabat varios pastoribus atque capellis;</l>
                <l xml:id="d011l91" n="84">Archipatris pugnas sublataque cornua tauris</l>
                <l xml:id="d011l92" n="85">Silvanoque sacrum, quod nondum viderat etas</l>
                <l xml:id="d011l93" n="86">Ulla, pium, magnos servans sub cortice sensus;</l>
                <l xml:id="d011l94" n="87">Qualiter hinc etiam campos liquisset avitos</l>
                <l xml:id="d011l95" n="88">Et magni promissa Dei partumque secutum</l>
                <l xml:id="d011l96" n="89">Post risum sterilis vetule grandesque paratus</l>
                <l xml:id="d011l97" n="90">Ut genitum iussu superum mactaret ad aras.</l>
                <l xml:id="d011l98" n="91">Orbatos hyrcos merito flammasque typheas</l>
                <l xml:id="d011l99" n="92">E celo lapsas silvis vacuasque paludes</l>
                <l xml:id="d011l100" n="93">Et Cinaram bromio captum vigilasse duabus</l>
                <l xml:id="d011l101" n="94">Monstrabat natis; aris tum numine raptum</l>
                <l xml:id="d011l102" n="95">Inter se varios claros genuisse gemellos;</l>
                <l xml:id="d011l103" n="96">Hinc siliquas quibus egra fames compressa furentis</l>
                <l xml:id="d011l104" n="97">Est apri, fraudesque pie Sophronidis orbo,</l>
                <l xml:id="d011l105" n="98">Agnum prepositis dum finxit pellibus hyrcum;</l>
                <l xml:id="d011l106" n="99">Exilium pastosque greges munusque receptum</l>
                <l xml:id="d011l107" n="100">Et reditum claudi, visos et in astra volatus</l>
                <l xml:id="d011l108" n="101">Et luctam in somnis habitam Stilbonis agrestem</l>
                <l xml:id="d011l109" n="102">Et clunem tactum pariter nomenque secundum;</l>
                <l xml:id="d011l110" n="103">Pastorumque dolos et sevas crimine flammas</l>
                <l xml:id="d011l111" n="104">Invidie puerumque datum memphitibus auro,</l>
                <l xml:id="d011l112" n="105">Visa Pharath nexusque graves dubiosque solutos;</l>
                <l xml:id="d011l113" n="106">Hincque pelusiacis prefectum messibus Argum</l>
                <l xml:id="d011l114" n="107">Pinguibus, et steriles quo restaurasset aristas</l>
                <l xml:id="d011l115" n="108">Iure vel effetos Memphim traxisset amicos,</l>
                <l xml:id="d011l116" n="109">Tristeque servitium superum post fata nepotum.</l>
                <l xml:id="d011l117" n="110">Inde Foroneum quem sustulit Ysis ab amne,</l>
                <l xml:id="d011l118" n="111">Nyliacas pestes et nectos gurgite capros,</l>
                <l xml:id="d011l119" n="112">Errores duros, damnatas sydere harenas</l>
                <l xml:id="d011l120" n="113">Ac inopes campos, nimium querulosque subulcos</l>
                <l xml:id="d011l121" n="114">Et saxo latices lapsos et ab ethere panes,</l>
                <l xml:id="d011l122" n="115">Iussa Iovis dum tecta sibi, dum sacra parari</l>
                <l xml:id="d011l123" n="116">Vellet, et absconsos alta sub nube recessus,</l>
                <l xml:id="d011l124" n="117">Celso et ydumeo descriptas vertice leges,</l>
                <l xml:id="d011l125" n="118">Illisas scopulo postquam conflatus Osyris;</l>
                <l xml:id="d011l126" n="119">Vulnera serpentum, serpentis et irrita visu,</l>
                <l xml:id="d011l127" n="120">Et, canibus campis telis arcuque fugatis,</l>
                <l xml:id="d011l128" n="121">Agros post equa concessos sorte colonis.</l>
                <l xml:id="d011l129" n="122">Pastorum veteres cantabat et inde palestras,</l>
                <l xml:id="d011l130" n="123">Serta ducum, baculos, sedes et frondea tecta</l>
                <l xml:id="d011l131" n="124">Cespite pre viridi, structum de marmore templum</l>
                <l xml:id="d011l132" n="125">Et morbis assumpta malis armenta gregesque,</l>
                <l xml:id="d011l133" n="126">Pingue solum fuso grandi persepe cruore,</l>
                <l xml:id="d011l134" n="127">Aggere nudatas silvas et vellera rapta</l>
                <l xml:id="d011l135" n="128">Orbatumque ducem pecoris per compita Tygris:</l>
                <l xml:id="d011l136" n="129">Dispersosque greges septas complesse forenses,</l>
                <l xml:id="d011l137" n="130">Orsa deum sensu complexa et somnia vatum,</l>
                <l xml:id="d011l138" n="131">Sacra hominum polluta malis reducesque magistros,</l>
                <l xml:id="d011l139" n="132">Ac ulmis frustra cecinit post premia fixa.</l>
                <p xml:id="d011l140" n="132|1">Glaucus</p>
                <l xml:id="d011l141" n="133">Substitit hic paulum sumpturus pectore vires</l>
                <l xml:id="d011l142" n="134">Exhaustas cantu Glaucus; post: "O! precor - inquit -,</l>
                <l xml:id="d011l143" n="135">Romulides, maiora canam, date carmina, nymphe".</l>
                <p xml:id="d011l144" n="135|1">Auctor</p>
                <l xml:id="d011l145" n="136">Inde satum Maia celo per nubila lapsum</l>
                <l xml:id="d011l146" n="137">Cepit, et in Danis tegulas penetrasse canoras;</l>
                <l xml:id="d011l147" n="138">Cumque patris iussu sacros narrasset amores,</l>
                <l xml:id="d011l148" n="139">Consensu primo Danis, mirabile dictu,</l>
                <l xml:id="d011l149" n="140">Virginis in gremio verbum sine semine carnem</l>
                <l xml:id="d011l150" n="141">Factum cantabat, magnum super omnia!, nec non</l>
                <l xml:id="d011l151" n="142">Virginis infractum decus inde fuisse pudoris</l>
                <l xml:id="d011l152" n="143">Virginei nascente Deo. Fides ista, precor, sit.</l>
                <l xml:id="d011l153" n="144">Hinc pedibus pulsare solum cantusque movere</l>
                <l xml:id="d011l154" n="145">Vidisses satyros festasque agitare choreas,</l>
                <l xml:id="d011l155" n="146">Et faunos nymphasque simul latiasque puellas</l>
                <l xml:id="d011l156" n="147">Floribus et minio sertisque virentibus omnes</l>
                <l xml:id="d011l157" n="148">Insignes, dextris et tangere cimbala doctis;</l>
                <l xml:id="d011l158" n="149">Et dulci quodam tinnitu psallere celum</l>
                <l xml:id="d011l159" n="150">Ac fulgore novo totum splendescere, et ultro</l>
                <l xml:id="d011l160" n="151">Tum varios pratis circum diffundere odores</l>
                <l xml:id="d011l161" n="152">Atque novis radiis flavum fervescere solem</l>
                <l xml:id="d011l162" n="153">Et placidam Phebem fratri coniungere currus;</l>
                <l xml:id="d011l163" n="154">Rore polos humidos et claro Iuppiter imbre</l>
                <l xml:id="d011l164" n="155">Arentes quondam placide perfundere terras;</l>
                <l xml:id="d011l165" n="156">Ludere capreolos, cantu dulcesque volucres</l>
                <l xml:id="d011l166" n="157">Arbustis certare, ignes emittere montes,</l>
                <l xml:id="d011l167" n="158">Letari valles, grandes insurgere cautes;</l>
                <l xml:id="d011l168" n="159">Surgere tum dumis ramos bicoloris olive,</l>
                <l xml:id="d011l169" n="160">Serpentes hederas, lauros et crescere palmas.</l>
                <l xml:id="d011l170" n="161">Quid cedros Libani, crinitas dicere pinus</l>
                <l xml:id="d011l171" n="162">Litoris adriaci, quid vites usque Falerni,</l>
                <l xml:id="d011l172" n="163">Quarum antes gemmas effeti fundere visi,</l>
                <l xml:id="d011l173" n="164">Molliri sentes valide, iuncique palustres</l>
                <l xml:id="d011l174" n="165">Extolli et salices vitree? quid cuncta repandam?</l>
                <l xml:id="d011l175" n="166">Omnia letitia gaudent et carmine certant.</l>
                <l xml:id="d011l176" n="167">Solus in absconso Plutarcus tristior antro</l>
                <l xml:id="d011l177" n="168">Flet misere stauratque domos et limina sera</l>
                <l xml:id="d011l178" n="169">Firmat ut in cassum temptet post vulnera Codrus</l>
                <l xml:id="d011l179" n="170">Ingressum, sevasque iubet vigilare sorores.</l>
                <l xml:id="d011l180" n="171">Ipse tamen Glaucus, dum cerneret omnia secum</l>
                <l xml:id="d011l181" n="172">Letari, faciles fundebat pectore voces;</l>
                <l xml:id="d011l182" n="173">Et sese ceptis referens, cantabat odoros</l>
                <l xml:id="d011l183" n="174">Pastores puero portantes thura sabeos</l>
                <l xml:id="d011l184" n="175">Advenisse quidem celeri ad presepia passu,</l>
                <l xml:id="d011l185" n="176">Sydere dante viam montana per ardua claro.</l>
                <l xml:id="d011l186" n="177">Huncque per exustas latum referebat harenas</l>
                <l xml:id="d011l187" n="178">Virginis in gremio genitricis adusque canopos</l>
                <l xml:id="d011l188" n="179">Et rabidum fugisse lupum mestosque dolentum</l>
                <l xml:id="d011l189" n="180">Balatus ovium cesos ob nequiter agnos;</l>
                <l xml:id="d011l190" n="181">Hincque globos legum solventem voce Ligurgum</l>
                <l xml:id="d011l191" n="182">Pastorum in medio puerum, gesta atque priorum;</l>
                <l xml:id="d011l192" n="183">Inde, Nathan fluvio lotum, monstrasse futuris</l>
                <l xml:id="d011l193" n="184">Quo lavacro porcos mundaret sorde vetusta;</l>
                <l xml:id="d011l194" n="185">In bromiumque thetim versam pulsosque carones,</l>
                <l xml:id="d011l195" n="186">Compositos ignes ventos fluctusque tumentes,</l>
                <l xml:id="d011l196" n="187">Asclepii iussu, manesque umbrasque sepultas</l>
                <l xml:id="d011l197" n="188">Ad superos remeasse iterum firmabat; et huius</l>
                <l xml:id="d011l198" n="189">Ostensum dudum quibus artibus usque dolentes</l>
                <l xml:id="d011l199" n="190">Purgentur vicio pecudes, oleumque veternum</l>
                <l xml:id="d011l200" n="191">Quo lapse iuvenum firmentur robore vires.</l>
                <l xml:id="d011l201" n="192">Inde Palem glandes, quas nusquam terrea quercus</l>
                <l xml:id="d011l202" n="193">Gesserit in vitam, posuisse labantibus egris</l>
                <l xml:id="d011l203" n="194">In cenam pueris, et iussa extrema dedisse</l>
                <l xml:id="d011l204" n="195">Actheona pium, cecinitque hunc fraude Menalce</l>
                <l xml:id="d011l205" n="196">Post epulas, lotis pedibus precibusve peractis,</l>
                <l xml:id="d011l206" n="197">Obiectum canibus, quos inter pessima passum</l>
                <l xml:id="d011l207" n="198">Plurima cantabat, mortique dedisse tropheum</l>
                <l xml:id="d011l208" n="199">De se, iam nimiis laceratum morsibus, ob quod</l>
                <l xml:id="d011l209" n="200">Conscissos lapides tractosque in viscera fontes,</l>
                <l xml:id="d011l210" n="201">Concussos motu montes lucosque revulsos,</l>
                <l xml:id="d011l211" n="202">Ethere et in terris sparsas in luce tenebras,</l>
                <l xml:id="d011l212" n="203">Territa per silvas pecora atque armenta ducesque,</l>
                <l xml:id="d011l213" n="204">Auditum mugire solum, veteresque parentum</l>
                <l xml:id="d011l214" n="205">Surrexisse animas tumulis silvisque revisas.</l>
                <l xml:id="d011l215" n="206">Herculis hinc durum monstrabat voce laborem,</l>
                <l xml:id="d011l216" n="207">Hostia dum scopulis firmata refringere Cachi</l>
                <l xml:id="d011l217" n="208">Est ausus, raptosque boves excerpere furi;</l>
                <l xml:id="d011l218" n="209">Necnon interea subdebat in ordine cantu,</l>
                <l xml:id="d011l219" n="210">Post triduum laceros artus consurgere vivos</l>
                <l xml:id="d011l220" n="211">Ypoliti, et silvis iterum gregibusque revisum</l>
                <l xml:id="d011l221" n="212">Insignem lauro et palmata veste triumphi:</l>
                <l xml:id="d011l222" n="213">Mirum grande nimis, sed quid non Iuppiter ingens,</l>
                <l xml:id="d011l223" n="214">Dum voluit, potuit? Post hec, ad sydera motu</l>
                <l xml:id="d011l224" n="215">Ascendisse suo Phebum, clarosque relictis</l>
                <l xml:id="d011l225" n="216">Infusos ignes sociis quos traxerat ante;</l>
                <l xml:id="d011l226" n="217">Hosque per Arturum missos serosque britannos,</l>
                <l xml:id="d011l227" n="218">Ethiopas fuscos et Gangis fulgida rura.</l>
                <p xml:id="d011l228" n="218|1">Glaucus</p>
                <l xml:id="d011l229" n="219">"O tibi, nympha, decus, quot surgere leta per agros</l>
                <l xml:id="d011l230" n="220">Purpureos flores et candida lilia cernes</l>
                <l xml:id="d011l231" n="221">Mixta simul croceis! quot surgere leta per agros</l>
                <l xml:id="d011l232" n="222">Templa deum, sacras laudes et munera cernes,</l>
                <l xml:id="d011l233" n="223">Et quos pulchra coles campos replerier omnes</l>
                <l xml:id="d011l234" n="224">Elysios et dulce solum regionis avite!</l>
                <l xml:id="d011l235" n="225">Hinc Codrus veniet, postquam resoluta iacebit</l>
                <l xml:id="d011l236" n="226">Igne novo tellus, agnis seponere capros</l>
                <l xml:id="d011l237" n="227">Atque dabit rebus finem requiemque bubulcis.</l>
                <l xml:id="d011l238" n="228">Sed iam tempus adest rivos claudamus, Aminta".</l>
                <p xml:id="d011l239" n="228|1">Auctor</p>
                <l xml:id="d011l240" n="229">Dum cecinit Glaucus, tacuit sine murmure Tybris;</l>
                <l xml:id="d011l241" n="230">Mirtilis auratos frugum fluviique recentis</l>
                <l xml:id="d011l242" n="231">Immemores tenuit tauros, quos flumine vivo,</l>
                <l xml:id="d011l243" n="232">Iam Glauco reticente, simul se mergier undis</l>
                <l xml:id="d011l244" n="233">Spurciciem veterem tergentes atque renatos</l>
                <l xml:id="d011l245" n="234">Misceri sese gregibus per pascua Glauci</l>
                <l xml:id="d011l246" n="235">Vidisses plausuque novo concedere carmen.</l>
                <l xml:id="d011l247" n="236">Hesperus occeanum cantu detentus Olympo</l>
                <l xml:id="d011l248" n="237">Respuit et seras concessit montibus umbras.</l>
                <l xml:id="d011l249" n="238">Ite domum, pueri, pastas revocate capellas;</l>
                <l xml:id="d011l250" n="239">Ipse legam lauros: vati vos plaudite, colles.</l>
            </div1>
            <div1 xml:id="d012" type="section" decls="#md" met="H">
                <head>
                    <title>12</title>
                    <abbr>12</abbr>
                    <bibl source="digital">Cristina Zanatta</bibl>
                </head>
                <p xml:id="d012l1" n="0|1">Saphos</p>
                <lb/>
                <p xml:id="d012l2" n="0|2">Caliopes</p>
                <l xml:id="d012l3" n="1">Quid, puer, has inter lauros stultissime, queris,</l>
                <l xml:id="d012l4" n="2">Nunc has nunc illas carpens? Temerarie, nescis</l>
                <l xml:id="d012l5" n="3">Sacrilegum violare nemus nisi conscia Quiris</l>
                <l xml:id="d012l6" n="4">Optatas frondes merito concesserit ante?</l>
                <p xml:id="d012l7" n="4|1">Aristeus</p>
                <l xml:id="d012l8" n="5">O scelus! ex minimis tris forsan captus odore</l>
                <l xml:id="d012l9" n="6">Excerpsi. Seu nympha loci seu sis dea, nostras</l>
                <l xml:id="d012l10" n="7">Excute tu quercus ac omnes collige glandes.</l>
                <p xml:id="d012l11" n="7|1">Caliopes</p>
                <l xml:id="d012l12" n="8">Cogis ut in risum veniam. Sic, obsecro, quercus</l>
                <l xml:id="d012l13" n="9">Equiparas lauris? Non illas Iuppiter olim</l>
                <l xml:id="d012l14" n="10">Extulit in tantum, quanquam sibi prisca dicarit</l>
                <l xml:id="d012l15" n="11">Illas religio. Nescis, stolidissime, porcis</l>
                <l xml:id="d012l16" n="12">Serventur glandes et laurea serta poetis?</l>
                <l xml:id="d012l17" n="13">Quos nemori fontique sacro pulchrisque Camenis</l>
                <l xml:id="d012l18" n="14">Et cytharis plectrisque suis prefecit Apollo.</l>
                <p xml:id="d012l19" n="14|1">Aristeus</p>
                <l xml:id="d012l20" n="15">Ergo sacrum Phebi nemus hoc, pulcherrima virgo?</l>
                <l xml:id="d012l21" n="16">Nescius optatum teneo. Quis denique prestet</l>
                <l xml:id="d012l22" n="17">Quo visurus eam laudatam carmine Mopsi</l>
                <l xml:id="d012l23" n="18">Egregiumque gregem vatum nymphasque canentes?</l>
                <p xml:id="d012l24" n="18|1">Caliopes</p>
                <l xml:id="d012l25" n="19">Quid queris, nemorisque mei quid conspicis umbras?</l>
                <p xml:id="d012l26" n="19|1">Aristeus</p>
                <l xml:id="d012l27" n="20">Ut videam Saphon. Nostin? Da, nympha, recessus</l>
                <l xml:id="d012l28" n="21">Quis nunc lenta diem vertat ludendo per herbas.</l>
                <p xml:id="d012l29" n="21|1">Caliopes</p>
                <l xml:id="d012l30" n="22">Quid tibi cum Saphu, cum sis puer atque subulcus?</l>
                <p xml:id="d012l31" n="22|1">Aristeus</p>
                <l xml:id="d012l32" n="23">Heu, quid? Quid iuveni credis cum virgine pulchra?</l>
                <l xml:id="d012l33" n="24">Uror et amplexus cupio, turmasque reliqui</l>
                <l xml:id="d012l34" n="25">Invisam ut videam, nec quorsum querere novi.</l>
                <p xml:id="d012l35" n="25|1">Caliopes</p>
                <l xml:id="d012l36" n="26">Tu cupis amplexus Saphu? Nunc sydera lambant</l>
                <l xml:id="d012l37" n="27">Quos trahis ipse sues volitentque per ethera vulpes,</l>
                <l xml:id="d012l38" n="28">Grux trahat ac anser pariter per rura quadrigas!</l>
                <l xml:id="d012l39" n="29">Si memini, tu nuper haras mundare solebas,</l>
                <l xml:id="d012l40" n="30">Et scabiem morsusque canum seu vulnera veprum</l>
                <l xml:id="d012l41" n="31">Nunc manibus purgare palam nunc gurgite turpi,</l>
                <l xml:id="d012l42" n="32">Unguine nunc vario succisque potentibus atque</l>
                <l xml:id="d012l43" n="33">Galbaneis fumis nigrique bituminis offa;</l>
                <l xml:id="d012l44" n="34">Viribus ellebori stillaque dolentis amurce</l>
                <l xml:id="d012l45" n="35">Vel potu tristes alvi depellere sordes,</l>
                <l xml:id="d012l46" n="36">Ac herbis variis formare volutabra porcis:</l>
                <l xml:id="d012l47" n="37">Et nunc Saphon amas? Expectet te quoque Pallas!</l>
                <p xml:id="d012l48" n="37|1">Aristeus</p>
                <l xml:id="d012l49" n="38">Erras; Argus erat. Sed quid non Saphon amarem?</l>
                <l xml:id="d012l50" n="39">Me Galathea diu, me quondam Phyllis amavit,</l>
                <l xml:id="d012l51" n="40">Et mollis lanugo genas nunc serpere cepit,</l>
                <l xml:id="d012l52" n="41">Tradidit et calamos nobis Pan doctior olim</l>
                <l xml:id="d012l53" n="42">Et cantus docuit. Nec plebis fece creatus:</l>
                <l xml:id="d012l54" n="43">Cyrenes genitrix est nobis, thessala nympha;</l>
                <l xml:id="d012l55" n="44">Nomen Aristeus; glandes et mella vetusti</l>
                <l xml:id="d012l56" n="45">Archados accipio nemoris. Te nosse putabam.</l>
                <p xml:id="d012l57" n="45|1">Caliopes</p>
                <l xml:id="d012l58" n="46">Nunc ego te teneo. Sic est, novisse decebat.</l>
                <l xml:id="d012l59" n="47">Ysmarius tu grandis eras, tu Critis es Yde!</l>
                <l xml:id="d012l60" n="48">Non ego te vidi pridem vulgare canentem</l>
                <l xml:id="d012l61" n="49">In triviis carmen, misero plaudente popello?</l>
                <p xml:id="d012l62" n="49|1">Aristeus</p>
                <l xml:id="d012l63" n="50">Vidisti, fateor. Non omnibus omnia semper</l>
                <l xml:id="d012l64" n="51">Sunt animo, puero carmen vulgare placebat.</l>
                <l xml:id="d012l65" n="52">Illud Lemniadi claudo concessimus; ast nunc</l>
                <l xml:id="d012l66" n="53">Altior est etas, aliosque monstrat amores.</l>
                <p xml:id="d012l67" n="53|1">Caliopes</p>
                <l xml:id="d012l68" n="54">Ecastor! memini, nuper dissolvere linguam</l>
                <l xml:id="d012l69" n="55">Vix poterat Bathos; subito nunc culmina poscit</l>
                <l xml:id="d012l70" n="56">Parnasi, stolide captus fervore dearum,</l>
                <l xml:id="d012l71" n="57">Factus Aristeus. Sed quid non fecit Olympus?</l>
                <p xml:id="d012l72" n="57|1">Aristeus</p>
                <l xml:id="d012l73" n="58">Quid loqueris nunc ipsa tibi? Da, nympha, precamur,</l>
                <l xml:id="d012l74" n="59">Virginis antra mee; crucior, me fervor adurit.</l>
                <p xml:id="d012l75" n="59|1">Caliopes</p>
                <l xml:id="d012l76" n="60">Querere credo putes Phyllim seu forte Lupiscam,</l>
                <l xml:id="d012l77" n="61">Quas nemorum pomis trahitis quandoque per umbras.</l>
                <l xml:id="d012l78" n="62">Hec dea, magna quidem, paucis et cognita dudum.</l>
                <p xml:id="d012l79" n="62|1">Aristeus</p>
                <l xml:id="d012l80" n="63">Meonius pastor potuit vidisse Tonantis</l>
                <l xml:id="d012l81" n="64">Consortem natasque duas sub quercubus altis,</l>
                <l xml:id="d012l82" n="65">Exuviis nudas: quid non ego cernere Saphon?</l>
                <p xml:id="d012l83" n="65|1">Caliopes</p>
                <l xml:id="d012l84" n="66">Sic illis visum. Dic, tu quo noveris illam?</l>
                <p xml:id="d012l85" n="66|1">Aristeus</p>
                <l xml:id="d012l86" n="67">Minciedem Silvanus heri, qua Sorgia saxo</l>
                <l xml:id="d012l87" n="68">Erumpit Vallis currens per devia Clause,</l>
                <l xml:id="d012l88" n="69">Convenit, placidaque simul sedere sub umbra</l>
                <l xml:id="d012l89" n="70">Ylicis antique. Quos postquam fronde virenti</l>
                <l xml:id="d012l90" n="71">Umbrasse esculea frontes et carmine vidi</l>
                <l xml:id="d012l91" n="72">Certantes ambo ferrent super ethera cantu&lt;m&gt;,</l>
                <l xml:id="d012l92" n="73">Accessi: et tacitus mediis vepretibus altis</l>
                <l xml:id="d012l93" n="74">Delitui, porcis Gethe siliquisque relictis.</l>
                <l xml:id="d012l94" n="75">Laudibus hi Saphon, resonantibus undique saxis,</l>
                <l xml:id="d012l95" n="76">Vocibus et calamis pariter super astra ferebant.</l>
                <l xml:id="d012l96" n="77">Miratus, fateor, confestim a Phyllide mentem</l>
                <l xml:id="d012l97" n="78">Diverti, sensique novos ambire furores</l>
                <l xml:id="d012l98" n="79">Intentum modulis pectus; captusque repente</l>
                <l xml:id="d012l99" n="80">Exquiro Saphon, cupiens quibus ipsa moretur</l>
                <l xml:id="d012l100" n="81">Antra videre oculis. Quid si tu forsitan esses?</l>
                <l xml:id="d012l101" n="82">Nam gestu facieque deam verbisque fateris.</l>
                <p xml:id="d012l102" n="82|1">Caliopes</p>
                <l xml:id="d012l103" n="83">Non ausim, iuvenis, Saphon me dicere, cum sim</l>
                <l xml:id="d012l104" n="84">Obsequiis iniuncta suis. Si inspexeris illam,</l>
                <l xml:id="d012l105" n="85">Longe aliud dices. Verum tibi maximus instat</l>
                <l xml:id="d012l106" n="86">Ante labor. Nimium celsos intratis amores</l>
                <l xml:id="d012l107" n="87">Precipites, cum turpe nimis sit vertere gressus.</l>
                <p xml:id="d012l108" n="87|1">Aristeus</p>
                <l xml:id="d012l109" n="88">Quid Saphos, si tanta tibi reverentia vultus?</l>
                <l xml:id="d012l110" n="89">Non equidem silvis Phyllis, non Delia celo</l>
                <l xml:id="d012l111" n="90">Pulchrior. Ast nobis nomen, pulcherrima virgo,</l>
                <l xml:id="d012l112" n="91">Pande genusque tuum, si nostras venit ad aures.</l>
                <p xml:id="d012l113" n="91|1">Caliopes</p>
                <l xml:id="d012l114" n="92">Caliopes vocitor, magni Iovis inclita proles,</l>
                <l xml:id="d012l115" n="93">Castalii nemoris custos fontisque sonori;</l>
                <l xml:id="d012l116" n="94">Ut reor, omnino vestris incognita silvis.</l>
                <p xml:id="d012l117" n="94|1">Aristeus</p>
                <l xml:id="d012l118" n="95">Imo equidem memini: grandis sic ante canebat</l>
                <l xml:id="d012l119" n="96">Minciades grandisque simul Silvanus in antro.</l>
                <l xml:id="d012l120" n="97">Tu silvas resonare doces, tu maxima Saphu</l>
                <l xml:id="d012l121" n="98">Voce refers concepta sacri tibi pectoris hausta.</l>
                <l xml:id="d012l122" n="99">Sed dic quas teneat sedes pulcherrima Saphos.</l>
                <p xml:id="d012l123" n="99|1">Caliopes</p>
                <l xml:id="d012l124" n="100">Panis nata dei celsum tenet optima Nyse</l>
                <l xml:id="d012l125" n="101">Saphos, gorgonei residens in margine fontis.</l>
                <l xml:id="d012l126" n="102">Huius sydereos oculos faciemque serenam</l>
                <l xml:id="d012l127" n="103">Concessum paucis dudum vidisse bubulcis;</l>
                <l xml:id="d012l128" n="104">Laurea serta tegunt et velum frontis honeste.</l>
                <l xml:id="d012l129" n="105">Cuius in obsequium circumsumus inde sorores</l>
                <l xml:id="d012l130" n="106">Pyerides omnes; sibi cantat pulcher Apollo.</l>
                <p xml:id="d012l131" n="106|1">Aristeus</p>
                <l xml:id="d012l132" n="107">Quid montes habitat Saphos? quid respuit urbes,</l>
                <l xml:id="d012l133" n="108">Quid faciem formosa tegit renuitque videri?</l>
                <p xml:id="d012l134" n="108|1">Caliopes</p>
                <l xml:id="d012l135" n="109">Hec sibi, dum vigilat, nemorum meditatur honores,</l>
                <l xml:id="d012l136" n="110">Atque sedens fuscos Plutarci visitat ortos,</l>
                <l xml:id="d012l137" n="111">Concipiens nigre fletus et dissona silve;</l>
                <l xml:id="d012l138" n="112">Vel pelagi secreta notat lucosque sub undis,</l>
                <l xml:id="d012l139" n="113">Phorcinidumque choros trahit et persepe napeas:</l>
                <l xml:id="d012l140" n="114">Vel petit elysios colles et gramina leta</l>
                <l xml:id="d012l141" n="115">Conspicit et placidos flores frondesque virentes</l>
                <l xml:id="d012l142" n="116">Ac avium cantus et pulchri sydera celi,</l>
                <l xml:id="d012l143" n="117">Visaque sublimi complectitur omnia plectro</l>
                <l xml:id="d012l144" n="118">Et viridis complexa libri sub tegmine ponit.</l>
                <l xml:id="d012l145" n="119">Anne putas vulgus stolidum seu garrula turba</l>
                <l xml:id="d012l146" n="120">Auritos tondens asinos permitteret ista?</l>
                <l xml:id="d012l147" n="121">Non equidem: clamore gravi, dum stringeret hyrcos,</l>
                <l xml:id="d012l148" n="122">Omnia turbaret. Montana ergo ocia duci</l>
                <l xml:id="d012l149" n="123">Pace sibi plena expetiit mea fulgida diva;</l>
                <l xml:id="d012l150" n="124">Et quia quos querit frustra lasciva puella</l>
                <l xml:id="d012l151" n="125">Chyroni flores pedibus calcamus euntes</l>
                <l xml:id="d012l152" n="126">Vere novo, Saphos celso se condidit antro</l>
                <l xml:id="d012l153" n="127">Atque sacros lauro texit castissima vultus.</l>
                <p xml:id="d012l154" n="127|1">Aristeus</p>
                <l xml:id="d012l155" n="128">Vidi ego conflantem carmen celeste Aracintho</l>
                <l xml:id="d012l156" n="129">Pastorem celebrem primo, tandemque cicuta</l>
                <l xml:id="d012l157" n="130">Sublatum; et latiis se pulsum vidit ab arvis</l>
                <l xml:id="d012l158" n="131">Qui penos septis contriverat ante leones.</l>
                <l xml:id="d012l159" n="132">Sat vidisse oculis semel est mirabile quodque.</l>
                <p xml:id="d012l160" n="132|1">Caliopes</p>
                <l xml:id="d012l161" n="133">Sic est, sic sanctum nimio contemnitur usu.</l>
                <l xml:id="d012l162" n="134">Preterea vultu quidam carpsere minaci</l>
                <l xml:id="d012l163" n="135">Innocuam maculisque piam depingere frontem,</l>
                <l xml:id="d012l164" n="136">Si possent, ausi; que postergasse necesse est.</l>
                <p xml:id="d012l165" n="136|1">Aristeus</p>
                <l xml:id="d012l166" n="137">Imo age, nympha, precor; maculas ostende nefandas.</l>
                <p xml:id="d012l167" n="137|1">Caliopes</p>
                <l xml:id="d012l168" n="138">Mendacem et stupris fedam morumque ruinam</l>
                <l xml:id="d012l169" n="139">Hanc plures dixere deam, scenasque colentem</l>
                <l xml:id="d012l170" n="140">Dixerunt alii mimamque ambire theatra;</l>
                <l xml:id="d012l171" n="141">Soccos nonnulli damnant veteresque coturnos:</l>
                <l xml:id="d012l172" n="142">Hi, superum fidibus dicunt quia cantet amores</l>
                <l xml:id="d012l173" n="143">Et facie ficta gestus designet avitos,</l>
                <l xml:id="d012l174" n="144">Pellendam patria quasi regnans occupet urbes;</l>
                <l xml:id="d012l175" n="145">Syrenam vocitant alii lucrique voracem,</l>
                <l xml:id="d012l176" n="146">Cum nequeant renuantque suos cognoscere cantus.</l>
                <l xml:id="d012l177" n="147">His etiam commota, volens sua culmina servat.</l>
                <p xml:id="d012l178" n="147|1">Aristeus</p>
                <l xml:id="d012l179" n="148">Dum porcam Cereri, Bacho dum cedimus hyrcum,</l>
                <l xml:id="d012l180" n="149">Forte graves vino ludentes talia quidam</l>
                <l xml:id="d012l181" n="150">Eructant curanda parum, pereuntque per auras.</l>
                <p xml:id="d012l182" n="150|1">Caliopes</p>
                <l xml:id="d012l183" n="151">Non sic; conati nemorum maculare priores.</l>
                <p xml:id="d012l184" n="151|1">Aristeus</p>
                <l xml:id="d012l185" n="152">Qui, precor? An sano tanta est insania cuiquam?</l>
                <p xml:id="d012l186" n="152|1">Caliopes</p>
                <l xml:id="d012l187" n="153">"Ericolas" tales merito dixere veterni.</l>
                <p xml:id="d012l188" n="153|1">Aristeus</p>
                <l xml:id="d012l189" n="154">Non satis accipio qui sint. Tu, credo, Platoni,</l>
                <l xml:id="d012l190" n="155">Nympha, putes nunc verba loqui magnove Ligurgo:</l>
                <l xml:id="d012l191" n="156">Rusticus et paucis assuetus, nympha, rudisque.</l>
                <p xml:id="d012l192" n="156|1">Caliopes</p>
                <l xml:id="d012l193" n="157">Qui nuper raptas pecudes ex ore luporum</l>
                <l xml:id="d012l194" n="158">Dentibus excerpunt, magnos audentque boatus</l>
                <l xml:id="d012l195" n="159">Vendere simplicibus; qui sese noscere causas</l>
                <l xml:id="d012l196" n="160">Infecti pecoris, fontes herbasque salubres,</l>
                <l xml:id="d012l197" n="161">Et celi mutare vices nemorumque fatentur;</l>
                <l xml:id="d012l198" n="162">Qui superum sedes describunt voce superbi</l>
                <l xml:id="d012l199" n="163">Et sentire deum sensus causasque moventes</l>
                <l xml:id="d012l200" n="164">In silvas fulmen, sacra atque piacula dicunt.</l>
                <lb/>
                <p xml:id="d012l201" n="164|1">Aristeus</p>
                <l xml:id="d012l202" n="165">Quid, precor, agricolis est cum pastore? Per agros</l>
                <l xml:id="d012l203" n="166">Ille boves terram cogit rescindere aratro,</l>
                <l xml:id="d012l204" n="167">Hic cogit virga pecudes in pascua; cogit</l>
                <l xml:id="d012l205" n="168">Vinitor ut certo consistant ordine vites,</l>
                <l xml:id="d012l206" n="169">Lac premit iste manu quod sumpsit ab ubere pingui:</l>
                <l xml:id="d012l207" n="170">Rancidulus nil ergo videt de iure bubulci</l>
                <l xml:id="d012l208" n="171">Rusticus, et pastor nescit de more bufulci.</l>
                <l xml:id="d012l209" n="172">Nullum sorte sua contentum liquit Erinis;</l>
                <l xml:id="d012l210" n="173">Hinc peragunt rixas tauri sevique leones.</l>
                <l xml:id="d012l211" n="174">Sed da, queso, viam qua possim lenius alta</l>
                <l xml:id="d012l212" n="175">Scandere Parnasi Saphonque videre canentem.</l>
                <p xml:id="d012l213" n="175|1">Caliopes</p>
                <l xml:id="d012l214" n="176">Turbavere quidem vestigia longa viarum</l>
                <l xml:id="d012l215" n="177">Et nemorum veteres rami cautesque revulsi,</l>
                <l xml:id="d012l216" n="178">Implicite sentes pulvisque per ethera vectus;</l>
                <l xml:id="d012l217" n="179">Velleris atque fames et grandis cura peculi</l>
                <l xml:id="d012l218" n="180">Neglexit latos montis per secula calles.</l>
                <l xml:id="d012l219" n="181">Hinc actum ut, scrobibus visis, in terga redirent</l>
                <l xml:id="d012l220" n="182">Iam plures peterentque suos per pascua fines.</l>
                <p xml:id="d012l221" n="182|1">Aristeus</p>
                <l xml:id="d012l222" n="183">Non ego convertar facilis; nam sepe nivosi</l>
                <l xml:id="d012l223" n="184">Conscendi rupes pedibus scopulosque Lycei.</l>
                <l xml:id="d012l224" n="185">Omnia continui superant, michi crede, labores.</l>
                <p xml:id="d012l225" n="185|1">Caliopes</p>
                <l xml:id="d012l226" n="186">Vicit et ingenium vires: non talia quivit</l>
                <l xml:id="d012l227" n="187">Exuperare labor. Frustra sudavit in altum</l>
                <l xml:id="d012l228" n="188">Ferreus Arpinas, calamis et voce sonorus.</l>
                <p xml:id="d012l229" n="188|1">Aristeus</p>
                <l xml:id="d012l230" n="189">Mens illi non ista fuit nec carminis ardor.</l>
                <l xml:id="d012l231" n="190">Nascimur in varios actus, quos optima virtus</l>
                <l xml:id="d012l232" n="191">Si sequitur, facili ducetur ad ultima cursu.</l>
                <p xml:id="d012l233" n="191|1">Caliopes</p>
                <l xml:id="d012l234" n="192">Si tibi tantus amor fontis Saphuque videndi,</l>
                <l xml:id="d012l235" n="193">Accipe consilium: nam quenquam ducere nobis</l>
                <l xml:id="d012l236" n="194">Ipsa quidem vetuit Saphos, et lege perenni.</l>
                <l xml:id="d012l237" n="195">Solus inaccessum potuit conscendere culmen</l>
                <l xml:id="d012l238" n="196">Nuper Silvanus, nobis nec carior alter</l>
                <l xml:id="d012l239" n="197">Minciadis post fata fuit; non pastor Opheltis,</l>
                <l xml:id="d012l240" n="198">Aonii pecoris stragem qui carmine pinxit.</l>
                <l xml:id="d012l241" n="199">Hunc adeas; dabit ipse tibi quibus usus amicis</l>
                <l xml:id="d012l242" n="200">Et quibus ipse viis conscendit culmen amatum.</l>
                <p xml:id="d012l243" n="200|1">Aristeus</p>
                <l xml:id="d012l244" n="201">Ibo quidem et geminos mecum portabo suellos,</l>
                <l xml:id="d012l245" n="202">Silvanum si forte queam divertere donis.</l>
            </div1>
            <div1 xml:id="d013" type="section" decls="#md" met="H">
                <head>
                    <title>13</title>
                    <abbr>13</abbr>
                    <bibl source="digital">Cristina Zanatta</bibl>
                </head>
                <p xml:id="d013l1" n="0|1">Laurea</p>
                <lb/>
                <p xml:id="d013l2" n="0|2">Daphnis</p>
                <l xml:id="d013l3" n="1">Ocia nunc celebras, Stilbon, mirabile visu!</l>
                <l xml:id="d013l4" n="2">Et qui scabrosas ambire sueveris alpes,</l>
                <l xml:id="d013l5" n="3">Candidulos manibus tractans hinc inde lapillos</l>
                <l xml:id="d013l6" n="4">Torrentis vitrei, recubas iam segnis in umbra.</l>
                <p xml:id="d013l7" n="4|1">Stilbon</p>
                <l xml:id="d013l8" n="5">Rupe sub hac celsa nuper versutus Amiclas</l>
                <l xml:id="d013l9" n="6">Forte recensebat capros et pulchra Phaselis</l>
                <l xml:id="d013l10" n="7">Frondosas salicum carpebat ab aggere virgas</l>
                <l xml:id="d013l11" n="8">Falce, gregum raris cupiens innectere septis.</l>
                <l xml:id="d013l12" n="9">Hi fessum tenuere pecus, tenuere magistrum,</l>
                <l xml:id="d013l13" n="10">Et quos debebant edos michi forte dederunt.</l>
                <l xml:id="d013l14" n="11">Sed tu quid valles peragras, qui lentus in antris</l>
                <l xml:id="d013l15" n="12">Nunc calamis nunc voce deos mulcere solebas?</l>
                <l xml:id="d013l16" n="13">Ardua non rapidi librat, dic, Phebus Olympi?</l>
                <p xml:id="d013l17" n="13|1">Daphnis</p>
                <l xml:id="d013l18" n="14">Librat. Non homini semper datur equa voluptas.</l>
                <l xml:id="d013l19" n="15">His umbris equidem tecum refovebo capellas</l>
                <l xml:id="d013l20" n="16">Quas habeo fessas, dum scendat mitius astrum.</l>
                <p xml:id="d013l21" n="16|1">Stilbon</p>
                <l xml:id="d013l22" n="17">Imo age, da rivos hyrcis umbrasque capellis,</l>
                <l xml:id="d013l23" n="18">Et mecum, mi Daphni, sede; placideque, precamur.</l>
                <l xml:id="d013l24" n="19">Dic que te cute curvatum fronte fatigent.</l>
                <p xml:id="d013l25" n="19|1">Daphnis</p>
                <l xml:id="d013l26" n="20">Gargaphias memini valles, dum sibilus aure</l>
                <l xml:id="d013l27" n="21">Is me lenis agit: zephyrus sic omnia circum</l>
                <l xml:id="d013l28" n="22">Complebat. Tunc ipse meam cantare solebam</l>
                <l xml:id="d013l29" n="23">Elpida, qua silvis visa est nec pulchrior ullis.</l>
                <p xml:id="d013l30" n="23|1">Stilbon</p>
                <l xml:id="d013l31" n="24">Elpis nota michi, sed non quam forte recenses;</l>
                <l xml:id="d013l32" n="25">Hec Crisidis comes: et tua que fuit, obsecro, Daphni?</l>
                <p xml:id="d013l33" n="25|1">Daphnis</p>
                <l xml:id="d013l34" n="26">Incola Parnasi, Nyse sociata napeis.</l>
                <p xml:id="d013l35" n="26|1">Stilbon</p>
                <l xml:id="d013l36" n="27">Cecus amor, cecique sumus quicunque sequentes!</l>
                <l xml:id="d013l37" n="28">Aonias colit iste deas quibus ultima rerum</l>
                <l xml:id="d013l38" n="29">Pauperies coniuncta manet semperque manebit,</l>
                <l xml:id="d013l39" n="30">Celitibusque diis prefert suadente Dyone!</l>
                <l xml:id="d013l40" n="31">Silvestres bacas dat laurus et alga cubile,</l>
                <l xml:id="d013l41" n="32">Pallentesque legunt versus et murmura criptis.</l>
                <l xml:id="d013l42" n="33">Tytirus ismenus Tybris cantavit ad undas</l>
                <l xml:id="d013l43" n="34">Pastores tyrios et fractos vulnere tauros</l>
                <l xml:id="d013l44" n="35">Argolicos, victusque fame post vendidit agnam</l>
                <l xml:id="d013l45" n="36">Nec potuere sitim latices sedasse Talie.</l>
                <p xml:id="d013l46" n="36|1">Daphnis</p>
                <l xml:id="d013l47" n="37">Sunt olee molles et poma recentia mensis</l>
                <l xml:id="d013l48" n="38">Addita nunc vestris et strata cubilia fronde</l>
                <l xml:id="d013l49" n="39">Silvis in mediis, servat dum Nursia ludum;</l>
                <l xml:id="d013l50" n="40">Sed qui meonias aurum faciebat harenas</l>
                <l xml:id="d013l51" n="41">Ac dives latius, potator parthicus auri</l>
                <l xml:id="d013l52" n="42">Quas habuere dapes dum flexit nubila vultus?</l>
                <l xml:id="d013l53" n="43">Vivimus immunes, monstri nec pendimus iras,</l>
                <l xml:id="d013l54" n="44">Contenti paucis lauroque innectere crines.</l>
                <p xml:id="d013l55" n="44|1">Stilbon</p>
                <l xml:id="d013l56" n="45">Rara refers equidem, duris et debita fatis.</l>
                <l xml:id="d013l57" n="46">Si vacat, enumera quot pavit Taurus Aminte,</l>
                <l xml:id="d013l58" n="47">Quotque greges Mopso Pindus, quot Menalus Argo,</l>
                <l xml:id="d013l59" n="48">Quot Polibo Eurotas, Phorbanti quotque Erimantus;</l>
                <l xml:id="d013l60" n="49">Alcidis numera pompas tumulosque canopum:</l>
                <l xml:id="d013l61" n="50">Deficiet tempus; fulgent monimenta priorum.</l>
                <l xml:id="d013l62" n="51">Vos stolido montes fertis volitasse boatu</l>
                <l xml:id="d013l63" n="52">Saxaque Dyrce, tum fluvios undasque sequaces</l>
                <l xml:id="d013l64" n="53">In fontes rediisse suos quercusque revulsas,</l>
                <l xml:id="d013l65" n="54">Castaliis nymphis cythara cantantibus olim.</l>
                <p xml:id="d013l66" n="54|1">Daphnis</p>
                <l xml:id="d013l67" n="55">Sic orbare procos Crisis hec male cognita novit,</l>
                <l xml:id="d013l68" n="56">Dum voluit, miseros. Sed, ne vertantur in iram</l>
                <l xml:id="d013l69" n="57">Iurgia, cantemus carmen sub iudice certo.</l>
                <l xml:id="d013l70" n="58">Tuque ligus, tyrenus ego: tibi fistula collo,</l>
                <l xml:id="d013l71" n="59">Suntque michi tenues stipule; cantabimus ambo.</l>
                <p xml:id="d013l72" n="59|1">Stilbon</p>
                <l xml:id="d013l73" n="60">Credis ut effugiam forsan? Michi tradidit Hermes</l>
                <l xml:id="d013l74" n="61">Compertos calamos; sumus et cantare parati,</l>
                <l xml:id="d013l75" n="62">Archadios quanquam dicas habuisse magistros.</l>
                <l xml:id="d013l76" n="63">Et, quod non audes, munus certaminis ipse</l>
                <l xml:id="d013l77" n="64">Deponam vitulam, qua non est pinguior ulla</l>
                <l xml:id="d013l78" n="65">Armentis, etiam si clamitet inde noverca.</l>
                <p xml:id="d013l79" n="65|1">Daphnis</p>
                <l xml:id="d013l80" n="66">Est michi grex parvus, nec possum munera tanti.</l>
                <l xml:id="d013l81" n="67">Dux gregis est hyrcus: tibi sit, si victor abibis.</l>
                <p xml:id="d013l82" n="67|1">Stilbon</p>
                <l xml:id="d013l83" n="68">Te dignum ponis munus; non, hercle, recuso.</l>
                <l xml:id="d013l84" n="69">Est michi quam credas ars maior; victor abibo.</l>
                <l xml:id="d013l85" n="70">Sed quis erit, queso, iudex certaminis huius?</l>
                <p xml:id="d013l86" n="70|1">Daphnis</p>
                <l xml:id="d013l87" n="71">Non video in ripa purgantem vellera Critim</l>
                <l xml:id="d013l88" n="72">Nunc ovium lappasque gregis tribulosque levantem?</l>
                <l xml:id="d013l89" n="73">Criti, tibi dico, nobis nunc, quesumus, assis</l>
                <l xml:id="d013l90" n="74">Et nostros animo medius fac collige versus.</l>
                <l xml:id="d013l91" n="75">Ardua res agitur, magno sub munere, nobis.</l>
                <p xml:id="d013l92" n="75|1">Critis</p>
                <l xml:id="d013l93" n="76">Dicite, namque adero donec sua vellera siccet</l>
                <l xml:id="d013l94" n="77">Hoc pecus. En sedeo; dulces dat parvulus amnis</l>
                <l xml:id="d013l95" n="78">Tinnitus medios inter labendo lapillos,</l>
                <l xml:id="d013l96" n="79">Atque tacent volucres. Stilbon, tu dicito primus,</l>
                <l xml:id="d013l97" n="80">Hinc Daphnis: vicibusque suis det carmina quisque.</l>
                <p xml:id="d013l98" n="80|1">Stilbon</p>
                <l xml:id="d013l99" n="81">Hos calamos tibi, sacra, damus, si vicero, quercus.</l>
                <p xml:id="d013l100" n="81|1">Daphnis</p>
                <l xml:id="d013l101" n="82">Tuque, virens semper, nostros mea laurus, habeto.</l>
                <p xml:id="d013l102" n="82|1">Stilbon</p>
                <l xml:id="d013l103" n="83">"Noster amor Crisis est, nostros levat ipsa labores;</l>
                <l xml:id="d013l104" n="84">Ipsa vias nemorum florum distincta corollis</l>
                <l xml:id="d013l105" n="85">Ostendit stipulisque meos describit amores</l>
                <l xml:id="d013l106" n="86">Frondibus ut videam veniens quod pergat in antrum".</l>
                <p xml:id="d013l107" n="86|1">Daphnis</p>
                <l xml:id="d013l108" n="87">"Currit in amplexus, quotiens libet ire per umbras</l>
                <l xml:id="d013l109" n="88">Etherei nemoris, nostros mea lesbia Saphos:</l>
                <l xml:id="d013l110" n="89">Atque volens patio lapidi michi carmina celte</l>
                <l xml:id="d013l111" n="90">Imprimit et duris mandat mea nomina tophis".</l>
                <p xml:id="d013l112" n="90|1">Stilbon</p>
                <l xml:id="d013l113" n="91">"Carpatie valles servant sub iudice Protheo</l>
                <l xml:id="d013l114" n="92">Mille michi vitulos, totidem pinguissima Cyrnos</l>
                <l xml:id="d013l115" n="93">Hyrcos cum gregibus nutrit; premit ubera Dilos,</l>
                <l xml:id="d013l116" n="94">Congerit Alopis census onagrosque fatigat".</l>
                <p xml:id="d013l117" n="94|1">Daphnis</p>
                <l xml:id="d013l118" n="95">"Menalus et nobis lunata fronte iuvencos</l>
                <l xml:id="d013l119" n="96">Bis totidem; his fontes Silvanus monstrat et herbas,</l>
                <l xml:id="d013l120" n="97">Parnasusque biceps Musis cantantibus auget</l>
                <l xml:id="d013l121" n="98">Lanigeras agnas et grandia premia servat".</l>
                <p xml:id="d013l122" n="98|1">Stilbon</p>
                <l xml:id="d013l123" n="99">"Iungere delphynes, magnas et cogere frenis</l>
                <l xml:id="d013l124" n="100">Balenas nullos voluit docuisse Thalasson</l>
                <l xml:id="d013l125" n="101">Nos preter, quos sepe manu superasse sonoros</l>
                <l xml:id="d013l126" n="102">Tritonas vidit, natas et vincere Phorci".</l>
                <p xml:id="d013l127" n="102|1">Daphnis</p>
                <l xml:id="d013l128" n="103">"Ponete nos docuit fines aliquando Thalasso</l>
                <l xml:id="d013l129" n="104">Phebus, et agrestes phytonas vincere telis</l>
                <l xml:id="d013l130" n="105">Et stipulis grandes in rixas vertere divos,</l>
                <l xml:id="d013l131" n="106">Dum nemus omne suum lustramus pectine vates".</l>
                <p xml:id="d013l132" n="106|1">Stilbon</p>
                <l xml:id="d013l133" n="107">"Massicus arva serit, servat garganus aristas,</l>
                <l xml:id="d013l134" n="108">Vina ligus noster, dicteus retia tendit,</l>
                <l xml:id="d013l135" n="109">Mella dat ybleus suppletque armenta britannus,</l>
                <l xml:id="d013l136" n="110">Et, si thura petam, libanus dabit optima nobis".</l>
                <p xml:id="d013l137" n="110|1">Daphnis</p>
                <l xml:id="d013l138" n="111">"Quis celum primus dederit, quis sydera celo,</l>
                <l xml:id="d013l139" n="112">Quis frondes silvis prestet, quis semina rerum,</l>
                <l xml:id="d013l140" n="113">Fortunas nemorum cantataque damna tropheis</l>
                <l xml:id="d013l141" n="114">Designat radio Pallas pulcherrima nobis".</l>
                <p xml:id="d013l142" n="114|1">Stilbon</p>
                <l xml:id="d013l143" n="115">"Novit yperboreus que gignat maximus Athlas,</l>
                <l xml:id="d013l144" n="116">Quidque ferat Meroe fervens Scathinavia novit</l>
                <l xml:id="d013l145" n="117">Nostro opere; ac undas volucres miscemus Hybero</l>
                <l xml:id="d013l146" n="118">Gangis, et ethyopum Boreas cognoscit harenas".</l>
                <p xml:id="d013l147" n="118|1">Daphnis</p>
                <l xml:id="d013l148" n="119">"Ferrea vox nobis, annis invictaque laurus:</l>
                <l xml:id="d013l149" n="120">Cantaber hinc noscat facimus quos non videt yndos,</l>
                <l xml:id="d013l150" n="121">Ac Orco mersos superas revocamus ad auras,</l>
                <l xml:id="d013l151" n="122">Et magnum placidis superamus cantibus annum".</l>
                <p xml:id="d013l152" n="122|1">Stilbon</p>
                <l xml:id="d013l153" n="123">"Palmite pampineo Cereris sacra cinget Eleusis,</l>
                <l xml:id="d013l154" n="124">Cinthius aut rapiet buxos et timpana Bachi,</l>
                <l xml:id="d013l155" n="125">Ac olidus paphie Veneri mactabitur hyrcus,</l>
                <l xml:id="d013l156" n="126">Si Mopsi calamis tenuis superetur Amiclas".</l>
                <p xml:id="d013l157" n="126|1">Daphnis</p>
                <l xml:id="d013l158" n="127">"Dum cingent ulmos hedere parientque corimbos,</l>
                <l xml:id="d013l159" n="128">Margine Penei dum surgent undique lauri,</l>
                <l xml:id="d013l160" n="129">Litore dum bicolor nascetur mirtus amato,</l>
                <l xml:id="d013l161" n="130">A tenui Bavio grandis vincetur Amiclas".</l>
                <p xml:id="d013l162" n="130|1">Stilbon</p>
                <l xml:id="d013l163" n="131">"Phorcinidum leti naute cantamus amores,</l>
                <l xml:id="d013l164" n="132">At tristi torpent scrobibus cum murmure vates;</l>
                <l xml:id="d013l165" n="133">Eolus inde favet, ceptis favet inde Palemon;</l>
                <l xml:id="d013l166" n="134">Libetrides rident versus, rident Aganippe".</l>
                <p xml:id="d013l167" n="134|1">Daphnis</p>
                <l xml:id="d013l168" n="135">"Heroum leti vates cantamus honores,</l>
                <l xml:id="d013l169" n="136">At nautas miseros scopulus terit, unda fatigat;</l>
                <l xml:id="d013l170" n="137">Libetrides servant carmen, servant Aganippe;</l>
                <l xml:id="d013l171" n="138">Eolus inde rapit miseros, rapit inde Palemon".</l>
                <p xml:id="d013l172" n="138|1">Stilbon</p>
                <l xml:id="d013l173" n="139">"Scis flevisse deas, fidibus stipulisque canoris</l>
                <l xml:id="d013l174" n="140">Confractis parva ventis surgente favilla,</l>
                <l xml:id="d013l175" n="141">Romuleus Mavors quandoque volumina mille</l>
                <l xml:id="d013l176" n="142">Solvit et in cineres iussit volitare papiros".</l>
                <p xml:id="d013l177" n="142|1">Daphnis</p>
                <l xml:id="d013l178" n="143">"Romuleus nuper cilices dispersit Amintas,</l>
                <l xml:id="d013l179" n="144">Montanos faciens solitos innare carinis;</l>
                <l xml:id="d013l180" n="145">Sic ligurum veniet qui calcet colla superbus</l>
                <l xml:id="d013l181" n="146">Anguis, et eripiat male partos undique capros".</l>
                <p xml:id="d013l182" n="146|1">Critis</p>
                <l xml:id="d013l183" n="147">Iurgia pastorum non est compescere parvum.</l>
                <l xml:id="d013l184" n="148">Et tu dignus eras vitula, tu dignus et hyrco.</l>
                <l xml:id="d013l185" n="149">Sat dictum, pueri: duras componite lites.</l>
                <l xml:id="d013l186" n="150">Ibo ego nunc agnis tonsurus forfice lanam.</l>
            </div1>
            <div1 xml:id="d014" type="section" decls="#md" met="H">
                <head>
                    <title>14</title>
                    <abbr>14</abbr>
                    <bibl source="digital">Cristina Zanatta</bibl>
                </head>
                <p xml:id="d014l1" n="0|1">Olympia</p>
                <lb/>
                <p xml:id="d014l2" n="0|2">Silvius</p>
                <l xml:id="d014l3" n="1">Sentio, ni fallor, pueri, pia numina ruris</l>
                <l xml:id="d014l4" n="2">Letari et cantu volucrum nemus omne repleri.</l>
                <l xml:id="d014l5" n="3">Itque reditque Lycos bliando cum murmure; quidnam</l>
                <l xml:id="d014l6" n="4">Viderit ignoro: cauda testatur amicum.</l>
                <l xml:id="d014l7" n="5">Ite igitur, iam clara dies diffunditur umbris,</l>
                <l xml:id="d014l8" n="6">Precantata diu; quid sit perquirite quidve</l>
                <l xml:id="d014l9" n="7">Viderit inde Lycos noster compertaque ferte.</l>
                <p xml:id="d014l10" n="7|1">Camalus</p>
                <l xml:id="d014l11" n="8">Dum nequit in somnum miserum componere pectus,</l>
                <l xml:id="d014l12" n="9">Imperat ex molli recubans, heu, cespite mestus</l>
                <l xml:id="d014l13" n="10">Silvius, et noctis pavidas lustrare tenebras</l>
                <l xml:id="d014l14" n="11">Vult pueros, longo fessos in luce labore.</l>
                <p xml:id="d014l15" n="11|1">Silvius</p>
                <l xml:id="d014l16" n="12">Camale, dum primos terris prestabit Hyberus</l>
                <l xml:id="d014l17" n="13">Nocturnos ignes, currus dum Delia fratris</l>
                <l xml:id="d014l18" n="14">Ducet ad occasum, dum sternet cerva leones,</l>
                <l xml:id="d014l19" n="15">Obsequium prestabit hero sine murmure servos.</l>
                <l xml:id="d014l20" n="16">O Terapon, stabuli tu solve repagula nostri;</l>
                <l xml:id="d014l21" n="17">Pone metum: videas catulus quid viderit, oro.</l>
                <p xml:id="d014l22" n="17|1">Terapon</p>
                <l xml:id="d014l23" n="18">Festina, fac surge, senex! Iam corripit ignis</l>
                <l xml:id="d014l24" n="19">Iam veteres quercus et noctem lumine vincit;</l>
                <l xml:id="d014l25" n="20">Uritur omne nemus, fervens iam flamma penates</l>
                <l xml:id="d014l26" n="21">Lambit, et occursu lucis perterritus intra</l>
                <l xml:id="d014l27" n="22">Festinus redii. Lambit iam flamma penates!</l>
                <p xml:id="d014l28" n="22|1">Silvius</p>
                <l xml:id="d014l29" n="23">Pastorum venerande deus Pan, deprecor, assis;</l>
                <l xml:id="d014l30" n="24">Et vos, o pueri, flammis occurrite lymphis.</l>
                <l xml:id="d014l31" n="25">Siste parum, Terapon, paulum consiste. Quid istud?</l>
                <l xml:id="d014l32" n="26">Quid video? Sanusne satis sum? dormio forsan?</l>
                <l xml:id="d014l33" n="27">Non facio! Lux ista quidem, non flamma vel ignis.</l>
                <l xml:id="d014l34" n="28">Nonne vides letas frondes corilosque virentes</l>
                <l xml:id="d014l35" n="29">Luminis in medio, validas ac undique fagos</l>
                <l xml:id="d014l36" n="30">Intactas? Imo nec nos malus ardor adurit.</l>
                <p xml:id="d014l37" n="30|1">Terapon</p>
                <l xml:id="d014l38" n="31">Si spectes celo, testantur sydera noctem:</l>
                <l xml:id="d014l39" n="32">In silvis lux alma diem. Quid grande paratur?</l>
                <p xml:id="d014l40" n="32|1">Silvius</p>
                <l xml:id="d014l41" n="33">Sic natura vices variat, noctemque diemque</l>
                <l xml:id="d014l42" n="34">Explicuit mixtos terris; nec lumina Phebe</l>
                <l xml:id="d014l43" n="35">Nec solis radios cerno! Non sentis odores</l>
                <l xml:id="d014l44" n="36">Insolitos silvis? Nemus hoc si torte sabeum</l>
                <l xml:id="d014l45" n="37">Fecisset natura parens ... Quos inde recentes</l>
                <l xml:id="d014l46" n="38">Nox peperit flores? quos insuper audio cantus?</l>
                <l xml:id="d014l47" n="39">Hec superos ambire locos et pascua signant.</l>
                <p xml:id="d014l48" n="39|1">Olympia</p>
                <l xml:id="d014l49" n="40">Salve, dulce decus nostrum, pater optime, salve!</l>
                <l xml:id="d014l50" n="41">Ne timeas, sum nata tibi. Quid lumina flectis?</l>
                <p xml:id="d014l51" n="41|1">Silvius</p>
                <l xml:id="d014l52" n="42">Nescio num vigilem, fateor, seu somnia cernam,</l>
                <l xml:id="d014l53" n="43">Nam coram genite voces et dulcis ymago</l>
                <l xml:id="d014l54" n="44">Stant equidem: timeo falli, quia sepe per umbras</l>
                <l xml:id="d014l55" n="45">Illusere dii stolidos. Nos claustra petamus.</l>
                <p xml:id="d014l56" n="45|1">Olympia</p>
                <l xml:id="d014l57" n="46">Silvi, quid dubitas? an credis Olympia patrem</l>
                <l xml:id="d014l58" n="47">Ludat et in lucem sese sine numine divum</l>
                <l xml:id="d014l59" n="48">Prebeat? Huc veni lacrimas demptura dolentes.</l>
                <p xml:id="d014l60" n="48|1">Silvius</p>
                <l xml:id="d014l61" n="49">Agnosco: nec fallit amor, nec somnia fallunt.</l>
                <l xml:id="d014l62" n="50">O nimium dilecta michi, spes unica patris,</l>
                <l xml:id="d014l63" n="51">Quis te, nata, deus tenuit? Te Fusca ferebat,</l>
                <l xml:id="d014l64" n="52">Calcidicos colles et pascua lata Vesevi</l>
                <l xml:id="d014l65" n="53">Dum petii, raptam nobis Cibelisque sacrato</l>
                <l xml:id="d014l66" n="54">Absconsam gremio nec post hec posse videri;</l>
                <l xml:id="d014l67" n="55">Quod credens merensque miser, mea virgo, per altos</l>
                <l xml:id="d014l68" n="56">Te montes umbrasque graves saltusque remotos</l>
                <l xml:id="d014l69" n="57">Ingemui flevique diu multumque vocavi.</l>
                <l xml:id="d014l70" n="58">Sed tu, si mereor, resera: quibus, obsecro, lustris</l>
                <l xml:id="d014l71" n="59">Te tenuit tam longa dies? Dic, munere cuius</l>
                <l xml:id="d014l72" n="60">Intertexta auro vestis tibi candida flavo?</l>
                <l xml:id="d014l73" n="61">Que tibi lux oculis olim non visa refulget?</l>
                <l xml:id="d014l74" n="62">Qui comites? Mirum quam grandis facta diebus</l>
                <l xml:id="d014l75" n="63">In paucis: matura viro michi, nata, videris!</l>
                <p xml:id="d014l76" n="63|1">Olympia</p>
                <l xml:id="d014l77" n="64">Exuvias quas ipse michi, venerande, dedisti</l>
                <l xml:id="d014l78" n="65">Ingenti gremio servat berecinthia mater;</l>
                <l xml:id="d014l79" n="66">Has vestes formamque dedit faciemque coruscam</l>
                <l xml:id="d014l80" n="67">Parthenos, secumque fui. Sed respice nunquid</l>
                <l xml:id="d014l81" n="68">Videris hos usquam comites: vidisse iuvabit.</l>
                <p xml:id="d014l82" n="68|1">Silvius</p>
                <l xml:id="d014l83" n="69">Non memini vidisse quidem: nec pulchrior inquam,</l>
                <l xml:id="d014l84" n="70">His Narcissus erat, non talis denique Daphnis</l>
                <l xml:id="d014l85" n="71">Qui dryadum spes leta fuit, non pulcher Alexis.</l>
                <p xml:id="d014l86" n="71|1">Olympia</p>
                <l xml:id="d014l87" n="72">Non Marium Iulumque tuos dulcesque sorores</l>
                <l xml:id="d014l88" n="73">Noscis et egregios vultus? Tua pulchra propago est.</l>
                <p xml:id="d014l89" n="73|1">Silvius</p>
                <l xml:id="d014l90" n="74">Abstulit effigies notas lanugine malas</l>
                <l xml:id="d014l91" n="75">Umbratas vidisse meis. Iam iungite dextras</l>
                <l xml:id="d014l92" n="76">Amplexusque meos ac oscula leta venite</l>
                <l xml:id="d014l93" n="77">Ut prestem satiemque animam! Quas, Pan, tibi laudes,</l>
                <l xml:id="d014l94" n="78">Quas, Silvane, canam? Pueri, nudate palestras</l>
                <l xml:id="d014l95" n="79">Et ludos agitote patrum. Stent munera fagis</l>
                <l xml:id="d014l96" n="80">Victorum suspensa sacris, paterasque parate</l>
                <l xml:id="d014l97" n="81">Spumantes vino, letum cantate Lyeum</l>
                <l xml:id="d014l98" n="82">Et sertis ornate lares; altaria surgant</l>
                <l xml:id="d014l99" n="83">Cespite gramineo; Trivie mactate bidentem</l>
                <l xml:id="d014l100" n="84">Candidulam, Noctique pie sic cedite fulvam.</l>
                <l xml:id="d014l101" n="85">Fer calamos pueris, Terapon, fer serta puellis.</l>
                <p xml:id="d014l102" n="85|1">Olympia</p>
                <l xml:id="d014l103" n="86">Sunt, Silvi, calami, sunt serta decentia nobis,</l>
                <l xml:id="d014l104" n="87">Et, si tanta tibi cura est deducere festum,</l>
                <l xml:id="d014l105" n="88">Ignotos silvis modulos cantabimus istis.</l>
                <p xml:id="d014l106" n="88|1">Silvius</p>
                <l xml:id="d014l107" n="89">Imo, silva silet, tacitus nunc defluit Arnus</l>
                <l xml:id="d014l108" n="90">Et silet omnis ager: pueri, vos atque silete.</l>
                <p xml:id="d014l109" n="90|1">Olympia</p>
                <l xml:id="d014l110" n="91">"Vivimus eternum meritis et numine Codri,</l>
                <l xml:id="d014l111" n="92">Aurea qui nuper, celso dimissus Olympo</l>
                <l xml:id="d014l112" n="93">Parthenu in gremium, revocavit secula terris;</l>
                <l xml:id="d014l113" n="94">Turpia pastorum passus convitia, cedro</l>
                <l xml:id="d014l114" n="95">Affixus, leto concessit sponte triumphum.</l>
                <l xml:id="d014l115" n="96">Vivimus eternum meritis et numine Codri.</l>
                <l xml:id="d014l116" n="97">Sic priscas sordes, morbos scabiemque vetustam</l>
                <l xml:id="d014l117" n="98">Infecti pecoris preclaro sanguine lavit:</l>
                <l xml:id="d014l118" n="99">Hincque petens valles Plutarci septa refrinxit,</l>
                <l xml:id="d014l119" n="100">In solem retrahens pecudes armentaque patrum.</l>
                <l xml:id="d014l120" n="101">Vivimus eternum meritis et numine Codri.</l>
                <l xml:id="d014l121" n="102">Morte hinc prostrata, campos reseravit odoros</l>
                <l xml:id="d014l122" n="103">Elysii, sacrumque gregem deduxit in ortos</l>
                <l xml:id="d014l123" n="104">Mellifluos victor lauro quercuque refulgens,</l>
                <l xml:id="d014l124" n="105">Optandasque dedit nobis per secula sedes.</l>
                <l xml:id="d014l125" n="106">Vivimus eternum meritis et numine Codri.</l>
                <l xml:id="d014l126" n="107">Exuvias in fine sibi pecus omne resummet;</l>
                <l xml:id="d014l127" n="108">Ipse, iterum veniens, capros distinguet ab agnis,</l>
                <l xml:id="d014l128" n="109">Hosque feris linquet, componet sedibus illos</l>
                <l xml:id="d014l129" n="110">Perpetuis celoque novo; post tempora claudet.</l>
                <l xml:id="d014l130" n="111">Vivimus eternum meritis et numine Codri".</l>
                <p xml:id="d014l131" n="111|1">Silvius</p>
                <l xml:id="d014l132" n="112">Sentis quam stulti latios cantare putamus</l>
                <l xml:id="d014l133" n="113">Pastores calamis, perdentes tempora vocum?</l>
                <l xml:id="d014l134" n="114">Menalios vidi iuvenes per dorsa Lycei,</l>
                <l xml:id="d014l135" n="115">Treitium et vatem solitum deducere cautes</l>
                <l xml:id="d014l136" n="116">Carmine, nec quenquam possum concedere tanti</l>
                <l xml:id="d014l137" n="117">Ut similem natis faciam. Que guctura! que vox!</l>
                <l xml:id="d014l138" n="118">Quis concentus erat! stipulis quis denique flatus!</l>
                <l xml:id="d014l139" n="119">Non equidem nemoris custos regina canori</l>
                <l xml:id="d014l140" n="120">Caliopes, non ipse deus qui presidet antro</l>
                <l xml:id="d014l141" n="121">Gorgoneo equiparet. Flexere cacumina quercus,</l>
                <l xml:id="d014l142" n="122">Et tenues nymphe tacitos petiere regressus</l>
                <l xml:id="d014l143" n="123">In lucum, mansere lupi catulique tacentes.</l>
                <l xml:id="d014l144" n="124">Preterea, o iuvenes, sensistis carminis huius</l>
                <l xml:id="d014l145" n="125">Celestes sensus? Nunquam michi Tytirus olim</l>
                <l xml:id="d014l146" n="126">Cantavit similes, senior nec Mopsus apricis</l>
                <l xml:id="d014l147" n="127">Parrasius silvis: sanctum et memorabile totum est.</l>
                <l xml:id="d014l148" n="128">Virginibus nivee dentur mea cura columbe,</l>
                <l xml:id="d014l149" n="129">Ast pueris fortes dederat quos Yschiros arcus.</l>
                <p xml:id="d014l150" n="129|1">Olympia</p>
                <l xml:id="d014l151" n="130">Sint tua; nil fertur quod sit mortale per oras</l>
                <l xml:id="d014l152" n="131">Quas dites colimus; renuunt eterna caducum.</l>
                <p xml:id="d014l153" n="131|1">Silvius</p>
                <l xml:id="d014l154" n="132">Quas oras, mea nata, refers? quas, deprecor, oras?</l>
                <l xml:id="d014l155" n="133">Nos omnes teget illa domus, somnosque quietos</l>
                <l xml:id="d014l156" n="134">Herba dabit viridis cespesque sub ylice mensam;</l>
                <l xml:id="d014l157" n="135">Vitreus is large prestabit pocula rivus;</l>
                <l xml:id="d014l158" n="136">Castaneas mites et poma recentia nobis</l>
                <l xml:id="d014l159" n="137">Rustica silva feret, teneros grex fertilis edos</l>
                <l xml:id="d014l160" n="138">Lacque simul pressum. Quas ergo exquiritis ora?</l>
                <p xml:id="d014l161" n="138|1">Olympia</p>
                <l xml:id="d014l162" n="139">Non tibi, care pater, dixi, berecinthia mater</l>
                <l xml:id="d014l163" n="140">Exuvias gremio servet quas ipse dedisti?</l>
                <l xml:id="d014l164" n="141">Non sum que fueram, dum tecum parvula vixi;</l>
                <l xml:id="d014l165" n="142">Nam numero sum iuncta deum. Me pulcher Olympus</l>
                <l xml:id="d014l166" n="143">Expectat comitesque meos; stat vertere gressus</l>
                <l xml:id="d014l167" n="144">In patriam: tu vive, pater dulcissime, felix!</l>
                <p xml:id="d014l168" n="144|1">Silvius</p>
                <l xml:id="d014l169" n="145">Heu, moriar lacrimans, miserum si, nata, relinquis.</l>
                <p xml:id="d014l170" n="145|1">Olympia</p>
                <l xml:id="d014l171" n="146">Pone, precor, luctus; credisne refringere fatum</l>
                <l xml:id="d014l172" n="147">Nunc lacrimis? Omnes silvis quotcunque creati</l>
                <l xml:id="d014l173" n="148">Nascimur in mortem: feci quod tu quoque, Silvi,</l>
                <l xml:id="d014l174" n="149">Post facies. Noli, queso, lacerare deorum</l>
                <l xml:id="d014l175" n="150">Invidia eternos annos; tibi crede quietem</l>
                <l xml:id="d014l176" n="151">Post funus laudesque pias michi reddito celo,</l>
                <l xml:id="d014l177" n="152">Quod moriens fugi mortem nemorumque labores.</l>
                <l xml:id="d014l178" n="153">Separor ad tempus; post hec me quippe videbis</l>
                <l xml:id="d014l179" n="154">Perpetuosque trahes mecum feliciter annos.</l>
                <p xml:id="d014l180" n="154|1">Silvius</p>
                <l xml:id="d014l181" n="155">In lacrimis oculos fundam tristemque senectam.</l>
                <l xml:id="d014l182" n="156">Heu, quibus in silvis post anxia fata requiram</l>
                <l xml:id="d014l183" n="157">Te profugam, ex nostris bis raptam viribus oris?</l>
                <p xml:id="d014l184" n="157|1">Olympia</p>
                <l xml:id="d014l185" n="158">Elysium repeto, quod tu scansurus es olim.</l>
                <p xml:id="d014l186" n="158|1">Silvius</p>
                <l xml:id="d014l187" n="159">Elysium, memini, quondam cantare solebat</l>
                <l xml:id="d014l188" n="160">Minciades stipula, qua nemo doctior usquam;</l>
                <l xml:id="d014l189" n="161">Estne, quod ille canit, vestrum? Didicisse iuvabit.</l>
                <p xml:id="d014l190" n="161|1">Olympia</p>
                <l xml:id="d014l191" n="162">Senserat ille quidem vi mentis grandia quedam,</l>
                <l xml:id="d014l192" n="163">Ac in parte loci faciem: sed pauca canebat,</l>
                <l xml:id="d014l193" n="164">Si videas quam multa tenet, quam pulchra piorum</l>
                <l xml:id="d014l194" n="165">Elysium sedesque deum gratissima nostrum.</l>
                <p xml:id="d014l195" n="165|1">Silvius</p>
                <l xml:id="d014l196" n="166">Quos tenet iste locus montes? quibus insitus oris?</l>
                <l xml:id="d014l197" n="167">Que non Minciades vidit seu sponte reliquit</l>
                <l xml:id="d014l198" n="168">Da nobis. Audire fuit persepe laborum</l>
                <l xml:id="d014l199" n="169">Utile solamen: veniet mens forte videndi.</l>
                <p xml:id="d014l200" n="169|1">Olympia</p>
                <l xml:id="d014l201" n="170">Est in secessu pecori mons invius egro,</l>
                <l xml:id="d014l202" n="171">Lumine perpetuo clarus, quo primus ab imis</l>
                <l xml:id="d014l203" n="172">Insurgit terris Phebus, cui vertice summo</l>
                <l xml:id="d014l204" n="173">Silva sedet palmas tollens ad sydera celsas</l>
                <l xml:id="d014l205" n="174">Et letas pariter lauros cedrosque perennes,</l>
                <l xml:id="d014l206" n="175">Palladis ac oleas optate pacis amicas.</l>
                <l xml:id="d014l207" n="176">Quis queat hinc varios flores, quis posset odores</l>
                <l xml:id="d014l208" n="177">Quos lenis fert aura loco, quis dicere rivos</l>
                <l xml:id="d014l209" n="178">Argento similes mira scaturigine circum</l>
                <l xml:id="d014l210" n="179">Omnia rorantes, lepido cum murmure flexus</l>
                <l xml:id="d014l211" n="180">Arbustis mixtos nunc hinc nunc inde trahentes?</l>
                <l xml:id="d014l212" n="181">Hesperidum potiora locus fert aurea poma;</l>
                <l xml:id="d014l213" n="182">Sunt auro volucres picte, sunt cornubus aureis</l>
                <l xml:id="d014l214" n="183">Capreoli et mites damme, sunt insuper agne</l>
                <l xml:id="d014l215" n="184">Velleribus niveis claro rutilantibus auro</l>
                <l xml:id="d014l216" n="185">Suntque boves taurique simul pinguesque iuvence,</l>
                <l xml:id="d014l217" n="186">Insignes omnes auro, mitesque leones</l>
                <l xml:id="d014l218" n="187">Crinibus et mites gryphes radiantibus auro.</l>
                <l xml:id="d014l219" n="188">Aureus est nobis sol ac argentea luna,</l>
                <l xml:id="d014l220" n="189">Et maiora quidem quam vobis sydera fulgent;</l>
                <l xml:id="d014l221" n="190">Ver ibi perpetuum nullis offenditur austris</l>
                <l xml:id="d014l222" n="191">Letaque temperies loca possidet. Exulat inde</l>
                <l xml:id="d014l223" n="192">Terrestris nebula et nox et discordia rerum:</l>
                <l xml:id="d014l224" n="193">Mors ibi nulla manet gregibus, non egra senectus,</l>
                <l xml:id="d014l225" n="194">Atque graves absunt cure maciesque dolorque;</l>
                <l xml:id="d014l226" n="195">Sponte sua veniunt cunctis optata. Quid ultra?</l>
                <l xml:id="d014l227" n="196">Dulcisono resonat cantu mitissimus aer.</l>
                <p xml:id="d014l228" n="196|1">Silvius</p>
                <l xml:id="d014l229" n="197">Mira refers; sanctamque puto sedemque deorum</l>
                <l xml:id="d014l230" n="198">Quam memoras silvam. Sed quisnam presidet illi?</l>
                <l xml:id="d014l231" n="199">Et comites, mea nata, refer ritusque locorum.</l>
                <p xml:id="d014l232" n="199|1">Olympia</p>
                <l xml:id="d014l233" n="200">Hac in gramineo summo sedet aggere grandis</l>
                <l xml:id="d014l234" n="201">Archesilas, servatque greges et temperat orbes;</l>
                <l xml:id="d014l235" n="202">Cuius enim si forte velis describere vultus,</l>
                <l xml:id="d014l236" n="203">In cassum facies: nequeunt comprendere mentes.</l>
                <l xml:id="d014l237" n="204">Est alacer pulcherque nimis totusque serenus,</l>
                <l xml:id="d014l238" n="205">Huius et in gremio iacet agnus candidus, ex quo</l>
                <l xml:id="d014l239" n="206">Silvicolis gratus cibus est, et vescimur illo;</l>
                <l xml:id="d014l240" n="207">Inde salus venit nobis et vita renatis.</l>
                <l xml:id="d014l241" n="208">Ex his ambobus pariter sic evolat ignis</l>
                <l xml:id="d014l242" n="209">Ut mirum credas; hoc lumen ad omnia confert:</l>
                <l xml:id="d014l243" n="210">Solatur mestos et mentis lumina purgat,</l>
                <l xml:id="d014l244" n="211">Consilium miseris prestat viresque cadentum</l>
                <l xml:id="d014l245" n="212">Instaurat, dulcesque animis infundit amores.</l>
                <l xml:id="d014l246" n="213">Stat satyrum longeva cohors hinc undique supplex,</l>
                <l xml:id="d014l247" n="214">Omnis cana quidem roseis ornata coronis,</l>
                <l xml:id="d014l248" n="215">Et cytharis agni laudes et carmine cantat.</l>
                <l xml:id="d014l249" n="216">Purpureus post ordo virum venerabilis, inquam,</l>
                <l xml:id="d014l250" n="217">Et viridi cunctis cinguntur tempora lauro:</l>
                <l xml:id="d014l251" n="218">Hi cecinere Deum stipulis per compita verum,</l>
                <l xml:id="d014l252" n="219">Et forti sevos animo vicere labores.</l>
                <l xml:id="d014l253" n="220">Agmen adest niveum post hos, cui lilia frontes</l>
                <l xml:id="d014l254" n="221">Circumdant; huic iuncta cohors tua pulchra manemus</l>
                <l xml:id="d014l255" n="222">Natorum. Crocei sequitur post ordo coloris</l>
                <l xml:id="d014l256" n="223">Inclitus, et magno fulgens splendore sonora</l>
                <l xml:id="d014l257" n="224">Voce deum laudes cantat regique ministrat;</l>
                <l xml:id="d014l258" n="225">Quos inter placido vultu cantabat Asylas,</l>
                <l xml:id="d014l259" n="226">Dum silvis assumpta prius sum monte levatis.</l>
                <p xml:id="d014l260" n="226|1">Silvius</p>
                <l xml:id="d014l261" n="227">Ergo, precor, noster montem conscendit Asylas?</l>
                <l xml:id="d014l262" n="228">Emeruit, nam mitis erat fideique vetuste</l>
                <l xml:id="d014l263" n="229">Preclarum specimen: faciat Deus ipse revisam!</l>
                <l xml:id="d014l264" n="230">Sed dic, tene, precor, novit dum culmen adires?</l>
                <p xml:id="d014l265" n="230|1">Olympia</p>
                <l xml:id="d014l266" n="231">Imo equidem applaudens iniecit brachia collo,</l>
                <l xml:id="d014l267" n="232">Et postquam amplexus letos ac oscula centum</l>
                <l xml:id="d014l268" n="233">Impressit fronti, multis comitantibus inquit:</l>
                <l xml:id="d014l269" n="234">"Venisti, o nostri soboles carissima Silvi!</l>
                <l xml:id="d014l270" n="235">"De Libano" nunc "sponsa veni," sacrosque hymeneos</l>
                <l xml:id="d014l271" n="236">Cantemus, matremque viri, mea neptis, honora",</l>
                <l xml:id="d014l272" n="237">Meque trahens, genibus flexis, quo pulchra sedebat</l>
                <l xml:id="d014l273" n="238">Parthenos, posuit. Leta hec suscepit in ulnis</l>
                <l xml:id="d014l274" n="239">Ancillam dixitque pie: "Mea filia, nostris</l>
                <l xml:id="d014l275" n="240">Ecce choris iungere piis sponsique frueris</l>
                <l xml:id="d014l276" n="241">Eternis thalamis et semper Olympia celo,</l>
                <l xml:id="d014l277" n="242">Que fueras terris Violantes, inclita fies",</l>
                <l xml:id="d014l278" n="243">Inque dedit vestes quas cernis. Si tibi narrem</l>
                <l xml:id="d014l279" n="244">Quos cantus tunc silva dedit, quos fistula versus</l>
                <l xml:id="d014l280" n="245">Pastoris lyrici, credes vix; omne per antrum</l>
                <l xml:id="d014l281" n="246">Insonuit carmen montis, tantusque refulsit</l>
                <l xml:id="d014l282" n="247">Ignis ut exuri dixisses omnia flammis,</l>
                <l xml:id="d014l283" n="248">Et totum rosei cecidere per aera flores.</l>
                <p xml:id="d014l284" n="248|1">Silvius</p>
                <l xml:id="d014l285" n="249">Que sit Parthenos nobis superadde, precamur.</l>
                <p xml:id="d014l286" n="249|1">Olympia</p>
                <l xml:id="d014l287" n="250">Alma Iovis genitrix hec est et filia nati,</l>
                <l xml:id="d014l288" n="251">Splendens aula deum, celi decus, inscia noctis,</l>
                <l xml:id="d014l289" n="252">Ethereum sydus, pastorum certa salutis</l>
                <l xml:id="d014l290" n="253">Spes custosque gregum requiesque optata laborum.</l>
                <l xml:id="d014l291" n="254">Hanc fauni nympheque colunt, hanc grandis Apollo</l>
                <l xml:id="d014l292" n="255">Laudibus extollit cythara dominamque fatetur;</l>
                <l xml:id="d014l293" n="256">Que residens solio patris veneranda vetusti</l>
                <l xml:id="d014l294" n="257">A dextris geniti tanto splendore refulget</l>
                <l xml:id="d014l295" n="258">Ut facie silvam montem collesque polosque</l>
                <l xml:id="d014l296" n="259">Letificet formosa nimis, cui candida circum</l>
                <l xml:id="d014l297" n="260">Agmina cignorum volitant matremque salutant,</l>
                <l xml:id="d014l298" n="261">Luminis eterni sponsam genitamque cientes.</l>
                <p xml:id="d014l299" n="261|1">Silvius</p>
                <l xml:id="d014l300" n="262">Et vos quid, pueri, plaudunt dum gutture cigni?</l>
                <p xml:id="d014l301" n="262|1">Olympia</p>
                <l xml:id="d014l302" n="263">Nos pueri legimus flores lactisque corollis</l>
                <l xml:id="d014l303" n="264">Cingimus intonsos crines letisque choreis</l>
                <l xml:id="d014l304" n="265">Ambimus silvam fontes rivosque sonoros,</l>
                <l xml:id="d014l305" n="266">Et mediis herbis ludentes vocibus altis</l>
                <l xml:id="d014l306" n="267">Parthenu placide meritos cantamus honores</l>
                <l xml:id="d014l307" n="268">Et geniti laudes pariter. Quis gaudia silve</l>
                <l xml:id="d014l308" n="269">Enumerare queat, quis verbis pandere? Nemo.</l>
                <l xml:id="d014l309" n="270">Induat ut volucres pennas quibus alta volatu</l>
                <l xml:id="d014l310" n="271">Expetat et videat, opus est: sunt cetera frustra.</l>
                <p xml:id="d014l311" n="271|1">Silvius</p>
                <l xml:id="d014l312" n="272">Sunt optanda quidem: sed quis michi Dedalus usquam</l>
                <l xml:id="d014l313" n="273">Qui tribuat pennas agiles nectatque lacertis,</l>
                <l xml:id="d014l314" n="274">Ostendatque viam facilem doceatque volatum?</l>
                <p xml:id="d014l315" n="274|1">Olympia</p>
                <l xml:id="d014l316" n="275">Pasce famem fratris, lactis da pocula fessis,</l>
                <l xml:id="d014l317" n="276">Assis detentis et nudos contege, lapsos</l>
                <l xml:id="d014l318" n="277">Erige, dum possis, pateatque forensibus antrum:</l>
                <l xml:id="d014l319" n="278">Hec aquile volucres prestabunt munera pennas,</l>
                <l xml:id="d014l320" n="279">Atque Deo monstrante viam volitabis in altum.</l>
                <p xml:id="d014l321" n="279|1">Silvius</p>
                <l xml:id="d014l322" n="280">Quo tendis? quo, nata, fugis, miserumque parentem</l>
                <l xml:id="d014l323" n="281">Implicitum linquis lacrimis? Heu cessit in auras</l>
                <l xml:id="d014l324" n="282">Ethereas traxitque simul quos duxit odores.</l>
                <l xml:id="d014l325" n="283">In mortem lacrimis ibo ducamque senectam.</l>
                <l xml:id="d014l326" n="284">Vos, pueri, vitulos in pascua pellite: surgit</l>
                <l xml:id="d014l327" n="285">Lucifer et mediis iam sol emittitur umbris.</l>
            </div1>
            <div1 xml:id="d015" type="section" decls="#md" met="H">
                <head>
                    <title>15</title>
                    <abbr>15</abbr>
                    <bibl source="digital">Cristina Zanatta</bibl>
                </head>
                <p xml:id="d015l1" n="0|1">Phylostropus</p>
                <lb/>
                <p xml:id="d015l2" n="0|2">Phylostropus</p>
                <l xml:id="d015l3" n="1">Lusimus et sertis nimium nymphisque vacatum est.</l>
                <l xml:id="d015l4" n="2">Instat hyemps sydusque malum, mi Typhle, minatur</l>
                <l xml:id="d015l5" n="3">Exitium pecori: non cernis summa Cephei</l>
                <l xml:id="d015l6" n="4">Iam texisse nives et silvas ponere frondes?</l>
                <p xml:id="d015l7" n="4|1">Typhlus</p>
                <l xml:id="d015l8" n="5">Quid montes spectem? Video flavescere campos,</l>
                <l xml:id="d015l9" n="6">Et cantu rauce quatiunt arbusta cicade.</l>
                <p xml:id="d015l10" n="6|1">Phylostropus</p>
                <l xml:id="d015l11" n="7">Falleris. Ast veniant segetes cantentque volucres:</l>
                <l xml:id="d015l12" n="8">Nonne puer Yacintus erat, puer et Ciparissus?</l>
                <l xml:id="d015l13" n="9">Florebat iuvenis, cecidit dum pulcher Adonis;</l>
                <l xml:id="d015l14" n="10">Et victor florebat herus calidonius apri.</l>
                <l xml:id="d015l15" n="11">Exarsere novi pratis iam frigore flores,</l>
                <l xml:id="d015l16" n="12">Et cereris grando plenas vacuavit aristas.</l>
                <l xml:id="d015l17" n="13">Est mutanda quidem sedes, dum tempora cedunt.</l>
                <p xml:id="d015l18" n="13|1">Typhlus</p>
                <l xml:id="d015l19" n="14">Quis neget incautos quosdam cecidisse puellos?</l>
                <l xml:id="d015l20" n="15">Ast ego si varios timeam quos astra minantur</l>
                <l xml:id="d015l21" n="16">Armentis casus, nusquam michi pascua tuta.</l>
                <l xml:id="d015l22" n="17">Hic gelidi fontes, hic pascua pinguia: quid plus?</l>
                <l xml:id="d015l23" n="18">Celum mite satis pecori, corilique frequentes,</l>
                <l xml:id="d015l24" n="19">Glandifere quercus et celse vertice pinus;</l>
                <l xml:id="d015l25" n="20">Novimus hic omnes saltus et lustra ferarum:</l>
                <l xml:id="d015l26" n="21">Quid potius queram? Dissolvet more vetusto</l>
                <l xml:id="d015l27" n="22">Sol glaciem pelletque nives frondesque redibunt.</l>
                <p xml:id="d015l28" n="22|1">Phylostropus</p>
                <l xml:id="d015l29" n="23">Hesperidum tibi poma Crisis fontesque Ticini</l>
                <l xml:id="d015l30" n="24">Spondet et apricas penei litoris umbras;</l>
                <l xml:id="d015l31" n="25">Murmure sic blando et lacrimis versuta Dyones,</l>
                <l xml:id="d015l32" n="26">Heu, pedibus laqueos et collo vincula nectit.</l>
                <l xml:id="d015l33" n="27">Si sors illa tuum feriat caput impia que iam</l>
                <l xml:id="d015l34" n="28">Pervigilem lucis Daphnim subtraxit et Argum</l>
                <l xml:id="d015l35" n="29">Cognosces lacrimans quid nunc mea verba resultent.</l>
                <p xml:id="d015l36" n="29|1">Typhlus</p>
                <l xml:id="d015l37" n="30">Quid tandem, si vita placet? Sunt ocia nobis</l>
                <l xml:id="d015l38" n="31">Exoptanda diis, et spes maiora reservat.</l>
                <p xml:id="d015l39" n="31|1">Phylostropus</p>
                <l xml:id="d015l40" n="32">Non prius humentem cantu secedere noctem</l>
                <l xml:id="d015l41" n="33">Excubitor premonstrat avis, quam: "Surgito, Typhle! -</l>
                <l xml:id="d015l42" n="34">Inquit amica Crisis - Pete pascua, solvito septas!"</l>
                <l xml:id="d015l43" n="35">Surgis iners, gelidas tenebrosa per invia valles</l>
                <l xml:id="d015l44" n="36">Innixus baculo queris tectusque galero.</l>
                <l xml:id="d015l45" n="37">Hinc imbres quatiunt miserum lubricumque fatigat</l>
                <l xml:id="d015l46" n="38">Inde solum; nunc terga tibi nunc pectora nudat</l>
                <l xml:id="d015l47" n="39">Infestus Boreas, pelles iniuria vincit</l>
                <l xml:id="d015l48" n="40">Etheris adversi. Veniet sed mitior estas:</l>
                <l xml:id="d015l49" n="41">Insomnes noctes, radios dabit illa diurnos,</l>
                <l xml:id="d015l50" n="42">Intentos stimulis culices; et mungere capras,</l>
                <l xml:id="d015l51" n="43">Lac palmis pressare tuis, fluvioque lutosos</l>
                <l xml:id="d015l52" n="44">Nunc purgare greges manibus nunc vellera lappis.</l>
                <l xml:id="d015l53" n="45">Quas animo fesse pecudes morboque iacentes</l>
                <l xml:id="d015l54" n="46">Iniciant curas taceo: spes omnia suadet.</l>
                <l xml:id="d015l55" n="47">Nam tibi parta domi requies stratumque cubile,</l>
                <l xml:id="d015l56" n="48">Seu validas nemorum superare securibus ulmos,</l>
                <l xml:id="d015l57" n="49">Carpere seu messes seu terram vertere rastris</l>
                <l xml:id="d015l58" n="50">Cogeris in reditu. Sunt hec, precor, ocia, Typhle,</l>
                <l xml:id="d015l59" n="51">Exoptanda diis? Non te Crisis optima linquit</l>
                <l xml:id="d015l60" n="52">Insudare iocis iuvenumque intrare palestras;</l>
                <l xml:id="d015l61" n="53">Non dum sacra diis fumant altaria ruris.</l>
                <l xml:id="d015l62" n="54">Femina nulla minus voluit pensare labores</l>
                <l xml:id="d015l63" n="55">Non ut grata tue servet male parta quieti</l>
                <l xml:id="d015l64" n="56">Sed mechis quos ipsa novos exquirit anela.</l>
                <p xml:id="d015l65" n="56|1">Typhlus</p>
                <l xml:id="d015l66" n="57">Quos nequit amplexus sibi summere, damnat iniquus</l>
                <l xml:id="d015l67" n="58">Invidus extemplo. Quot mechos, queso, puelle</l>
                <l xml:id="d015l68" n="59">Usquam novisti, mordax Phylostrope? Narra.</l>
                <p xml:id="d015l69" n="59|1">Phylostropus</p>
                <l xml:id="d015l70" n="60">Quod nolles audisse petis. Quot sydera celo.</l>
                <l xml:id="d015l71" n="61">Testantur veteres fagi, testantur et antra</l>
                <l xml:id="d015l72" n="62">Silvarum flammas Crisidis cripteque scrobesque,</l>
                <l xml:id="d015l73" n="63">Quotque lupis misere nodos canibusque reliquit.</l>
                <p xml:id="d015l74" n="63|1">Typhlus</p>
                <l xml:id="d015l75" n="64">Ex multis unum saltem, si dicere plures</l>
                <l xml:id="d015l76" n="65">Forte piget, numera; Crisidis iam pande lupanar</l>
                <p xml:id="d015l77" n="65|1">Phylostropus</p>
                <l xml:id="d015l78" n="66">Non piget; et clades pariter narrabimus ut quis</l>
                <l xml:id="d015l79" n="67">Sit finis videas mechis, cultoribus atque.</l>
                <l xml:id="d015l80" n="68">Auro qui nuper Pactoli tinxit harenas</l>
                <l xml:id="d015l81" n="69">Et frigios pavit vitulos, dilexit, et atro</l>
                <l xml:id="d015l82" n="70">Tandem succubuit potato sanguine tauri.</l>
                <l xml:id="d015l83" n="71">Tymbreique ducem pecoris non dente molosus</l>
                <l xml:id="d015l84" n="72">Ex ulnis huius movit, silvasque ruinis</l>
                <l xml:id="d015l85" n="73">Argolicis turbo delevit missus ab antris?</l>
                <l xml:id="d015l86" n="74">Pastorem eoum, cui Ganges grandis et Yndus</l>
                <l xml:id="d015l87" n="75">Potavere greges et longus culmine Taurus</l>
                <l xml:id="d015l88" n="76">Pavit, in arthoos flexus seu versus in austrum,</l>
                <l xml:id="d015l89" n="77">E gremio Crisidis carpsit sus feta caputque</l>
                <l xml:id="d015l90" n="78">Sanguine respersit putrido truncumque cadaver</l>
                <l xml:id="d015l91" n="79">Exhibuit scithicis corvis milvisque ferisque.</l>
                <l xml:id="d015l92" n="80">Silvarum predo pregrandis et arbiter olim</l>
                <l xml:id="d015l93" n="81">Pharsalicus Crisidem tenuit; post liquit amatam,</l>
                <l xml:id="d015l94" n="82">Adversis haustis deceptus iaspide succis.</l>
                <l xml:id="d015l95" n="83">Nec tu Dametam gratum vidisse negabis</l>
                <l xml:id="d015l96" n="84">Infande iuveni: cui dum Pan iussit abiret</l>
                <l xml:id="d015l97" n="85">Exul in externos agros, concessit eunti</l>
                <l xml:id="d015l98" n="86">Nec lacrimas, ommitto greges, non, pessima, vestes,</l>
                <l xml:id="d015l99" n="87">Sed solum nudumque solo canibusque reliquit,</l>
                <l xml:id="d015l100" n="88">Ni pia tunc gremio Cibeles cepisset amico:</l>
                <l xml:id="d015l101" n="89">Et miserum risisse senem potuere subulci.</l>
                <l xml:id="d015l102" n="90">Quid numerem multos? Dudum Crisis impia nobis</l>
                <l xml:id="d015l103" n="91">Obtulit obscenos, quercus has inter, amores.</l>
                <p xml:id="d015l104" n="91|1">Typhlus</p>
                <l xml:id="d015l105" n="92">Me miserum! quotiens ursis et ab ubere natos</l>
                <l xml:id="d015l106" n="93">Eripui, quotiens tremulis pendentia ramis</l>
                <l xml:id="d015l107" n="94">Mala tuli Crisidi, quotiens pullosque palumbis</l>
                <l xml:id="d015l108" n="95">Subtraxi cursuque pedum iaculisque coronas</l>
                <l xml:id="d015l109" n="96">Quesivi: mechis, video. Nunc pulchra Dyones</l>
                <l xml:id="d015l110" n="97">Sola meas placido servabit pectore curas.</l>
                <p xml:id="d015l111" n="97|1">Phylostropus</p>
                <l xml:id="d015l112" n="98">Corporis exitium fugies mentisque ruinam</l>
                <l xml:id="d015l113" n="99">Si blandam fugias nimium sevamque Dyonem.</l>
                <p xml:id="d015l114" n="99|1">Typhlus</p>
                <l xml:id="d015l115" n="100">Quid meruit quia blanda fui? Dilexit amantem.</l>
                <p xml:id="d015l116" n="100|1">Phylostropus</p>
                <l xml:id="d015l117" n="101">Quid meruit? Cernis quot gignant arbuta frondes?</l>
                <l xml:id="d015l118" n="102">Tot mala, tot mestis dedit ista pericula silvis.</l>
                <l xml:id="d015l119" n="103">Hec Nysi crinem dicteos iecit in agros,</l>
                <l xml:id="d015l120" n="104">Pasiphen tauro stravit Mirramque nefandis</l>
                <l xml:id="d015l121" n="105">Ignibus incendit, privavit vellere Phasim</l>
                <l xml:id="d015l122" n="106">Quondam dyrceo, flammas contorsit in Ydam,</l>
                <l xml:id="d015l123" n="107">Lumina turbavit Mopso (sic Cyrcis honores),</l>
                <l xml:id="d015l124" n="108">Abstulit Alcidi clavam. Quid multa recensem?</l>
                <l xml:id="d015l125" n="109">Plura petis? Satis ista quidem: tu nescius erras,</l>
                <l xml:id="d015l126" n="110">Dum lacrimis credis, dum summis et oscula diris</l>
                <l xml:id="d015l127" n="111">Delinita malis. Has pestes mitte, precamur;</l>
                <l xml:id="d015l128" n="112">Hostes pelle, precor, diros, ne forte morentur</l>
                <l xml:id="d015l129" n="113">Sedibus his captos, pluvius dum surgat Orion.</l>
                <p xml:id="d015l130" n="113|1">Typhlus</p>
                <l xml:id="d015l131" n="114">Auribus ecce lupum teneo: quos damnat amores.</l>
                <l xml:id="d015l132" n="115">Hos cupio, timeoque dolos et temporis ortum.</l>
                <l xml:id="d015l133" n="116">Premia quis linquat Crisidis? quis grata Dyonis</l>
                <l xml:id="d015l134" n="117">Basia et amplexus ac dulces reprobet ignes,</l>
                <l xml:id="d015l135" n="118">Quisve nives imbresque graves celumque superbum</l>
                <l xml:id="d015l136" n="119">Perferet, et ventos et duras etheris iras?</l>
                <l xml:id="d015l137" n="120">Sed quid dimoveor? Nunc primum perdere frondes</l>
                <l xml:id="d015l138" n="121">Vidimus has fagos nivibusque albescere montes.</l>
                <l xml:id="d015l139" n="122">Que tulit Alcidamas, que passus grandis Osyris,</l>
                <l xml:id="d015l140" n="123">Non ego ferre queam? Stipulis et carmine vitam</l>
                <l xml:id="d015l141" n="124">Ducere consilium: Crisis assit et alma Dyones;</l>
                <l xml:id="d015l142" n="125">Illa legat flores, imponat et altera sertum.</l>
                <p xml:id="d015l143" n="125|1">Phylostropus</p>
                <l xml:id="d015l144" n="126">Decidet iste calor; pratis armenta peribunt;</l>
                <l xml:id="d015l145" n="127">Infames stolidum rapient per devia nymphe,</l>
                <l xml:id="d015l146" n="128">Teque Trinos Penosque trahent Thlipsisque Lipisque</l>
                <l xml:id="d015l147" n="129">In scotinas silvas, famuli pastoris Averni.</l>
                <p xml:id="d015l148" n="129|1">Typhlus</p>
                <l xml:id="d015l149" n="130">Etatis placidos ludos, dum credis, amice,</l>
                <l xml:id="d015l150" n="131">Teque simul perdis. Memini: cantabat inesse</l>
                <l xml:id="d015l151" n="132">Pastor Epy, silvis quondam famosus apricis,</l>
                <l xml:id="d015l152" n="133">Interitum menti pariter cum corpore cunctis.</l>
                <p xml:id="d015l153" n="133|1">Phylostropus</p>
                <l xml:id="d015l154" n="134">Typhle, precor, sanusne satis? Dic, improba credis</l>
                <l xml:id="d015l155" n="135">Dicta senis damnata diu, cum dicat Ariston</l>
                <l xml:id="d015l156" n="136">Et samius cantet pastor cantentque bubulci</l>
                <l xml:id="d015l157" n="137">Omnes romuleos qui mulcent pectine saltus,</l>
                <l xml:id="d015l158" n="138">Eternas hominum mentes a numine lapsas</l>
                <l xml:id="d015l159" n="139">Ethereo? firmetque Soter, qui sanguine silvas</l>
                <l xml:id="d015l160" n="140">Infectosque greges pridem purgavit, in altum</l>
                <l xml:id="d015l161" n="141">Scandere non sontes et letis sedibus uti,</l>
                <l xml:id="d015l162" n="142">Sic alios post fata focos intrare typheos?</l>
                <l xml:id="d015l163" n="143">Hos ego, si possem, mecum, mi Typhle, volebam</l>
                <l xml:id="d015l164" n="144">Effugeres rupesque novas scopulosque videres.</l>
                <p xml:id="d015l165" n="144|1">Typhlus</p>
                <l xml:id="d015l166" n="145">Quid faciam? Ridenda michi, Phylostrope, suades:</l>
                <l xml:id="d015l167" n="146">Certa sinam, non certa sequar? Quis, queso, sequatur?</l>
                <p xml:id="d015l168" n="146|1">Phylostropus</p>
                <l xml:id="d015l169" n="147">Quid certum, dic, Typhle, tenes? Rapit omnia tempus:</l>
                <l xml:id="d015l170" n="148">Quas Amon vestit silvas, denudat Orion,</l>
                <l xml:id="d015l171" n="149">Et sub sole cadit quicquid sub sole creatum est.</l>
                <l xml:id="d015l172" n="150">Verum ego perpetuos fontes umbrasque perennes</l>
                <l xml:id="d015l173" n="151">Ut videas teneasque loquor, pestesque furentes</l>
                <l xml:id="d015l174" n="152">Chyronis fugias preponens firma caducis.</l>
                <p xml:id="d015l175" n="152|1">Typhlus</p>
                <l xml:id="d015l176" n="153">In siculis Arethusa iugis hec pascua servat?</l>
                <p xml:id="d015l177" n="153|1">Phylostropus</p>
                <l xml:id="d015l178" n="154">Non equidem, nostris nemus hoc plus distat ab oris.</l>
                <p xml:id="d015l179" n="154|1">Typhlus</p>
                <l xml:id="d015l180" n="155">Quis colit hoc igitur? Trax forsan, forte canopus?</l>
                <p xml:id="d015l181" n="155|1">Phylostropus</p>
                <l xml:id="d015l182" n="156">Surgit silva virens celi sub cardine levo,</l>
                <l xml:id="d015l183" n="157">Aspera dumetis et saxo infixa rubenti.</l>
                <l xml:id="d015l184" n="158">Presidet insignis magnusque Theoschyrus illi</l>
                <l xml:id="d015l185" n="159">Pastor, et emissos lambunt de rupe liquores</l>
                <l xml:id="d015l186" n="160">Selecte pecudes pauce domitique iuvenci,</l>
                <l xml:id="d015l187" n="161">Ac herbas tenues carpunt quas undique prestat</l>
                <l xml:id="d015l188" n="162">Ipse lapis, dum longa quidem ieiunia solvant</l>
                <l xml:id="d015l189" n="163">Quod mortale solum fecit per inania pingue.</l>
                <p xml:id="d015l190" n="163|1">Typhlus</p>
                <l xml:id="d015l191" n="164">Quid frustra signare locum nemus atque laboras?</l>
                <l xml:id="d015l192" n="165">An visurus ego veniam, Phylostrope, silvas</l>
                <l xml:id="d015l193" n="166">Huius, queso, senis, cuius rapuisse iuvencam</l>
                <l xml:id="d015l194" n="167">Iamdudum memini, leges ritusque suorum</l>
                <l xml:id="d015l195" n="168">Iam pedibus calcasse meis manibusque nefastis</l>
                <l xml:id="d015l196" n="169">Carpendas porcis olim iecisse Dyonis?</l>
                <l xml:id="d015l197" n="170">Non veniam; timeo vires irasque frementis.</l>
                <l xml:id="d015l198" n="171">Preterea in saxum fecundas ducere capras</l>
                <l xml:id="d015l199" n="172">Precipis ut pereant macie scabieque geluque!</l>
                <l xml:id="d015l200" n="173">Non faciam; potius nostris est vivere silvis.</l>
                <p xml:id="d015l201" n="173|1">Phylostropus</p>
                <l xml:id="d015l202" n="174">Non hominis mores nosti; miserebitur ultro</l>
                <l xml:id="d015l203" n="175">Si dicas peccasse sibi veniamque preceris.</l>
                <l xml:id="d015l204" n="176">Quid Glaucus fecit, quid post hunc magnus Amintas?</l>
                <l xml:id="d015l205" n="177">Sed sine deveniam quo tendit sermo priorum</l>
                <l xml:id="d015l206" n="178">Et demum, si iure potes, premissa refelle.</l>
                <l xml:id="d015l207" n="179">Hinc faciles scandunt scabrosi culmina montis</l>
                <l xml:id="d015l208" n="180">Letaque comperiunt que dixi pascua fronde</l>
                <l xml:id="d015l209" n="181">Fontibus ac umbris longoque patentia tractu;</l>
                <l xml:id="d015l210" n="182">Non ibi fessa gelu pereunt armenta nec Auster</l>
                <l xml:id="d015l211" n="183">Aut pinguem Boreas adversis flatibus orbem</l>
                <l xml:id="d015l212" n="184">Concutiunt, non dira lues astrumve malignum</l>
                <l xml:id="d015l213" n="185">Infundunt pestes: Zephyrus sacer omnia mulcet.</l>
                <l xml:id="d015l214" n="186">O tibi si referam quas nutriat illa puellas</l>
                <l xml:id="d015l215" n="187">Silva parens nymphasque, deas dryadesque frequentes!</l>
                <l xml:id="d015l216" n="188">Ilico damnabis Crisidem turpemque Dyonem;</l>
                <l xml:id="d015l217" n="189">Sponte quidem dices: "Satyros dimitto iocantes</l>
                <l xml:id="d015l218" n="190">Et faunos cantusque avium placidosque colores</l>
                <l xml:id="d015l219" n="191">Herbarum florumque" simul tu forte videbis.</l>
                <p xml:id="d015l220" n="191|1">Typhlus</p>
                <l xml:id="d015l221" n="192">Iam cupio: sed, queso, refer quis sibilus auri</l>
                <l xml:id="d015l222" n="193">Detulit ista tue seu si tu forsan adisti.</l>
                <p xml:id="d015l223" n="193|1">Phylostropus</p>
                <l xml:id="d015l224" n="194">Archades ac ytali firmant priscique sicani</l>
                <l xml:id="d015l225" n="195">Pastores, quibus ante datum conscendere culmen.</l>
                <p xml:id="d015l226" n="195|1">Typhlus</p>
                <l xml:id="d015l227" n="196">Que nova lux oculis venit, Phylostrope, nostris!</l>
                <l xml:id="d015l228" n="197">Iam foveas et putre solum rupesque cadentes</l>
                <l xml:id="d015l229" n="198">Insidiasque graves et sevi gurgitis iras</l>
                <l xml:id="d015l230" n="199">Et pecoris pestes video, nymbosque minantes.</l>
                <l xml:id="d015l231" n="200">Assis, pulchra Pales, supplex tua numina posco.</l>
                <l xml:id="d015l232" n="201">Optime, da veniam, pater, oro, Theoschyre, lapso.</l>
                <l xml:id="d015l233" n="202">Heu michi, quo fugiam? Gelidas has linquere valles</l>
                <l xml:id="d015l234" n="203">Infectosque greges cupio silvasque remotas</l>
                <l xml:id="d015l235" n="204">Querere, si possim duras fregisse cathenas</l>
                <l xml:id="d015l236" n="205">Quas posuere truces pedibus colloque puelle.</l>
                <p xml:id="d015l237" n="205|1">Phylostropus</p>
                <l xml:id="d015l238" n="206">Vir nuper fueras Poliphemi tractus in antrum</l>
                <l xml:id="d015l239" n="207">Obicibus fractis, et nunc es femina mollis.</l>
                <l xml:id="d015l240" n="208">Frange trabes animo forti postesque revelle,</l>
                <l xml:id="d015l241" n="209">Reddito teque tibi; pueris aliena sinamus,</l>
                <l xml:id="d015l242" n="210">Et nostro meliora gregi nobisque petamus.</l>
                <p xml:id="d015l243" n="210|1">Typhlus</p>
                <l xml:id="d015l244" n="211">Me quoque terret iter durum vertexque levatus;</l>
                <l xml:id="d015l245" n="212">Deficient vires. Non est presummere sani,</l>
                <l xml:id="d015l246" n="213">Quod non perficias, hominis; desistere mens est.</l>
                <p xml:id="d015l247" n="213|1">Phylostropus</p>
                <l xml:id="d015l248" n="214">Nondum fregisti laqueos: tua lumina circum</l>
                <l xml:id="d015l249" n="215">Obscene volitant volucres. Obsiste, repelle;</l>
                <l xml:id="d015l250" n="216">Est iter in primis durum, parvoque labore</l>
                <l xml:id="d015l251" n="217">Vincitur inceptum. Vires prestabit eunti</l>
                <l xml:id="d015l252" n="218">Ipse Soter; nunc surge, precor; sol vergit in undas.</l>
                <p xml:id="d015l253" n="218|1">Typhlus</p>
                <l xml:id="d015l254" n="219">Urgeor insistam. Tu primus summito callem.</l>
                <l xml:id="d015l255" n="220">Laurea, sis felix, et vos estote, capelle;</l>
                <l xml:id="d015l256" n="221">Imus ut ex syrio carpamus litore palmas.</l>
            </div1>
            <div1 xml:id="d016" type="section" decls="#md" met="H">
                <head>
                    <title>16</title>
                    <abbr>16</abbr>
                    <bibl source="digital">Cristina Zanatta</bibl>
                </head>
                <p xml:id="d016l1" n="0|1">Aggelos</p>
                <lb/>
                <p xml:id="d016l2" n="0|2">Appenninus</p>
                <l xml:id="d016l3" n="1">Angele, quis, queso, pecus hoc, fortassis Apollo</l>
                <l xml:id="d016l4" n="2">Vallibus Amphrisi pavit, dum pastor honores</l>
                <l xml:id="d016l5" n="3">Perdidit ethereos? Videas non invidus illud</l>
                <l xml:id="d016l6" n="4">Fascinet et pereat: metuunt mala murmura pingues!</l>
                <p xml:id="d016l7" n="4|1">Angelus</p>
                <l xml:id="d016l8" n="5">Appennine, reor, tibi pinguis ludit in arvo</l>
                <l xml:id="d016l9" n="6">Taurus et umbroso recubant sub colle Lycei</l>
                <l xml:id="d016l10" n="7">Nunc paste feteque boves; sis letus et, oro,</l>
                <l xml:id="d016l11" n="8">Parcius ignoscas miseris: fortuna secundis</l>
                <l xml:id="d016l12" n="9">Invidet et celsas excerpsit turbine fagos.</l>
                <p xml:id="d016l13" n="9|1">Appenninus</p>
                <l xml:id="d016l14" n="10">Peccavi, fateor. Sed tu que pascua queris</l>
                <l xml:id="d016l15" n="11">Cum grege tam modico? Fallor? ter quinque capellas,</l>
                <l xml:id="d016l16" n="12">Nec plures, per rura trahis. Consistere mecum,</l>
                <l xml:id="d016l17" n="13">Si libet, hic poteras: vepreta hic grata capellis,</l>
                <l xml:id="d016l18" n="14">Hic fontes, hic antra novis iam tecta corimbis.</l>
                <p xml:id="d016l19" n="14|1">Angelus</p>
                <l xml:id="d016l20" n="15">Iussus in id venio, non solum iungere parvum</l>
                <l xml:id="d016l21" n="16">Hic pecus hoc vestris, ast ut tibi largiar omne:</l>
                <l xml:id="d016l22" n="17">Nil equidem maius potuit nunc mittere pauper</l>
                <l xml:id="d016l23" n="18">Cerretius. Dic, oro, senem novistis etruscum,</l>
                <l xml:id="d016l24" n="19">Hos inter montes et pinguia pabula, nostrum?</l>
                <p xml:id="d016l25" n="19|1">Appenninus</p>
                <l xml:id="d016l26" n="20">Iam vidisse senem memini nostrisque sub antris</l>
                <l xml:id="d016l27" n="21">Nonnunquam duros solitum recreare labores</l>
                <l xml:id="d016l28" n="22">Dumque ravennatis ciclopis staret in antro</l>
                <l xml:id="d016l29" n="23">Et fessus silvas ambiret sepe palustres</l>
                <l xml:id="d016l30" n="24">Vidimus, atque henetum dum venit cernere colles.</l>
                <l xml:id="d016l31" n="25">Sed pecus hoc claudum, servans vix pellibus ossa</l>
                <l xml:id="d016l32" n="26">Quid michi? Silvano decuit misisse; videret</l>
                <l xml:id="d016l33" n="27">Et morbi causas, leta et medicamina morbis.</l>
                <l xml:id="d016l34" n="28">Non archas siculusve fuit! non ysmarus olim,</l>
                <l xml:id="d016l35" n="29">Non ytalus pastor, cui tantum iuris in agris</l>
                <l xml:id="d016l36" n="30">Alma Pales dederit. Fauni nympheque sedentes</l>
                <l xml:id="d016l37" n="31">Assurgunt homini; silve placidique recessus</l>
                <l xml:id="d016l38" n="32">Antraque pastorum, fontes, quid multa? deorum</l>
                <l xml:id="d016l39" n="33">Tecta patent tusco, et patuere silentia Ditis.</l>
                <l xml:id="d016l40" n="34">Angele, huic potuit pecus egrum mittere noster.</l>
                <p xml:id="d016l41" n="34|1">Angelus</p>
                <l xml:id="d016l42" n="35">Erubuit munus tam parvum mittere tanto</l>
                <l xml:id="d016l43" n="36">Pastori, sueto tauros deducere regum</l>
                <l xml:id="d016l44" n="37">Sydereosque greges, quanquam nil sanctius usquam</l>
                <l xml:id="d016l45" n="38">Diligat aut optet celsis preponere silvis:</l>
                <l xml:id="d016l46" n="39">Si calamis, si voce canat, si forte susurro</l>
                <l xml:id="d016l47" n="40">Murmuret ipse sibi, semper Silvanus in ore</l>
                <l xml:id="d016l48" n="41">Cerretii resonat, semper Silvanus ubique,</l>
                <l xml:id="d016l49" n="42">Et pater et dominus, spes grandis et unica semper;</l>
                <l xml:id="d016l50" n="43">Teque fidemque tuam colit, Appennine, secundum.</l>
                <l xml:id="d016l51" n="44">Nunc ego per dulces, nuper tua cura, napeas,</l>
                <l xml:id="d016l52" n="45">Appennine, precor, parvum ne respue munus:</l>
                <l xml:id="d016l53" n="46">Sunt tenues, fateor, nec multum lactis habentes</l>
                <l xml:id="d016l54" n="47">Sed predulce quidem; pomisque favisque Menalce,</l>
                <l xml:id="d016l55" n="48">Si gustent latii, si gustes ipse parumper,</l>
                <l xml:id="d016l56" n="49">Prepones. Queso, parvum ne respue munus.</l>
                <p xml:id="d016l57" n="49|1">Appenninus</p>
                <l xml:id="d016l58" n="50">Da sordis causam; dabitur fortasse mederi.</l>
                <p xml:id="d016l59" n="50|1">Appenninus</p>
                <l xml:id="d016l60" n="51">Pascua sunt nobis Cerreti montis in umbra,</l>
                <l xml:id="d016l61" n="52">Heu, sterili nimium, nullis frondentia lucis;</l>
                <l xml:id="d016l62" n="53">Nec salices capris surgunt nec surgit ybiscus.</l>
                <l xml:id="d016l63" n="54">Lambere muscosas silices rarumque vetustis</l>
                <l xml:id="d016l64" n="55">Immixtum conchis serpillum carpere cogit</l>
                <l xml:id="d016l65" n="56">Egra fames miseras; illis hinc squalida pellis,</l>
                <l xml:id="d016l66" n="57">Hinc macies tristisque color seteque cadentes;</l>
                <l xml:id="d016l67" n="58">Elsa brevis fluvius post his precordia saxum</l>
                <l xml:id="d016l68" n="59">Fecit et attonitas vacuavit sanguine fibras.</l>
                <l xml:id="d016l69" n="60">Tu pingues facili facies, ceptoque favebit</l>
                <l xml:id="d016l70" n="61">Consiliis herbisque suis Silvanus et undis.</l>
                <p xml:id="d016l71" n="61|1">Appenninus</p>
                <l xml:id="d016l72" n="62">Invitis nobis tenet hec nunc pascua vester</l>
                <l xml:id="d016l73" n="63">Cerretius. Scabris quidnam grandevus in arvis</l>
                <l xml:id="d016l74" n="64">Inserit aut sevit? Quid credit, solvere rastris</l>
                <l xml:id="d016l75" n="65">Exhaustas glebas grandique labore colonum</l>
                <l xml:id="d016l76" n="66">Emunctas prosit? Timeo non seva Dyones</l>
                <l xml:id="d016l77" n="67">Occupet insanum. Senis est dimittere mores</l>
                <l xml:id="d016l78" n="68">Nonnunquam iuvenum; lusit Galathea potentem</l>
                <l xml:id="d016l79" n="69">Viribus, enervem faciet quid lusca Dyones?</l>
                <p xml:id="d016l80" n="69|1">Angelus</p>
                <l xml:id="d016l81" n="70">Absit; nulla seni talis nunc cura, doletque</l>
                <l xml:id="d016l82" n="71">Obsequio quondam nimiumque vacasse Liquoris.</l>
                <l xml:id="d016l83" n="72">Sed quid vis faciat patrios ni spectet in agros?</l>
                <l xml:id="d016l84" n="73">Nil gregis est illi; nec sunt sibi pascua, si sit;</l>
                <l xml:id="d016l85" n="74">Torpendum est igitur seu vomere vertere glebas.</l>
                <p xml:id="d016l86" n="74|1">Appenninus</p>
                <l xml:id="d016l87" n="75">Angele, iam nosti: non omnia novimus omnes;</l>
                <l xml:id="d016l88" n="76">Teque latet, video, quoniam persepe remotum</l>
                <l xml:id="d016l89" n="77">Cerretium dudum vel viva voce vocarit</l>
                <l xml:id="d016l90" n="78">Silvanus, carosque greges tacitosque recessus</l>
                <l xml:id="d016l91" n="79">Quos ligurum saltus, quos servant pascua ruris</l>
                <l xml:id="d016l92" n="80">Anseris antiqui, quos servant pinguis et ingens</l>
                <l xml:id="d016l93" n="81">Euganeus venetumque palus prestare paratus.</l>
                <l xml:id="d016l94" n="82">Que cupias maiora, precor? Venere sicani</l>
                <l xml:id="d016l95" n="83">Dicteique duces, cyprii magnique quirites</l>
                <l xml:id="d016l96" n="84">Et satyri faunique omnes nympheque deeque</l>
                <l xml:id="d016l97" n="85">Hunc inter fedas undas audire canentem;</l>
                <l xml:id="d016l98" n="86">Panque deus calamos posuit stupefactus amicos:</l>
                <l xml:id="d016l99" n="87">Et pauper noster longum sprevisse videtur!</l>
                <l xml:id="d016l100" n="88">Quid, si tantus amor, quid, si reverentia tangit,</l>
                <l xml:id="d016l101" n="89">Negligit oblatum? Veniat durosque relinquat</l>
                <l xml:id="d016l102" n="90">Agrestes patriisque sinat dare semina sulcis.</l>
                <p xml:id="d016l103" n="90|1">Angelus</p>
                <l xml:id="d016l104" n="91">Ignaros quotiens, heu, fallit ceca voluptas!</l>
                <l xml:id="d016l105" n="92">Dixisti nuper: "Non omnia novimus omnes",</l>
                <l xml:id="d016l106" n="93">Et merito. Nostro seva si rusticus Amon</l>
                <l xml:id="d016l107" n="94">Peste boves mediis pingues consumpsit in arvis,</l>
                <l xml:id="d016l108" n="95">Pectoris ardentis multum sibi cessit Apollo.</l>
                <l xml:id="d016l109" n="96">Quem tacitum mitemque vides et rura colentem,</l>
                <l xml:id="d016l110" n="97">Noluit Egonis nuper describere dulces</l>
                <l xml:id="d016l111" n="98">Pellibus is pecudum quos ipse canebat amores,</l>
                <l xml:id="d016l112" n="99">Dum maiora legit, dum se maioribus aptum</l>
                <l xml:id="d016l113" n="100">Extimat. Et dudum, dum fervidus omnia campis</l>
                <l xml:id="d016l114" n="101">Sol raperet, sacra Cereri consedimus ambo</l>
                <l xml:id="d016l115" n="102">Ylice sub viridi; tunc primus verba facesso</l>
                <l xml:id="d016l116" n="103">Convenioque senem: "Dic, - inquam - cernere concas</l>
                <l xml:id="d016l117" n="104">Has putres sterilique solo decerpere credis?</l>
                <l xml:id="d016l118" n="105">Quid non Silvanum sequeris, iam sepe vocatus?"</l>
                <l xml:id="d016l119" n="106">Ille diu corilos tacitus prospexit et inde:</l>
                <l xml:id="d016l120" n="107">"Omnia qui profert nil dat, michi maximus Egon</l>
                <l xml:id="d016l121" n="108">Iam dixit. Midas pridem, dum fortior etas,</l>
                <l xml:id="d016l122" n="109">Iusserat illud idem: cuius dum credulus intro</l>
                <l xml:id="d016l123" n="110">Festinus silvas, Gaurum Baiasque saluto</l>
                <l xml:id="d016l124" n="111">Fontibus insignes, et pascua credo parari</l>
                <l xml:id="d016l125" n="112">Non tauris, parvo pecori parvoque subulco,</l>
                <l xml:id="d016l126" n="113">Hospes suscipior placidi Stilbonis in antrum.</l>
                <l xml:id="d016l127" n="114">Ast Midas patitur; nec tandem pabula dantur</l>
                <l xml:id="d016l128" n="115">Nec vocor ut veniam sumpturus prandia secum.</l>
                <l xml:id="d016l129" n="116">Miror et indignor pariter mecumque revolvo:</l>
                <l xml:id="d016l130" n="117">"Quid nunc, si lucos intrassem iniussus apricos</l>
                <l xml:id="d016l131" n="118">Aut si maturis tenuissem messibus apros</l>
                <l xml:id="d016l132" n="119">Vel si vinetis olidos crescentibus hyrcos</l>
                <l xml:id="d016l133" n="120">Liquissem? Nullis veniebam candidus undis,</l>
                <l xml:id="d016l134" n="121">Postquam despicior sic accersitus et insons.</l>
                <l xml:id="d016l135" n="122">Pascua sint Mide que spectat lata Vesevus</l>
                <l xml:id="d016l136" n="123">Meque meus tenuis letum prospectet agellus."</l>
                <l xml:id="d016l137" n="124">Flecto gradum volucer repetens vestigia retro.</l>
                <l xml:id="d016l138" n="125">Menalios persepe lupos ursosque coegit</l>
                <l xml:id="d016l139" n="126">In laqueos exire suos sudoribus Archas,</l>
                <l xml:id="d016l140" n="127">Post hec captivos nemori solvebat aperto,</l>
                <l xml:id="d016l141" n="128">Iam satur. Heu, votis misere sic angimur omnes,</l>
                <l xml:id="d016l142" n="129">Et si succedant satis est: hinc linquimus ultro.</l>
                <l xml:id="d016l143" n="130">Quid si Silvanus faceret? Non dulcius esset,</l>
                <l xml:id="d016l144" n="131">Queso, mori? Tentare deos stultissima res est.</l>
                <l xml:id="d016l145" n="132">Pan nobis pregrande dedit, nec spernere munus</l>
                <l xml:id="d016l146" n="133">Est animus: paucis contentor munere Panis.</l>
                <l xml:id="d016l147" n="134">Silvestres corili pascunt, dat pocula rivus,</l>
                <l xml:id="d016l148" n="135">Dant quercus umbras, dant somnos aggere frondes,</l>
                <l xml:id="d016l149" n="136">Cetera si desint, lapposaque vellera tegmen</l>
                <l xml:id="d016l150" n="137">Corporis effeti; quibus insita dulcis et ingens</l>
                <l xml:id="d016l151" n="138">Libertas, que, sera tamen, respexit inertem".</l>
                <l xml:id="d016l152" n="139">Conticui: quis iure queat prevertere dictum?</l>
                <l xml:id="d016l153" n="140">Tu tamen interea parvum iam suscipe munus.</l>
                <p xml:id="d016l154" n="140|1">Appenninus</p>
                <l xml:id="d016l155" n="141">Sat dictum. Fiat, sit nostrum. Claudicet esto,</l>
                <l xml:id="d016l156" n="142">Nam pregnans video, prolem sperasse iuvabit</l>
                <l xml:id="d016l157" n="143">Et cepisse novam. Surgunt ex montibus altis</l>
                <l xml:id="d016l158" n="144">Sydera; sis mecum. Nostro hoc tu iungito, Solon.</l>
            </div1>
        </body>
    </text>
</TEI>
