<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BOCCACC-carm">
                    <title>carmina</title>
                    <title type="short">carmina</title>
                    <abbr>carm.</abbr>
                    <bibl>A. Hortis 1879; G. Velli, 1992</bibl>
                </title>
                <author xml:id="BOCCACC" n="59.000">
                    <name>Boccaccio, Giovanni</name>
                    <date>Certaldo? 1313 - Certaldo 1375</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>Giovanni Boccaccio</persName>
                    <abbr>BOCCACCIO</abbr>
                </author>
                <respStmt>
                    <resp>Reference basis text</resp>
                    <name>A. Hortis 1879; G. Velli, 1992</name>
                </respStmt>
            </titleStmt>
            <extent>
                <measure unit="words" quantity="4492">4492</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Hortis 1879; G. Velli, 1992</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>2.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Cristina Zanatta</bibl>
                </head>
                <l xml:id="d001l1" n="1">Quando erit obscuri laribus contentus Amicle</l>
                <l xml:id="d001l2" n="2">Cesar, et imperium spernet, bellumque timebit,</l>
                <l xml:id="d001l3" n="3">Appius invise metuet certamina plebis,</l>
                <l xml:id="d001l4" n="4">Mutus erit Cicero, formosus Galba, fidelis</l>
                <l xml:id="d001l5" n="5">Annibal, infidus Scipio, Catilina pudicus,</l>
                <l xml:id="d001l6" n="6">Cherulus altisono carmen dictabit Omero,</l>
                <l xml:id="d001l7" n="7">At prius armatum Tersites sternet Achille,</l>
                <l xml:id="d001l8" n="8">Sol Stigia prerumpet radio mirantibus umbris</l>
                <l xml:id="d001l9" n="9">Tartaream subito complebit lumine vallem,</l>
                <l xml:id="d001l10" n="10">Hecterea bos facili penetrabit astra volatu,</l>
                <l xml:id="d001l11" n="11">Oceanum formica vado, Tanaisque tepenti</l>
                <l xml:id="d001l12" n="12">Ibit aqua, stringet glacies dempsissima Nilum</l>
                <l xml:id="d001l13" n="13">Nix extrema teget Meroen, nostreque carebunt</l>
                <l xml:id="d001l14" n="14">Ymbre, meduseis infecta cruoribus arva.</l>
                <l xml:id="d001l15" n="15">Surget ab occasu nitidis Aurora capillis,</l>
                <l xml:id="d001l16" n="16">Retrogradumque diem fucos transmictet ad Indos</l>
                <l xml:id="d001l17" n="17">Et Padus ad fontem, Vesulique redibit ad arcem,</l>
                <l xml:id="d001l18" n="18">Hecna vomet fluctus gelidos, osorgia flammas.</l>
                <l xml:id="d001l19" n="19">Aura movebit agros, contemnent nubila ventos,</l>
                <l xml:id="d001l20" n="20">Montibus errabunt pisces, pelagoque leones.</l>
                <l xml:id="d001l21" n="21">Tunc tua propositum convellent carmina nostrum.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Cristina Zanatta</bibl>
                </head>
                <div2 xml:id="002c001" type="carmen">
                    <head>
                        <abbr>1</abbr>
                    </head>
                    <p xml:id="d002l1" n="">1.</p>
                    <p xml:id="d002l2" n="0|1">verba puelle sepulte ad transeuntem</p>
                    <l xml:id="d002l3" n="1">Tu qui secura procedis mente, parumper</l>
                    <l xml:id="d002l4" n="2">Siste gradum, quero, verbaque pauca lege;</l>
                    <l xml:id="d002l5" n="3">In te si forte fuit cithereius heros,</l>
                    <l xml:id="d002l6" n="4">Senties, et merito, pietatis tela legendo</l>
                    <l xml:id="d002l7" n="5">Et pro me Iovi porriges hore preces.</l>
                    <l xml:id="d002l8" n="6">Illa ego que claris fueram prelata puellis</l>
                    <l xml:id="d002l9" n="7">In mea Parthenope positis urbe clara,</l>
                    <l xml:id="d002l10" n="8">Dulce iuventutis tempus fungebar in evo,</l>
                    <l xml:id="d002l11" n="9">(Necdum ter quinos etas mea viderat annos)</l>
                    <l xml:id="d002l12" n="10">Cui formam Phaphye, Charites tribuere decorem,</l>
                    <l xml:id="d002l13" n="11">Quam Pallas cuntis artibus erudiit;</l>
                    <l xml:id="d002l14" n="12">Fuit et ut placuit michi Constantia nomen.</l>
                    <l xml:id="d002l15" n="13">Sic tempus placidum non indiscreta trahebam,</l>
                    <l xml:id="d002l16" n="14">Et iam Cupido iuvenem paraverat ante</l>
                    <l xml:id="d002l17" n="15">Oculos et videram quem michi summe placebat,</l>
                    <l xml:id="d002l18" n="16">Et ut ei dabam causam sic dabat amandi,</l>
                    <l xml:id="d002l19" n="17">Et simul et semel urebamur face potenti.</l>
                    <l xml:id="d002l20" n="18">Hunc michi promiserant spes simul et alta Tonantis</l>
                    <l xml:id="d002l21" n="19">Soror et in brevi maritali iungere lege.</l>
                    <l xml:id="d002l22" n="20">Et cum spectarem, fata prius mutavere</l>
                    <l xml:id="d002l23" n="21">Dantes consilium michi pro melle venenum:</l>
                    <l xml:id="d002l24" n="22">Tunc inimica mei subrexit Amtropos, heu,</l>
                    <l xml:id="d002l25" n="23">Et me subripuit subito de medio dira,</l>
                    <l xml:id="d002l26" n="24">Et pia sepulcro sum tumulata manu.</l>
                    <l xml:id="d002l27" n="25">Hic locus, hec requies fata dedere superna;</l>
                    <l xml:id="d002l28" n="26">Hic pulvis faciem nititur vastare decoram;</l>
                    <l xml:id="d002l29" n="27">Hic oculi nequeunt multa iam visa videre;</l>
                    <l xml:id="d002l30" n="28">Hic roseus color pulcra dimisit hora</l>
                    <l xml:id="d002l31" n="29">Et pallet misere pars unaqueque mei;</l>
                    <l xml:id="d002l32" n="30">Hic nigrent auro similes turpissime crines,</l>
                    <l xml:id="d002l33" n="31">Ordine relicto quem dabat apta manus,</l>
                    <l xml:id="d002l34" n="32">Que simul a mira Palladis arte vacat.</l>
                    <l xml:id="d002l35" n="33">Torpent ad coreas pedes usitati veloces</l>
                    <l xml:id="d002l36" n="34">Et medio silet lingua sonora palato</l>
                    <l xml:id="d002l37" n="35">Nec dat ulterius voces dulcore repletas</l>
                    <l xml:id="d002l38" n="36">In quibus utebar Caliopis modulos.</l>
                    <l xml:id="d002l39" n="37">Hic iacet extinctus amor qui corda peruxit</l>
                    <l xml:id="d002l40" n="38">Et spe fugata vivit quem ante dilexi.</l>
                    <l xml:id="d002l41" n="39">Quid plura? Sum nicil si iam pulcerima fui,</l>
                    <l xml:id="d002l42" n="40">Et mutor in cinerem morem sequendo priorum.</l>
                    <l xml:id="d002l43" n="41">Sic ergo respicias qualia te fata sequuntur:</l>
                    <l xml:id="d002l44" n="42">Nam vitare mortem nullus in orbe potest.</l>
                    <l xml:id="d002l45" n="43">Set si te superi trahant ad scanna beata,</l>
                    <l xml:id="d002l46" n="44">Cum post me veneris legem solvendo communem,</l>
                    <l xml:id="d002l47" n="45">Da, lector, iuveni preces qui me diligebat:</l>
                    <l xml:id="d002l48" n="46">Ut lacrimare sinat vitam ducendo primevam,</l>
                    <l xml:id="d002l49" n="47">Ut sine mestitia domos adire beatas,</l>
                    <l xml:id="d002l50" n="48">Quas querit, possim spiritus de corpore latus.</l>
                    <lb/>
                    <p xml:id="d002l51" n="48|1">verba transeuntis ad puellam sepultam</p>
                    <l xml:id="d002l52" n="49">Hic ego sum miser primus qui verba notavi</l>
                    <l xml:id="d002l53" n="50">Et legi versiculos qui mea danna ferunt.</l>
                    <l xml:id="d002l54" n="51">Sed male, quod optas, possum, spetiosa puella:</l>
                    <l xml:id="d002l55" n="52">Ponere ploratus, te sine vita iacente;</l>
                    <l xml:id="d002l56" n="53">Set querar quare subito miserabile fatum</l>
                    <l xml:id="d002l57" n="54">Sic misere dii sua pietate relicta.</l>
                    <l xml:id="d002l58" n="55">Hei michi cur novi, cur te, pulcerima, vidi?</l>
                    <l xml:id="d002l59" n="56">Si non novissem, non foret hic dolor.</l>
                    <l xml:id="d002l60" n="57">Heu michi quid faciam? Plorabo semper ubique,</l>
                    <l xml:id="d002l61" n="58">Set non sufficiet cordi peiora querenti.</l>
                    <l xml:id="d002l62" n="59">Quos gemitus summam nescio, que dignia lamenta</l>
                    <l xml:id="d002l63" n="60">In quibus ostendam doloris copia quanta</l>
                    <l xml:id="d002l64" n="61">Sit me dolentis, cui peiora parantur.</l>
                    <l xml:id="d002l65" n="62">O decora nimis, ubi nunc Constantia manes?</l>
                    <l xml:id="d002l66" n="63">Cur michi non loqueris ut iam locuta fuisti?</l>
                    <l xml:id="d002l67" n="64">Aurea cesaries, ubi nunc ridentes ocelli?</l>
                    <l xml:id="d002l68" n="65">Hii sine luce manent et hec inculta vilescit;</l>
                    <l xml:id="d002l69" n="66">Sidereus vultus, ubi nupta lilia rosis</l>
                    <l xml:id="d002l70" n="67">Esse videbantur, pallet, nec est ibi color;</l>
                    <l xml:id="d002l71" n="68">Os pariens rosam sub qua tegebantur eburni</l>
                    <l xml:id="d002l72" n="69">Ac nivei dentes est nubilosa modo;</l>
                    <l xml:id="d002l73" n="70">Cara iacet cervix et sedent humero colla;</l>
                    <l xml:id="d002l74" n="71">Poma mamillarum parvo suspensa tumore</l>
                    <l xml:id="d002l75" n="72">(Nullaque mollitie pendebant fracta, sed ipsa</l>
                    <l xml:id="d002l76" n="73">Durities propria signiabat signia pudoris)</l>
                    <l xml:id="d002l77" n="74">Et que spectabant amplexus bracchia forte</l>
                    <l xml:id="d002l78" n="75">Dando suos meos, si misera fata dedissent,</l>
                    <l xml:id="d002l79" n="76">Et manus anulis quam iam ornare credebam,</l>
                    <l xml:id="d002l80" n="77">Et que sub istis membra meliora putabam,</l>
                    <l xml:id="d002l81" n="78">Hic sunt sub duro lapide tecta simul.</l>
                    <l xml:id="d002l82" n="79">Quid igitur agam? Me sine spe dimisisti,</l>
                    <l xml:id="d002l83" n="80">Me cruciat amor, me dolor ansiat, heu,</l>
                    <l xml:id="d002l84" n="81">Cum puto non unquam te revidere debere.</l>
                    <l xml:id="d002l85" n="82">Nescio quo vadam, quid optem, quod deo petam:</l>
                    <l xml:id="d002l86" n="83">Mors sola michi placet, posquam tu mortua iaces,</l>
                    <l xml:id="d002l87" n="84">Cum sine te nequeam vitam deducere letam.</l>
                    <l xml:id="d002l88" n="85">Pro te querebam vivere dum viva manebas:</l>
                    <l xml:id="d002l89" n="86">Nunc sine vita iaces, quid michi vita valet?</l>
                    <l xml:id="d002l90" n="87">Lux tua dolores medebatur ansie mentis,</l>
                    <l xml:id="d002l91" n="88">Et cruciatus quos dabat sepe Cupido</l>
                    <l xml:id="d002l92" n="89">Visa fugiebant yllari facie vere.</l>
                    <l xml:id="d002l93" n="90">Nunc sine pace vigent mortis augendo dolores.</l>
                    <l xml:id="d002l94" n="91">Te si fata michi contraria subripuerunt,</l>
                    <l xml:id="d002l95" n="92">Saltim vidisse te morientem dedissent.</l>
                    <l xml:id="d002l96" n="93">Forte dixisses: morior, carissime, vale!</l>
                    <l xml:id="d002l97" n="94">Set non dederunt; utinam te mortuam darent</l>
                    <l xml:id="d002l98" n="95">Ut videre possem, et quos michi vita negavit</l>
                    <l xml:id="d002l99" n="96">Mors daret amplexus: ora pallentia sepe</l>
                    <l xml:id="d002l100" n="97">Rigando lacrimis obscula dando piis,</l>
                    <l xml:id="d002l101" n="98">O possem tumulo tecum recumbere tuo,</l>
                    <l xml:id="d002l102" n="99">Ut quos iunxit amor mors iungeret una sepulcro.</l>
                    <l xml:id="d002l103" n="100">O dolor inmensus, pestis nephandaque dira,</l>
                    <l xml:id="d002l104" n="101">Cur vivam sinis? Cur me non morte repellis?</l>
                    <l xml:id="d002l105" n="102">Mors veni! Heu, miseris longo nil tristius evo.</l>
                    <l xml:id="d002l106" n="103">Ve michi cui vita mors erit amodo certe:</l>
                    <l xml:id="d002l107" n="104">Dulce mori miseris si mors vocata veniret.</l>
                    <l xml:id="d002l108" n="105">O celum! O superi! Quid feci, quid fecit ista</l>
                    <l xml:id="d002l109" n="106">Ut morti data darer &lt;non&gt; et ego mori?</l>
                    <l xml:id="d002l110" n="107">O Venus immensi deaque mater Amoris,</l>
                    <l xml:id="d002l111" n="108">O nuptiarum dea Saturnia magna,</l>
                    <l xml:id="d002l112" n="109">Hanc michi coniungi promisistis ore divino</l>
                    <l xml:id="d002l113" n="110">Quam mors necavit: sic vox inritata deorum.</l>
                    <l xml:id="d002l114" n="111">Cur sua non venit etas ad debiles annos</l>
                    <l xml:id="d002l115" n="112">Plene senectutis? Quod si fieri negabant,</l>
                    <l xml:id="d002l116" n="113">Hoc dee fatales tempus quod michi dedere</l>
                    <l xml:id="d002l117" n="114">Ut viverem, supersecassent, adtribuendo</l>
                    <l xml:id="d002l118" n="115">Iuveni que iacet mortua cito nimis.</l>
                    <l xml:id="d002l119" n="116">Quid, heu miser, agam virgo Constantia pande!</l>
                    <l xml:id="d002l120" n="117">Heu, nunc, quod possum, fugiam lucemque deosque:</l>
                    <l xml:id="d002l121" n="118">Te sequar ut comes, et tecum ibo sub umbras.</l>
                    <l xml:id="d002l122" n="119">Set si forte pia corporis umbra foret</l>
                    <l xml:id="d002l123" n="120">Nec doloris huius causa deserere vellet,</l>
                    <l xml:id="d002l124" n="121">Didonis exemplo sibi fugam dabo velocem</l>
                    <l xml:id="d002l125" n="122">Gladio vel laqueo Blibidem sequarque dolentem.</l>
                    <l xml:id="d002l126" n="123">Nam potius umbras volo visitare per undas</l>
                    <l xml:id="d002l127" n="124">Cociti vel stigias, Ditis civesque videre</l>
                    <l xml:id="d002l128" n="125">Si michi Leda locum negaret ubi bearis,</l>
                    <l xml:id="d002l129" n="126">Quam sine te velim mundo manere dolendo.</l>
                    <lb/>
                    <p xml:id="d002l130" n="126|1">responsio puelle sepulte iuveni conquerenti</p>
                    <l xml:id="d002l131" n="127">Parce tuam, iuvenis, fletu quassare iuventam</l>
                    <l xml:id="d002l132" n="128">Et fata merendo sollicitare mea.</l>
                    <l xml:id="d002l133" n="129">Nil prosunt lacrime nec possunt fata moneri.</l>
                    <l xml:id="d002l134" n="130">Viximus: hic omnis exitus unus habet.</l>
                    <l xml:id="d002l135" n="131">Parce ita: non umquam similem experiare dolorem</l>
                    <l xml:id="d002l136" n="132">Et faveant votis numina cunta tuis.</l>
                    <l xml:id="d002l137" n="133">Quodque michi eripuit mors immatura iuvente</l>
                    <l xml:id="d002l138" n="134">Id tibi victuro proroget ulterius.</l>
                    <lb/>
                </div2>
                <div2 xml:id="002c002" type="carmen">
                    <head>
                        <abbr>2</abbr>
                    </head>
                    <p xml:id="d002l139" n="tit.">2. Iohannes de Certaldo Checco de Mileto</p>
                    <l xml:id="d002l140" n="1">Postquam fata sinunt armis furialibus omnem</l>
                    <l xml:id="d002l141" n="2">Ytaliam bellis miseram lustrare potenti</l>
                    <l xml:id="d002l142" n="3">Bistonidum cui sacra calent altaria Marti,</l>
                    <l xml:id="d002l143" n="4">Talia cum minime deceant nos timpora mirto</l>
                    <l xml:id="d002l144" n="5">Cingere temptantes latices gustando sacratos</l>
                    <l xml:id="d002l145" n="6">Fontis castalii, restat per opaca virentum</l>
                    <l xml:id="d002l146" n="7">Ire decens nemorum veteres spectando latebras</l>
                    <l xml:id="d002l147" n="8">Aonidum cantuque gravem leviare laborem,</l>
                    <l xml:id="d002l148" n="9">Ultima dum pateant tantarum condita rerum.</l>
                    <l xml:id="d002l149" n="10">Ergo, si cera gracilis compacta cicuta</l>
                    <l xml:id="d002l150" n="11">Est tibi vel buxus fortasse argutior, ipse</l>
                    <l xml:id="d002l151" n="12">Carpe viam primus nunc, Menala grataque nimphis</l>
                    <l xml:id="d002l152" n="13">Arcadie montana petens saltusque liceos:</l>
                    <l xml:id="d002l153" n="14">Vel, si forte animo staret magis ire per arva</l>
                    <l xml:id="d002l154" n="15">Sicilidum typhea gravi, mirande, sub Ethna,</l>
                    <l xml:id="d002l155" n="16">I, sequar, et raucum solvet mea fistula carmen,</l>
                    <l xml:id="d002l156" n="17">Dum tua cantando primos det tibia versus.</l>
                    <l xml:id="d002l157" n="18">Nosti equidem, mi Meris: amant alterna Camene;</l>
                    <l xml:id="d002l158" n="19">Curaque pastorum vel magna Dyonidis arma</l>
                    <l xml:id="d002l159" n="20">Sint calami limen nostri non alta valentis</l>
                    <l xml:id="d002l160" n="21">Decantare magis. Nobis quoque cognita Paphos:</l>
                    <l xml:id="d002l161" n="22">Et Veneris flammas sevosque Cupidinis ictus,</l>
                    <l xml:id="d002l162" n="23">Nam placido Galatea michi suspiria vultu</l>
                    <l xml:id="d002l163" n="24">Lasciviens prestat, nec diros opprimit ignes;</l>
                    <l xml:id="d002l164" n="25">Et si forte pecus non sit mea cura, capelle</l>
                    <l xml:id="d002l165" n="26">Iamdudum stabant. Hominumque deumque labores</l>
                    <l xml:id="d002l166" n="27">Mopso relinquamus, cui frontem nectere lauro</l>
                    <l xml:id="d002l167" n="28">Vidimus: ipse deos iam cantat vertice sistro.</l>
                    <l xml:id="d002l168" n="29">Me quoque texentem silvestri vigmine septam</l>
                    <l xml:id="d002l169" n="30">Spectat opus quo tendo citus. Sed iam tuus opto</l>
                    <l xml:id="d002l170" n="31">Ut tibi sint faciles satiri driadesque puelle</l>
                    <l xml:id="d002l171" n="32">Et superum veneranda cohors, longumque per evum</l>
                    <l xml:id="d002l172" n="33">Pascua rura pecus rivos umbrasque recentes</l>
                    <l xml:id="d002l173" n="34">Conservent tribuantque simul gratamque Dionem,</l>
                    <l xml:id="d002l174" n="35">Ut possis cunctos albo signare lapillo</l>
                    <l xml:id="d002l175" n="36">Quos tibi fata dies prestabunt candida mundo.</l>
                    <l xml:id="d002l176" n="37">Nunc igitur valeas, Meris mi digne; memento</l>
                    <l xml:id="d002l177" n="38">Quandocunque tui poteris festando Menalce,</l>
                    <l xml:id="d002l178" n="39">Cui si quando velis quicquam rescribere contra,</l>
                    <l xml:id="d002l179" n="40">En moror ipse modo quo nobis otia Faunus</l>
                    <l xml:id="d002l180" n="41">Prestitit ac umbras habito quas fecit apricas.</l>
                    <lb/>
                </div2>
                <div2 xml:id="002c003" type="carmen">
                    <head>
                        <abbr>3</abbr>
                    </head>
                    <p xml:id="d002l181" n="tit.">3. Faunus</p>
                    <l xml:id="d002l182" n="1">Tempus erat placidum, zephyrus quoque missus ab amtro</l>
                    <l xml:id="d002l183" n="2">Eolio frondes flores et gramina glebis</l>
                    <l xml:id="d002l184" n="3">Mulcebat lenis. Tunc silvis omnia leta</l>
                    <l xml:id="d002l185" n="4">Pace quiescebant; pastores ludus habebat</l>
                    <l xml:id="d002l186" n="5">Vel sonnus facilis; paste sub quercubus altis</l>
                    <l xml:id="d002l187" n="6">Ac patulis passim recubabant lacte petulcis</l>
                    <l xml:id="d002l188" n="7">Ubera prebendo natis distenta capelle.</l>
                    <l xml:id="d002l189" n="8">Delphycus interea summum scandebat Olimpi</l>
                    <l xml:id="d002l190" n="9">Et minimas terris prestabat corporis umbras,</l>
                    <l xml:id="d002l191" n="10">Otia cum subito rupit vox improba meste</l>
                    <l xml:id="d002l192" n="11">Testilis, "O! - clamans - que te dementia cepit?</l>
                    <l xml:id="d002l193" n="12">Quid sequeris diros montana per ardua, Faune,</l>
                    <l xml:id="d002l194" n="13">Ursos setigerosque sues fulvosque leones?</l>
                    <l xml:id="d002l195" n="14">Non te cura tui retinet? non parva tuorum</l>
                    <l xml:id="d002l196" n="15">Edis mista cohors cornu ludentibus ultro</l>
                    <l xml:id="d002l197" n="16">Natorum? non matris amor? non coniugis? heu, heu!</l>
                    <l xml:id="d002l198" n="17">Non te cura tenet pecudum quibus ipsa recenti</l>
                    <l xml:id="d002l199" n="18">Vigmine composui septam? Dic, obsecro, nescis</l>
                    <l xml:id="d002l200" n="19">Qualis in has rabies circumstrepat alta luporum,</l>
                    <l xml:id="d002l201" n="20">Insidie quorum nondum quater ubere lac tu</l>
                    <l xml:id="d002l202" n="21">Ex his mulsisti postquam patuere? Quid ergo?</l>
                    <l xml:id="d002l203" n="22">Me, dic, posse putas tantis obstare periclis?</l>
                    <l xml:id="d002l204" n="23">Femina sum trepidans paucis sotiata molosis".</l>
                    <l xml:id="d002l205" n="24">Ultima reddebat fundis ex vallibus echo.</l>
                    <l xml:id="d002l206" n="25">Deditus ipse tamen ludis per pascua flores</l>
                    <l xml:id="d002l207" n="26">Grandia querebam, serto iam fronde parato</l>
                    <l xml:id="d002l208" n="27">Consertare volens. Animum sed clamor hanelum</l>
                    <l xml:id="d002l209" n="28">Traxit et e manibus flores cecidere reperti;</l>
                    <l xml:id="d002l210" n="29">Florilegum liqui studium, que Testilis alte</l>
                    <l xml:id="d002l211" n="30">Dixerat accipiens, mecum post dicta revolvens;</l>
                    <l xml:id="d002l212" n="31">Hinc oculis silvam repeto totamque sonantem</l>
                    <l xml:id="d002l213" n="32">Audio, nil aliud cernens. Sed Meris, ut opto,</l>
                    <l xml:id="d002l214" n="33">Affuit et baculum forsan de stipite querno</l>
                    <l xml:id="d002l215" n="34">Gestabat leva caput intectumque galero,</l>
                    <l xml:id="d002l216" n="35">Nescio quid meditans secum. Sed tunc ego primus</l>
                    <l xml:id="d002l217" n="36">Inquio: "Mi nemorum fulgor, salveris, o Meri!</l>
                    <l xml:id="d002l218" n="37">En optate venis. Si quis nunc nunctia nostris</l>
                    <l xml:id="d002l219" n="38">Rumor inest silvis. Nostin que Testilis ire?".</l>
                    <l xml:id="d002l220" n="39">Risit tunc Meris; post hec sic ille: "Menalca,</l>
                    <l xml:id="d002l221" n="40">Salve! - inquit - Tu solus ades cui iurgia non sunt</l>
                    <l xml:id="d002l222" n="41">Testilis et Fauni notissima. Pande sed, oro,</l>
                    <l xml:id="d002l223" n="42">Quid solus peragas tanto in discrimine silve".</l>
                    <l xml:id="d002l224" n="43">"Serta michi lauri pulcro distincta iacinto</l>
                    <l xml:id="d002l225" n="44">Querebam, servanda tamen, dum fistula gratos</l>
                    <l xml:id="d002l226" n="45">Nostra ciet modulos Mopso, cui timpora lectis</l>
                    <l xml:id="d002l227" n="46">Nectere concessum pastoribus. Hec michi grata</l>
                    <l xml:id="d002l228" n="47">Munera carminibus servantur, dummodo fatis</l>
                    <l xml:id="d002l229" n="48">Hoc placeat. Sed si qua meis prestanda fides est</l>
                    <l xml:id="d002l230" n="49">Verbis, iuro tibi, nunc iurgia magna dolentis</l>
                    <l xml:id="d002l231" n="50">Testilis ignoro. Sed tu modo pone galerum</l>
                    <l xml:id="d002l232" n="51">Et baculum mecumque sede lucemque severam</l>
                    <l xml:id="d002l233" n="52">Hanc fugias rogito. Sunt nobis dulcia poma,</l>
                    <l xml:id="d002l234" n="53">Lac pressum mellisque favus cererisque polenta;</l>
                    <l xml:id="d002l235" n="54">Hic nemus et gelidi fontes et mollia prata,</l>
                    <l xml:id="d002l236" n="55">Hic edere viridis tectum nigrisque corimbis</l>
                    <l xml:id="d002l237" n="56">Amtrum, quo magnus condam residebat Aminctas.</l>
                    <l xml:id="d002l238" n="57">Et quamvis cantare vetes, nemus omne cicadis</l>
                    <l xml:id="d002l239" n="58">Dedecus in nostrum milvis corvisque relictum</l>
                    <l xml:id="d002l240" n="59">Affirmans gravitate tua (neque ipse negabo),</l>
                    <l xml:id="d002l241" n="60">Non tamen interea nos hic requiescere fas est</l>
                    <l xml:id="d002l242" n="61">Torpendo, tamquam virtus subfulta favore</l>
                    <l xml:id="d002l243" n="62">Fortune vigeat seu forsan blanda requirat</l>
                    <l xml:id="d002l244" n="63">Ora virum: virtus per se valet ipsa vigetque.</l>
                    <l xml:id="d002l245" n="64">Si nostros montes colles vallesque recusant</l>
                    <l xml:id="d002l246" n="65">Versus, quid? Nobis, Mopso Musisque canamus.</l>
                    <l xml:id="d002l247" n="66">Hec etenim vive resident in culmine sacri</l>
                    <l xml:id="d002l248" n="67">Parnasi sanctumque nemus fontemque sonorum</l>
                    <l xml:id="d002l249" n="68">Observant Cirramque colunt desertaque rura;</l>
                    <l xml:id="d002l250" n="69">Non, testor, victe, sed parvi temporis usum</l>
                    <l xml:id="d002l251" n="70">Pyeridis prestant. Ideo, Meri, ha! nisi fallor,</l>
                    <l xml:id="d002l252" n="71">Tempus adhuc veniet, nobis cecinisse iuvabit.</l>
                    <l xml:id="d002l253" n="72">Set quia propositum tibi forsan nolle Camenis</l>
                    <l xml:id="d002l254" n="73">Deservire, gregem spectans inmergere lymphys</l>
                    <l xml:id="d002l255" n="74">Dum calor arva tenet, sit: nullis denique cantes</l>
                    <l xml:id="d002l256" n="75">Hortabor precibus; saltem quesita recense."</l>
                    <l xml:id="d002l257" n="76">Consedit Meris turbata fronte parumper.</l>
                    <l xml:id="d002l258" n="77">"Ipsene - ait - Musis sistam servire, Menalca?</l>
                    <l xml:id="d002l259" n="78">Absit. Nam longe primo de fluctibus orni</l>
                    <l xml:id="d002l260" n="79">Neptunni surgent, venient ad pabula tigres</l>
                    <l xml:id="d002l261" n="80">Innocue, fugiet pavidus lupus ipse capellas</l>
                    <l xml:id="d002l262" n="81">Quam michi non animo Musis servire moretur,</l>
                    <l xml:id="d002l263" n="82">Quamquam cura gregis parvi per plana vagantis</l>
                    <l xml:id="d002l264" n="83">Me teneat multum. Stipula sed promere versus</l>
                    <l xml:id="d002l265" n="84">Nunc tempus prohibet, dum talia, qualia nuper</l>
                    <l xml:id="d002l266" n="85">Ipse petis, maneant. Que si vis, tolle, docebo."</l>
                    <l xml:id="d002l267" n="86">"Dic, age, mi Meri: et nam, nunquid arundine versus</l>
                    <l xml:id="d002l268" n="87">Decantare decens vel non, servabimus." Ille:</l>
                    <l xml:id="d002l269" n="88">"Ut tibi quam grandis fuerit, si nostra meretur</l>
                    <l xml:id="d002l270" n="89">Musa fidem, pateat silvis venerabilis Argus</l>
                    <l xml:id="d002l271" n="90">Pastorique decus, paucis presummere verbis,</l>
                    <l xml:id="d002l272" n="91">Dum stes, intendo, demum venturus ad omne</l>
                    <l xml:id="d002l273" n="92">Quesitum." Tunc ipse: "Volo". Sic ille resumpsit:</l>
                    <l xml:id="d002l274" n="93">"Nescio si montes umquam nemorasaque plana</l>
                    <l xml:id="d002l275" n="94">Nosti, que gemino resident contermina ponto</l>
                    <l xml:id="d002l276" n="95">Auxonico, magno condam disiuncta Peloro</l>
                    <l xml:id="d002l277" n="96">Exiguoque freto, Sylle locus atque Caribdis.</l>
                    <l xml:id="d002l278" n="97">His Argus pastor, merito cantandus ubique,</l>
                    <l xml:id="d002l279" n="98">Vivus erat silvis. Niveos hunc mille per arva,</l>
                    <l xml:id="d002l280" n="99">Per montes collesque leves camposque per omnes</l>
                    <l xml:id="d002l281" n="100">Audivi servare greges et pabula cunctis</l>
                    <l xml:id="d002l282" n="101">Et rivos umbrasque simul prestabat apricas.</l>
                    <l xml:id="d002l283" n="102">Nec melius quisquam frondes novisse salubres</l>
                    <l xml:id="d002l284" n="103">Aut soles imbresque graves seu flumina dira</l>
                    <l xml:id="d002l285" n="104">Et pecori fetuque novo fertur (quia novi,</l>
                    <l xml:id="d002l286" n="105">Hoc ideo refero); nec rerum reddere causas</l>
                    <l xml:id="d002l287" n="106">Silenus potuit melius, non maximus Athlas</l>
                    <l xml:id="d002l288" n="107">Cognovit celum potius, non poma dracone</l>
                    <l xml:id="d002l289" n="108">Pervigili servata magis. Que plura requires,</l>
                    <l xml:id="d002l290" n="109">Dic, bona pastori? Non Argum vivere talem</l>
                    <l xml:id="d002l291" n="110">Invenies, totas si lustres undique silvas.</l>
                    <l xml:id="d002l292" n="111">O! tibi si quanto tangebat carmine colles</l>
                    <l xml:id="d002l293" n="112">Exprimerem, vix ipse feres. Nam iudice certent</l>
                    <l xml:id="d002l294" n="113">Amthiopa satyroque satus, qui menia Thebis</l>
                    <l xml:id="d002l295" n="114">Inposuit plectro, vel magnus Tracibus olim</l>
                    <l xml:id="d002l296" n="115">Vates dulciloquus, silvas qui traxit et annes.</l>
                    <l xml:id="d002l297" n="116">Ysmenus Dirceque ferent: si saxa revulsit</l>
                    <l xml:id="d002l298" n="117">Hic muris cythara, divos disvelleret Argus;</l>
                    <l xml:id="d002l299" n="118">Ysmarus et Rodope dampnabunt vocibus Orphea.</l>
                    <l xml:id="d002l300" n="119">Quid tibi nunc referam? Noster, cui tura paramus,</l>
                    <l xml:id="d002l301" n="120">Amfrisius pastor vix quiret tendere secum</l>
                    <l xml:id="d002l302" n="121">Vocibus aut calamo vel nervis. Aspice quantus</l>
                    <l xml:id="d002l303" n="122">Ergo fuit silvis Argus, cui nemo secundus.</l>
                    <l xml:id="d002l304" n="123">Hunc igitur mors seva tulit, que singula vincit;</l>
                    <l xml:id="d002l305" n="124">Nec rediturus abit, silvas carosque relinquens</l>
                    <l xml:id="d002l306" n="125">Pastores gratosque greges se condit in astris.</l>
                    <l xml:id="d002l307" n="126">Fleverunt montes Argum, flevere dolentes</l>
                    <l xml:id="d002l308" n="127">Silvarum colles cripte longique recessus</l>
                    <l xml:id="d002l309" n="128">Et satyri faunique leves nymphe driadesque</l>
                    <l xml:id="d002l310" n="129">Et tauri pecudesque breves grandesque molosi,</l>
                    <l xml:id="d002l311" n="130">Stagna lacus fontes rivique et flumina queque,</l>
                    <l xml:id="d002l312" n="131">Cirrei latices flevere et flevit Apollo</l>
                    <l xml:id="d002l313" n="132">Et Mopsus Phytiasque suus vel magnus Ydeus,</l>
                    <l xml:id="d002l314" n="133">Cespite qui viridi tumulum struxere peremnem</l>
                    <l xml:id="d002l315" n="134">Per lacrimas Argo, foliis ac floribus omnem</l>
                    <l xml:id="d002l316" n="135">Complentes tumuloque super post addere carmen</l>
                    <l xml:id="d002l317" n="136">Intenti, ne nulla quidem deduceret etas.</l>
                    <l xml:id="d002l318" n="137">Sed tu quid defles? Oro, responde, Menalca,</l>
                    <l xml:id="d002l319" n="138">Ante magis tendam; dic, Meris si tibi cure est."</l>
                    <l xml:id="d002l320" n="139">"Quidne fleam queris? Que narras ipse ego novi,</l>
                    <l xml:id="d002l321" n="140">Confiteor, nec cuncta refers que noverat Argus.</l>
                    <l xml:id="d002l322" n="141">Ex grege nempe fui pulcro, sed iunior olim;</l>
                    <l xml:id="d002l323" n="142">Hunc igitur demptum lacrimor. Sed tu modo perge</l>
                    <l xml:id="d002l324" n="143">Quo tendis, mi Meri, rogo." Tunc ille secutus:</l>
                    <l xml:id="d002l325" n="144">"Hic armenta boum pecudes parvasque bidentes</l>
                    <l xml:id="d002l326" n="145">Et montes silvasque et pascua ruraque cuncta,</l>
                    <l xml:id="d002l327" n="146">Heu! condam moriens iuveni commisit Alexi,</l>
                    <l xml:id="d002l328" n="147">Qui, male dum cautus armenta per arva trahebat,</l>
                    <l xml:id="d002l329" n="148">In gravidam fortasse lupam rabieque tremendam</l>
                    <l xml:id="d002l330" n="149">Incidit; et Phebes radios tunc nube tegebat,</l>
                    <l xml:id="d002l331" n="150">Unde levis iuvenis nullo cum lumine lustrum</l>
                    <l xml:id="d002l332" n="151">Nescius intravit; cuius sevissima guctur</l>
                    <l xml:id="d002l333" n="152">Dentibus invasit, potuit neque ab inde revelli</l>
                    <l xml:id="d002l334" n="153">Donec et occulto spiraret tramite vita.</l>
                    <l xml:id="d002l335" n="154">Hoc fertur; multique ferunt quod silva leones</l>
                    <l xml:id="d002l336" n="155">Nutriat hec sevasque feras, quibus ipse severus</l>
                    <l xml:id="d002l337" n="156">Occurrit venans mortemque recepit Adonis.</l>
                    <l xml:id="d002l338" n="157">Si tibi cuncta velim que tunc gessere propinqui</l>
                    <l xml:id="d002l339" n="158">Pastores narrare, dies non, solis ab ortu</l>
                    <l xml:id="d002l340" n="159">Usque domi sature redeunt cum nocte capelle,</l>
                    <l xml:id="d002l341" n="160">Sufficeret spatio. Sed postquam Tityrus ista</l>
                    <l xml:id="d002l342" n="161">Cognovit de rupe cava, que terminat Hystrum,</l>
                    <l xml:id="d002l343" n="162">Flevit et innumeros secum de vallibus altis</l>
                    <l xml:id="d002l344" n="163">Danubii vocitare canes durosque labore</l>
                    <l xml:id="d002l345" n="164">Pastores cepit; limquensque armenta suosque</l>
                    <l xml:id="d002l346" n="165">Saltus infandam tendit discerpere silvam</l>
                    <l xml:id="d002l347" n="166">Atque lupam captare petit flavosque leones</l>
                    <l xml:id="d002l348" n="167">Inmanesve feras, quarum iam mitis Alexis</l>
                    <l xml:id="d002l349" n="168">Egregius sanguis forsan per guctura fluxit,</l>
                    <l xml:id="d002l350" n="169">Ut penas tribuat meritis. Nam frater Alexis</l>
                    <l xml:id="d002l351" n="170">Tytirus iste fuit. Nunquid vidisse furentem</l>
                    <l xml:id="d002l352" n="171">Mente tenes nuper lato venabula ferro</l>
                    <l xml:id="d002l353" n="172">Gestantem manibus, multos et retia post hanc</l>
                    <l xml:id="d002l354" n="173">Portantes humeris, iaculis multisque sagiptis</l>
                    <l xml:id="d002l355" n="174">Et canibus fultos, ira rabieque frementes,</l>
                    <l xml:id="d002l356" n="175">Hac olim transire via silvamque per omnem?".</l>
                    <l xml:id="d002l357" n="176">Tunc ego: "Sic memini. Sed que nunc Testilis ire?".</l>
                    <l xml:id="d002l358" n="177">"Ecce tene. Multi per devia Titiron istum</l>
                    <l xml:id="d002l359" n="178">Pastores nostri canibus sumptisque secuntur,</l>
                    <l xml:id="d002l360" n="179">Inter quos Faunus noster iam carpere colles</l>
                    <l xml:id="d002l361" n="180">Cernitur. Inde dolet tristem solamque relictam</l>
                    <l xml:id="d002l362" n="181">Testilis in silvis cernens se; namque luporum</l>
                    <l xml:id="d002l363" n="182">Insidie plures estant, prout ipsa fatetur."</l>
                    <l xml:id="d002l364" n="183">His dictis, animus qui iam torpore rigebat</l>
                    <l xml:id="d002l365" n="184">Surexit floresque meos sertumque reliqui</l>
                    <l xml:id="d002l366" n="185">Aiens: "Meri decus, Faunum post ire paratus</l>
                    <l xml:id="d002l367" n="186">Sum; sed dum venio mulge tu, care, capellas".</l>
                    <lb/>
                </div2>
                <div2 xml:id="002c004" type="carmen">
                    <head>
                        <abbr>4</abbr>
                    </head>
                    <p xml:id="d002l368" n="">4.</p>
                    <l xml:id="d002l369" n="1">Hic pater et genitus, Pinus Ciampique quiescunt,</l>
                    <l xml:id="d002l370" n="2">Militia insignes ambo prolisque Tosinghe.</l>
                    <l xml:id="d002l371" n="3">Prudens ille fuit multum, sed natus in armis</l>
                    <l xml:id="d002l372" n="4">Fortior, ut patuit cum bella furentia gessit</l>
                    <l xml:id="d002l373" n="5">Iuxta Altopassum, patrie dum querit honorem.</l>
                    <lb/>
                </div2>
                <div2 xml:id="002c005" type="carmen">
                    <head>
                        <abbr>5</abbr>
                    </head>
                    <p xml:id="d002l374" n="tit.">5. illustri viro Francisco Petrarce laureato</p>
                    <l xml:id="d002l375" n="1">Ytalie iam certus honos, cui tempora lauro</l>
                    <l xml:id="d002l376" n="2">Romulei cinsere duces, hoc suscipe gratum</l>
                    <l xml:id="d002l377" n="3">Dantis opus doctis, vulgo mirabile, nullis</l>
                    <l xml:id="d002l378" n="4">Ante, reor, simili compactum carmine seclis;</l>
                    <l xml:id="d002l379" n="5">Nec tibi sit durum versus vidisse poete</l>
                    <l xml:id="d002l380" n="6">Exulis et patrio tantum sermone sonoros,</l>
                    <l xml:id="d002l381" n="7">Frondibus ac nullis redimiti. Crimen inique</l>
                    <l xml:id="d002l382" n="8">Fortune exilium; reliquum, voluisse futuris</l>
                    <l xml:id="d002l383" n="9">Quid metrum vulgare queat monstrare modernum,</l>
                    <l xml:id="d002l384" n="10">Causa fuit vati: non, quod persepe frementes</l>
                    <l xml:id="d002l385" n="11">Invidia dixere truces, quod nescius olim</l>
                    <l xml:id="d002l386" n="12">Egerit hoc auctor. Novisti forsan et ipse,</l>
                    <l xml:id="d002l387" n="13">Traxerit hunc iuvenem studiis per celsa nivosi</l>
                    <l xml:id="d002l388" n="14">Cirreos mediosque sinus tacitosque recessus</l>
                    <l xml:id="d002l389" n="15">Nature celique vias terreque marisque,</l>
                    <l xml:id="d002l390" n="16">Aonios fontes, Parnasi culmen et antra,</l>
                    <l xml:id="d002l391" n="17">Iulia Pariseos dudum serusque Britannus.</l>
                    <l xml:id="d002l392" n="18">Hinc illi egregium sacro moderamine virtus</l>
                    <l xml:id="d002l393" n="19">Theologi vatisque dedit, simul atque sophye</l>
                    <l xml:id="d002l394" n="20">Agnomen, factusque fere est gloria gentis</l>
                    <l xml:id="d002l395" n="21">Altera Florigenum; meritis tamen improba lauris</l>
                    <l xml:id="d002l396" n="22">Mors properata nimis vetuit vincire capillos.</l>
                    <l xml:id="d002l397" n="23">Insuper et nudas coram quas ire Camenas</l>
                    <l xml:id="d002l398" n="24">Forte reris primo intuitu, si claustra Plutonis</l>
                    <l xml:id="d002l399" n="25">Mente quidem reseres tota, montemque superbum</l>
                    <l xml:id="d002l400" n="26">Atque Iovis solium, sacris vestirier umbris</l>
                    <l xml:id="d002l401" n="27">Sublimes sensus cernes, et vertice Nyse</l>
                    <l xml:id="d002l402" n="28">Plectra movere Dei Musas ac ordine miro</l>
                    <l xml:id="d002l403" n="29">Cuncta trahi; dicesque libens: "Erit alter ab illo</l>
                    <l xml:id="d002l404" n="30">Quem laudas meritoque colis, per secula, Dantes,</l>
                    <l xml:id="d002l405" n="31">Quem genuit grandis vatum Florentia mater</l>
                    <l xml:id="d002l406" n="32">Atque veretur ovans; nomen celebrisque per urbes</l>
                    <l xml:id="d002l407" n="33">Ingentes fert grande suum duce nomine nati".</l>
                    <l xml:id="d002l408" n="34">Nunc, oro, mi care nimis spesque unica nostrum,</l>
                    <l xml:id="d002l409" n="35">Ingenio quanquam valeas celosque penetres,</l>
                    <l xml:id="d002l410" n="36">Nec Latium solum fama sed sydera pulses,</l>
                    <l xml:id="d002l411" n="37">Concivem doctumque satis pariterque poetam</l>
                    <l xml:id="d002l412" n="38">Suscipe, perlege, iunge tuis, cole, comproba: nam si</l>
                    <l xml:id="d002l413" n="39">Feceris, ipse tibi facies multumque favoris</l>
                    <l xml:id="d002l414" n="40">Exquires; et, magne, vale, decus Urbis et orbis.</l>
                    <lb/>
                </div2>
                <div2 xml:id="002c006" type="carmen">
                    <head>
                        <abbr>6</abbr>
                    </head>
                    <p xml:id="d002l415" n="">6.</p>
                    <l xml:id="d002l416" n="1">Nescis posse meum, que sit mea gloria nescis.</l>
                    <lb/>
                </div2>
                <div2 xml:id="002c007" type="carmen">
                    <head>
                        <abbr>7</abbr>
                    </head>
                    <p xml:id="d002l417" n="">7.</p>
                    <l xml:id="d002l418" n="1">Si bene conspexi que scribis carmina, vatum</l>
                    <l xml:id="d002l419" n="2">Iam decus et patrie fulgor, venerande, secundus,</l>
                    <l xml:id="d002l420" n="3">Tempus dulce trahis, dum mens invicta periclis</l>
                    <l xml:id="d002l421" n="4">Proposito stat firma sacro, dum cernere libros</l>
                    <l xml:id="d002l422" n="5">Non piget, et falsum spernis sapienter inepti</l>
                    <l xml:id="d002l423" n="6">Iudicium vulgi paucisque indulta revisis</l>
                    <l xml:id="d002l424" n="7">Ornamenta ducis, que sunt calcaria cordi.</l>
                    <l xml:id="d002l425" n="8">Hec te ne ledat, possit ne ledere, quanquam</l>
                    <l xml:id="d002l426" n="9">Germanum germana phalanx stet turgida circum</l>
                    <l xml:id="d002l427" n="10">Insultans armis! Faciant spectare palantes</l>
                    <l xml:id="d002l428" n="11">In segetes pecudumque greges armentaque passim</l>
                    <l xml:id="d002l429" n="12">Nunc ferro nunc igne; gemant quibus acrior instat</l>
                    <l xml:id="d002l430" n="13">Cura lucri! Michi, care, labor fuit alter iniquus</l>
                    <l xml:id="d002l431" n="14">Iamdudum, dum seva Canis iniuncta Leoni</l>
                    <l xml:id="d002l432" n="15">Stella malum finiret iter: stetit obvia febris</l>
                    <l xml:id="d002l433" n="16">Incauto michi dura nimis nil tale timenti;</l>
                    <l xml:id="d002l434" n="17">Cum qua per menses luctatus ad omnia vires</l>
                    <l xml:id="d002l435" n="18">Exposui, memorans Alcidis prelia quondam,</l>
                    <l xml:id="d002l436" n="19">Dum fuit Anteus libicis prostratus arenis.</l>
                    <l xml:id="d002l437" n="20">Et victor persepe fui, dum premia vite</l>
                    <l xml:id="d002l438" n="21">Sperarem si victor eram: sed fortis et instans</l>
                    <l xml:id="d002l439" n="22">Hostis in ambiguum, renovatis viribus, ingens</l>
                    <l xml:id="d002l440" n="23">Plus solito surgebat ovans, cui sistere durum</l>
                    <l xml:id="d002l441" n="24">Iam reputans, mortem volui, si fata dedissent.</l>
                    <l xml:id="d002l442" n="25">Et cecidi, victusque fere inremeabile limen</l>
                    <l xml:id="d002l443" n="26">Usque adii mortis: sevus sed terruit horror</l>
                    <l xml:id="d002l444" n="27">Ingentis baratri, nam, dum specularer avaras</l>
                    <l xml:id="d002l445" n="28">Attonitus latebras completas murmure tristi,</l>
                    <l xml:id="d002l446" n="29">Expavi, traxique pedem vestigia flectens,</l>
                    <l xml:id="d002l447" n="30">Ut potui, et celo rediens; viresque resumpsi</l>
                    <l xml:id="d002l448" n="31">Inde novas, vicique malum summoque labore</l>
                    <l xml:id="d002l449" n="32">Perdomui tandem. Et posito michi debile robur,</l>
                    <l xml:id="d002l450" n="33">Et compos vix ipse, vicissim carmina cudo</l>
                    <l xml:id="d002l451" n="34">Te duce: quis vati versus non prestet amico?</l>
                    <l xml:id="d002l452" n="35">Hec alias narrare libet; nunc vertere cursum</l>
                    <l xml:id="d002l453" n="36">Est animus quo cepta trahunt. Tibi tramite, dicis,</l>
                    <l xml:id="d002l454" n="37">Ire placet medio, priscorum facta recusans</l>
                    <l xml:id="d002l455" n="38">Et nova gesta virum. Laudo; nec degere canens</l>
                    <l xml:id="d002l456" n="39">Est opus, ipse refers, nec desunt acta diebus.</l>
                    <l xml:id="d002l457" n="40">Hesperiam geminam Karolo vincente videbis</l>
                    <l xml:id="d002l458" n="41">Francorum perferre iugum, Gallosque comatos;</l>
                    <l xml:id="d002l459" n="42">Hinc etiam modicum supra si plura revolvas,</l>
                    <l xml:id="d002l460" n="43">Adveniet coram perlucida turba proborum,</l>
                    <l xml:id="d002l461" n="44">Ni tibi quod cantes dederit memorabile Clio:</l>
                    <l xml:id="d002l462" n="45">Vandalus impatiens sedis regesque Ticini,</l>
                    <l xml:id="d002l463" n="46">Vinulus invasor Latii, Gothusque severus,</l>
                    <l xml:id="d002l464" n="47">Bellaque Samnitum dum surgeret Umbria contra,</l>
                    <l xml:id="d002l465" n="48">Mille vacant, si cuncta velis discurrere gesta,</l>
                    <l xml:id="d002l466" n="49">Splendida sumpta tibi que possunt reddere serta</l>
                    <l xml:id="d002l467" n="50">Aut alias maiore sono pretendere lauros.</l>
                    <l xml:id="d002l468" n="51">Fac, age, tange chelim: contemnunt otia frondes</l>
                    <l xml:id="d002l469" n="52">Peneide, damnatque cohors veneranda sororum</l>
                    <l xml:id="d002l470" n="53">Castalidum. Nos turba minor suspensa tenemus</l>
                    <l xml:id="d002l471" n="54">Ora quidem, si forte cadat de fonte propinquo</l>
                    <l xml:id="d002l472" n="55">Quid sapidum, aut cupidas nobis quod mulceat aures.</l>
                    <l xml:id="d002l473" n="56">Quid, breviter videant homines. Tu denique prudens</l>
                    <l xml:id="d002l474" n="57">Multa vides, et pulcra sedens nunc cernere debes</l>
                    <l xml:id="d002l475" n="58">Librorum in medio quos servant claustra Casini.</l>
                    <l xml:id="d002l476" n="59">Fac, age, tange chelim: tempus fugit ocius aura,</l>
                    <l xml:id="d002l477" n="60">Nec redeunt flavi quos circum tempora crines</l>
                    <l xml:id="d002l478" n="61">Iam canos traxere dies, gravis atque senectus.</l>
                    <l xml:id="d002l479" n="62">Hec ego dum scripsi, semper clarissimus ille</l>
                    <l xml:id="d002l480" n="63">Affuit orator &lt;michi&gt; legum doctor amicus</l>
                    <l xml:id="d002l481" n="64">Loisius, sic velle ferens et scribere mandans.</l>
                    <lb/>
                </div2>
                <div2 xml:id="002c008" type="carmen">
                    <head>
                        <abbr>8</abbr>
                    </head>
                    <p xml:id="d002l482" n="">8.</p>
                    <l xml:id="d002l483" n="1">Finis adest longi Dantis cum laude laboris:</l>
                    <l xml:id="d002l484" n="2">Gloria sit summo Regi matrique, precamur,</l>
                    <l xml:id="d002l485" n="3">Quos oro celsas prestent conscendere sedes</l>
                    <l xml:id="d002l486" n="4">Dum supprema dies veniet morientibus egris.</l>
                    <lb/>
                </div2>
                <div2 xml:id="002c009" type="carmen">
                    <head>
                        <abbr>9</abbr>
                    </head>
                    <p xml:id="d002l487" n="tit.">9. versus ad Affricam domini Francisci Petrarce</p>
                    <l xml:id="d002l488" n="1">Ytalie sublimis honor, generosa Petrarce</l>
                    <l xml:id="d002l489" n="2">Affrica Francisci soboles, quid nescia dormis?</l>
                    <l xml:id="d002l490" n="3">Non sentis convexa poli, non sydera secum</l>
                    <l xml:id="d002l491" n="4">Quod tibi permittant fatum pugnantia? quodque</l>
                    <l xml:id="d002l492" n="5">Iam patres veneti, quis coram dicere causam</l>
                    <l xml:id="d002l493" n="6">Te fortuna iubet, iuris posuere tribunal,</l>
                    <l xml:id="d002l494" n="7">Inque fori medio sedeant, crepitentque furentes</l>
                    <l xml:id="d002l495" n="8">In celum flamme damnatis, credo, papiris</l>
                    <l xml:id="d002l496" n="9">Supplicium, rostrisque fremant hinc inde patroni</l>
                    <l xml:id="d002l497" n="10">Vocibus et strepitu complentes omnia circum?</l>
                    <l xml:id="d002l498" n="11">Horridus hinc nigris squalens per colla colubris</l>
                    <l xml:id="d002l499" n="12">Livor edax clamore petit solvaris ut igne,</l>
                    <l xml:id="d002l500" n="13">Hoc tibi confirmans rigidum voluisse parentem,</l>
                    <l xml:id="d002l501" n="14">Dum fuit in terris illi lux ultima: necnon</l>
                    <l xml:id="d002l502" n="15">Attica iura velint validique potentia moris</l>
                    <l xml:id="d002l503" n="16">Legis habere locum, iubeant tabuleque quiritum.</l>
                    <l xml:id="d002l504" n="17">Parte alia Pietas deflet sociata querelis</l>
                    <l xml:id="d002l505" n="18">Innumeris, dulcesque simul stant ordine secum</l>
                    <l xml:id="d002l506" n="19">Orantes Muse lacrimis precibusque senatum,</l>
                    <l xml:id="d002l507" n="20">Ne pereant tot gesta virum sanctique labores</l>
                    <l xml:id="d002l508" n="21">Amplaque doctiloqui vatis nunc carmina flammis.</l>
                    <l xml:id="d002l509" n="22">Incerti resident patres et murmure multo</l>
                    <l xml:id="d002l510" n="23">Discutiunt, cui danda fides et credere dictis</l>
                    <l xml:id="d002l511" n="24">Iure queant, hostine tuo seu forte Camenis.</l>
                    <l xml:id="d002l512" n="25">Et tu, incerta tui, torpes quasi nescia? Surge</l>
                    <l xml:id="d002l513" n="26">Surge, precor precor, ipsa tibi sis causa salutis,</l>
                    <l xml:id="d002l514" n="27">Dum dubii pendent, dum nondum robore quicquam</l>
                    <l xml:id="d002l515" n="28">Censores firmant, superi dum tempora prestant.</l>
                    <l xml:id="d002l516" n="29">Excute letiferam pestem viresque resumme,</l>
                    <l xml:id="d002l517" n="30">Pellito segnitiem, longo squalore catenas</l>
                    <l xml:id="d002l518" n="31">Iam fragiles infringe manu postesque revelle</l>
                    <l xml:id="d002l519" n="32">Valvarum, tristesque domos et carceris umbras</l>
                    <l xml:id="d002l520" n="33">Linque fuga celeri: custos nunc ille severus,</l>
                    <l xml:id="d002l521" n="34">Qui solers multos caros tibi sustulit annos,</l>
                    <l xml:id="d002l522" n="35">Est absens, abiitque volens meliora secutus.</l>
                    <l xml:id="d002l523" n="36">Quid mussans differs? Non spectas, impia tecum,</l>
                    <l xml:id="d002l524" n="37">Quot doleant timeantque tibi? Circumspice, queso,</l>
                    <l xml:id="d002l525" n="38">Quot pereant misere, si tu neglecta peribis.</l>
                    <l xml:id="d002l526" n="39">Ytalie renovatus honor museque latine,</l>
                    <l xml:id="d002l527" n="40">Laurea tarpeia digitis assumpta sub arce</l>
                    <l xml:id="d002l528" n="41">Romuleis gratumque decus veneranda poesis,</l>
                    <l xml:id="d002l529" n="42">Ingenium celeste patris grandesque labores,</l>
                    <l xml:id="d002l530" n="43">Inclita fama virens orbi iam cognita toto,</l>
                    <l xml:id="d002l531" n="44">Heu! flentes ibunt tecum tua fata sub umbras!</l>
                    <l xml:id="d002l532" n="45">Stat procul emissus montis violentus ab antris</l>
                    <l xml:id="d002l533" n="46">Sorgia, divolvens ingentia saxa cavernis,</l>
                    <l xml:id="d002l534" n="47">Mugituque gravi nebulis oppletus in agros</l>
                    <l xml:id="d002l535" n="48">Funditur, ac hominum fructus et culta colonum</l>
                    <l xml:id="d002l536" n="49">Turbatus, tua damna timens, prevertit et aufert.</l>
                    <l xml:id="d002l537" n="50">Ceruleum caput e vitreis Thetis erigit undis,</l>
                    <l xml:id="d002l538" n="51">Nayadum sociata choris, toto cum gurgite deflens</l>
                    <l xml:id="d002l539" n="52">Quos tibi nunc ignes audit crepitare propinquos:</l>
                    <l xml:id="d002l540" n="53">Nam te nascentem nemorum per opaca sub umbras</l>
                    <l xml:id="d002l541" n="54">Suscepisse suis ulnis et lacte cibasse</l>
                    <l xml:id="d002l542" n="55">Et servasse refert, verique crepundia testes</l>
                    <l xml:id="d002l543" n="56">Margine gramineo demonstrans, atque parentis</l>
                    <l xml:id="d002l544" n="57">Pretendit mansura diu vestigia magni,</l>
                    <l xml:id="d002l545" n="58">Que iuxta movisse animum viresque dedisse</l>
                    <l xml:id="d002l546" n="59">Tinnituque sibi gracili tenuisse canenti</l>
                    <l xml:id="d002l547" n="60">Concentum, pulchram dum te quoque gigneret olim.</l>
                    <l xml:id="d002l548" n="61">Albula sic fluvius, populus sic omnis et omnes,</l>
                    <l xml:id="d002l549" n="62">Heu! proceres Urbis circum Capitolia frendunt</l>
                    <l xml:id="d002l550" n="63">Et tibi seva timent, cunctum convitia flentes,</l>
                    <l xml:id="d002l551" n="64">Teque vocant suadentque fugam votisque precantur</l>
                    <l xml:id="d002l552" n="65">Ut te surripias igni sanctisque tuorum</l>
                    <l xml:id="d002l553" n="66">Te manibus credas longos victura per annos,</l>
                    <l xml:id="d002l554" n="67">In sedesque velis tecum revocare priores</l>
                    <l xml:id="d002l555" n="68">Ausonias musas septemque revisere colles</l>
                    <l xml:id="d002l556" n="69">Atque pio cantu saltem recreare ruinas,</l>
                    <l xml:id="d002l557" n="70">Tollere si nequeas, et priscum nomen avorum.</l>
                    <l xml:id="d002l558" n="71">Ex urna veteri, cuius tu grandia cantas</l>
                    <l xml:id="d002l559" n="72">Bella, viri cineres emictunt mixta querelis</l>
                    <l xml:id="d002l560" n="73">Verba, quibus requiem poscunt humilesque perorant,</l>
                    <l xml:id="d002l561" n="74">Non igni mandare velis quam carmine famam</l>
                    <l xml:id="d002l562" n="75">Ethereo renovas, iterumque per invia mundi</l>
                    <l xml:id="d002l563" n="76">Exilio religare senem, clara atque trophea.</l>
                    <l xml:id="d002l564" n="77">Euboice rupes et circum litora Baias,</l>
                    <l xml:id="d002l565" n="78">Syrene scopulus, Bacho gratusque Vesevus</l>
                    <l xml:id="d002l566" n="79">Emictunt omnes gemitus tibi, diva, timentes;</l>
                    <l xml:id="d002l567" n="80">Marmoreosque inter lapides sculptumque sepulcrum</l>
                    <l xml:id="d002l568" n="81">Tritones referunt, sit vox audita Roberti</l>
                    <l xml:id="d002l569" n="82">Magnanimi regis repetens promissa Petrarce,</l>
                    <l xml:id="d002l570" n="83">Ut sua sis nomenque suum per secula serves,</l>
                    <l xml:id="d002l571" n="84">Concessos memorans letos pro munere honores.</l>
                    <l xml:id="d002l572" n="85">Sed dic: non audis, medio nunc carceris, egram</l>
                    <l xml:id="d002l573" n="86">Dum nudam viduam solam miseramque dolentem</l>
                    <l xml:id="d002l574" n="87">Se dicit natumque vocat Florentia frustra?</l>
                    <l xml:id="d002l575" n="88">Si caput extuleris, fessam flentemque videbis,</l>
                    <l xml:id="d002l576" n="89">Carpentem manibus sparsos hinc inde capillos,</l>
                    <l xml:id="d002l577" n="90">Pectora tundentem pugnis ac ora rigantem</l>
                    <l xml:id="d002l578" n="91">Unguibus infestis, pulla sub veste sedentem,</l>
                    <l xml:id="d002l579" n="92">Pulvere respersam putri, Parcasque sorores</l>
                    <l xml:id="d002l580" n="93">Et celum sydusque malum crinemque resectum</l>
                    <l xml:id="d002l581" n="94">Ante diem Trivie lacerantem et numina dictis.</l>
                    <l xml:id="d002l582" n="95">Te solam cupiens, sperans te posse dolores</l>
                    <l xml:id="d002l583" n="96">Composuisse suos, quid, si te sentiat, oro,</l>
                    <l xml:id="d002l584" n="97">In cinerem versam, facturam credis amentem?</l>
                    <l xml:id="d002l585" n="98">In mortem furibunda ruet, nigrasque vocabit</l>
                    <l xml:id="d002l586" n="99">Orans Eumenidas rapiant maculentque per umbras</l>
                    <l xml:id="d002l587" n="100">Quod fueras factura suum, si vita fuisset,</l>
                    <l xml:id="d002l588" n="101">Perpetuum nomen. Poteris, dic, obsecro, mentem</l>
                    <l xml:id="d002l589" n="102">Non flexisse piis lacrimis precibusque vocantis?</l>
                    <l xml:id="d002l590" n="103">Sis facilis matri, reliquos si forte recuses,</l>
                    <l xml:id="d002l591" n="104">Teque sibi natisque velis seclisque futuris</l>
                    <l xml:id="d002l592" n="105">Reddere: carpe fugam volucer dubiosque relinque</l>
                    <l xml:id="d002l593" n="106">Euganeos montes; timeas non, hercle! necesse est.</l>
                    <l xml:id="d002l594" n="107">Te quoque castalio servabunt vertice Muse</l>
                    <l xml:id="d002l595" n="108">Pyerides vatumque chorus, te grandis Apollo</l>
                    <l xml:id="d002l596" n="109">Inde sacris cum iure tuo tutabitur armis.</l>
                    <l xml:id="d002l597" n="110">Inclita Pariseos optatam pluribus annis</l>
                    <l xml:id="d002l598" n="111">Te vocat, et manibus tensis suplicanter adorat</l>
                    <l xml:id="d002l599" n="112">Esse velis secum, cum sit vetus hospita vatum</l>
                    <l xml:id="d002l600" n="113">Pervigil et servet studiis monimenta priorum;</l>
                    <l xml:id="d002l601" n="114">Te civem natamque suam pulchramque sororem</l>
                    <l xml:id="d002l602" n="115">Roma petit, viresque parat, si ledere tentet</l>
                    <l xml:id="d002l603" n="116">Te frigius quisquam vel quemvis audeat alter;</l>
                    <l xml:id="d002l604" n="117">Teque latina rogat legum Bononia nutrix,</l>
                    <l xml:id="d002l605" n="118">Ut venias longo requiem positura labori.</l>
                    <l xml:id="d002l606" n="119">Ne spernas, posito sibi sint incognita Nyse</l>
                    <l xml:id="d002l607" n="120">Culmina vel superos calamis in bella movere;</l>
                    <l xml:id="d002l608" n="121">Sit potuisse satis dites spectare togatos</l>
                    <l xml:id="d002l609" n="122">Inter avaritie scopulos orchestra tenentes.</l>
                    <l xml:id="d002l610" n="123">Quid memorem celebres reges, quidve oppida passim,</l>
                    <l xml:id="d002l611" n="124">Qui cupiunt ut salva velis consistere secum?</l>
                    <l xml:id="d002l612" n="125">Si tibi sola sinus pandat Florentia mater,</l>
                    <l xml:id="d002l613" n="126">Egregium magnumque sat est: non clarior ulla</l>
                    <l xml:id="d002l614" n="127">Est Ytalis patria, non equa potentia cuiquam;</l>
                    <l xml:id="d002l615" n="128">Hec animas, hec arma virum sumptusque datura est.</l>
                    <l xml:id="d002l616" n="129">O mea, si facies, centum miraberis urbes</l>
                    <l xml:id="d002l617" n="130">Letitia florere nova populosque canentes</l>
                    <l xml:id="d002l618" n="131">Sacra Iovis magni Phebique peana, corollis</l>
                    <l xml:id="d002l619" n="132">Ornantes aulas et te super astra ferentes</l>
                    <l xml:id="d002l620" n="133">Vocibus altisonis: resonabunt undique versus</l>
                    <l xml:id="d002l621" n="134">Aonidum cytharis; virides, que pallet, amicas</l>
                    <l xml:id="d002l622" n="135">Emictet laurus frondes, ac Sorgia lenis</l>
                    <l xml:id="d002l623" n="136">Fonte cadet placido campis; iuvenesque quirites</l>
                    <l xml:id="d002l624" n="137">In priscos rediisse dies dum forte putabunt,</l>
                    <l xml:id="d002l625" n="138">Templa deum plausu, ludis sertisque theatra</l>
                    <l xml:id="d002l626" n="139">Complebunt festisque choris de more vetusto.</l>
                    <l xml:id="d002l627" n="140">Linquet et ausonium bustum gravidasque paludes</l>
                    <l xml:id="d002l628" n="141">Scipiades Romamque suam sanctumque senatum</l>
                    <l xml:id="d002l629" n="142">Consurgens repetet, niveos iterumque iugales</l>
                    <l xml:id="d002l630" n="143">Ducturus iunget neglectos orbe triumphos;</l>
                    <l xml:id="d002l631" n="144">Fulgorique suo si sentiat esse Robertus</l>
                    <l xml:id="d002l632" n="145">Hoc decus annexum, dulci cum pace quiescet.</l>
                    <l xml:id="d002l633" n="146">Quid referam multas? Patrie decus omne resurget</l>
                    <l xml:id="d002l634" n="147">Sospite te, et tetro posito squalore coronam</l>
                    <l xml:id="d002l635" n="148">Etruscam capiti ponet vestesque resummet</l>
                    <l xml:id="d002l636" n="149">Purpureas, omnisque ruet post obvia, neptem</l>
                    <l xml:id="d002l637" n="150">Susceptura suam totis amplexibus. Ergo</l>
                    <l xml:id="d002l638" n="151">Frigida quid torpes? quid differs vota tuorum?</l>
                    <l xml:id="d002l639" n="152">Rumpe moras felixque veni, sanctumque poema</l>
                    <l xml:id="d002l640" n="153">Pande tuis aperique, precor, fac pande secreta,</l>
                    <l xml:id="d002l641" n="154">Ut videant omnes Ytali iuvenesque senesque,</l>
                    <l xml:id="d002l642" n="155">Hesperus et Gallus, studiis tardusque Britannus</l>
                    <l xml:id="d002l643" n="156">Germanusque ferox, Hyster veteresque Liburni</l>
                    <l xml:id="d002l644" n="157">Et quecunque sedent gelido sub sydere gentes</l>
                    <l xml:id="d002l645" n="158">Quem tu "conspicuum meritis belloque tremendum",</l>
                    <l xml:id="d002l646" n="159">Diva, refers, serique queant novisse nepotes</l>
                    <l xml:id="d002l647" n="160">Terribiles classes et vela sequentia flatu</l>
                    <l xml:id="d002l648" n="161">Ordinibus certis et iusti vindicis iras</l>
                    <l xml:id="d002l649" n="162">In meritos, que pressa prius victricibus armis</l>
                    <l xml:id="d002l650" n="163">Litora, quas validas urbes aut oppida capta,</l>
                    <l xml:id="d002l651" n="164">Quas actas pariter predas, byrseaque arva</l>
                    <l xml:id="d002l652" n="165">Atque hominum strages exustaque castra Siphacis;</l>
                    <l xml:id="d002l653" n="166">Et noscant penos undantes sanguine campos</l>
                    <l xml:id="d002l654" n="167">Puniceo, luscumque ducem remeare coactum</l>
                    <l xml:id="d002l655" n="168">In patrios agros sevo sub marte gementem,</l>
                    <l xml:id="d002l656" n="169">Sidonias arces flammis ferroque subactas,</l>
                    <l xml:id="d002l657" n="170">Necnon et Tyrios fractos tractosque catenis</l>
                    <l xml:id="d002l658" n="171">Captivos reges ac letos inde triumphos.</l>
                    <l xml:id="d002l659" n="172">Tuque, pater, qui regna tenes nunc celsa Tonantis</l>
                    <l xml:id="d002l660" n="173">Et dulci frueris Christo, fac fautor ut assis</l>
                    <l xml:id="d002l661" n="174">Nunc nate ceptumque pium tu numine firmes.</l>
                    <l xml:id="d002l662" n="175">Adde animos, ostende fugam retroque sequentes</l>
                    <l xml:id="d002l663" n="176">Pellito, ne possint carmen violare voraces</l>
                    <l xml:id="d002l664" n="177">Quod divum iam fronte gerit; quesoque benignus</l>
                    <l xml:id="d002l665" n="178">Ignoscas si, ut iussa minus serventur amici,</l>
                    <l xml:id="d002l666" n="179">Hortor sollicitus. Nosti sic Cesaris olim</l>
                    <l xml:id="d002l667" n="180">Edicto magni pariter frustrata Maronis</l>
                    <l xml:id="d002l668" n="181">In decus et laudem divine Eneidos: et tu</l>
                    <l xml:id="d002l669" n="182">Principis imperium mecum laudare solebas.</l>
                    <lb/>
                </div2>
                <div2 xml:id="002c010" type="carmen">
                    <head>
                        <abbr>10</abbr>
                    </head>
                    <p xml:id="d002l670" n="">10.</p>
                    <l xml:id="d002l671" n="1">Hac sub mole iacent cineres ac ossa Iohannis,</l>
                    <l xml:id="d002l672" n="2">Mens sedet ante Deum meritis ornata laborum</l>
                    <l xml:id="d002l673" n="3">Mortalis vite; genitor Boccaccius illi,</l>
                    <l xml:id="d002l674" n="4">Patria Certaldum, studium fuit alma poesis.</l>
                </div2>
            </div1>
        </body>
    </text>
</TEI>
