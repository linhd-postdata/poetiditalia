<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="FORCIANI-ferr">
                    <title>opusculum de laudibus regis Ferdinandi</title>
                    <title type="short">opusculum de laudibus regis Ferdinandi</title>
                    <abbr>ad Ferdin.</abbr>
                    <bibl>T. De Marinis, A. Perosa, 1970</bibl>
                </title>
                <author xml:id="FORCIANI" n="99.000">
                    <name>Forciani, Girolamo</name>
                    <date>Napoli, saec. XV</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Girolamo Forciani</persName>
                    <abbr>FORCIANI</abbr>
                </author>
                <respStmt>
                    <resp>Reference basis text</resp>
                    <name>T. De Marinis, A. Perosa, 1970</name>
                </respStmt>
            </titleStmt>
            <extent>
                <measure unit="words" quantity="908">908</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>T. De Marinis, A. Perosa, 1970</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Stefano Di Brazzano</bibl>
                </head>
                <p xml:id="d001l1" n="0|1">opusculum in quo laudat regem Ferdinandum, | quod se ac suos proceres in venationibus, aucupiis | equestrique certamine exerceat, ut ocium evitet</p>
                <lb/>
                <l xml:id="d001l2" n="1">Aucupium quicunque tuum, rex inclite, damnat,</l>
                <l xml:id="d001l3" n="2">Huic merito dicam cordis inesse parum;</l>
                <l xml:id="d001l4" n="3">Quisquis venatus forsan culpaverit istos,</l>
                <l xml:id="d001l5" n="4">Hunc ego stulticia non caruisse reor;</l>
                <l xml:id="d001l6" n="5">Quicunque innocuos audebit carpere lusus,</l>
                <l xml:id="d001l7" n="6">Iudice me vero, censor iniquus erit.</l>
                <l xml:id="d001l8" n="7">Quis putet esse nefas pugnam spectare volucrum,</l>
                <l xml:id="d001l9" n="8">Cum falco milvos raptor ad ima trahit,</l>
                <l xml:id="d001l10" n="9">Cum capitur cornix aut anser in aere summo</l>
                <l xml:id="d001l11" n="10">Accipiterque Afras unguibus urget aves?</l>
                <l xml:id="d001l12" n="11">Quod scelus est canibus cervos agitare fugaces</l>
                <l xml:id="d001l13" n="12">Dentatum et iaculi cuspide adire suem?</l>
                <l xml:id="d001l14" n="13">Carnivorus gyros milvus per inane volutat,</l>
                <l xml:id="d001l15" n="14">Ut pullorum extis expleat ingluviem;</l>
                <l xml:id="d001l16" n="15">Eripiunt sulcis cornix atque improbus anser</l>
                <l xml:id="d001l17" n="16">Semina et agricolis plurima damna ferunt;</l>
                <l xml:id="d001l18" n="17">Trux aper et celsi ramosa in cornua cervi</l>
                <l xml:id="d001l19" n="18">Frugiferos vulgo depopulantur agros.</l>
                <l xml:id="d001l20" n="19">Hic probet antiquos ritus repetatque theatrum</l>
                <l xml:id="d001l21" n="20">Durus et humana caede madere velit!</l>
                <l xml:id="d001l22" n="21">Aspice clamosi fuerint quam proelia circi,</l>
                <l xml:id="d001l23" n="22">Cum faceret ludos Martia Roma suos:</l>
                <l xml:id="d001l24" n="23">Vidit eques, vidit stulta cum plebe senatus</l>
                <l xml:id="d001l25" n="24">Funera, quae multi plena cruoris erant.</l>
                <l xml:id="d001l26" n="25">Instabat torva crudelis fronte lanista,</l>
                <l xml:id="d001l27" n="26">Servilem cogens in sua fata manum;</l>
                <l xml:id="d001l28" n="27">Hi gladios vibrant, illis est fuscina telum,</l>
                <l xml:id="d001l29" n="28">Iactat in adversum hic retia densa caput.</l>
                <l xml:id="d001l30" n="29">Pressit sanguineam moriens gladiator harenam</l>
                <l xml:id="d001l31" n="30">Parque dedit misero vulnera cruda pari;</l>
                <l xml:id="d001l32" n="31">Victori iugulum victus porrexit, at ille</l>
                <l xml:id="d001l33" n="32">A populo plausum certaque dona tulit.</l>
                <l xml:id="d001l34" n="33">Quid tibi navalis referam spectacula pugnae,</l>
                <l xml:id="d001l35" n="34">Quae ferus in Marsa Claudius egit aqua?</l>
                <l xml:id="d001l36" n="35">Purpuream doluit reddi tunc Fucinus undam</l>
                <l xml:id="d001l37" n="36">Inque suo mergi corpora caesa lacu.</l>
                <l xml:id="d001l38" n="37">Quis non audivit scelerati stagna Neronis</l>
                <l xml:id="d001l39" n="38">Diraque vesanae munera naumachiae?</l>
                <l xml:id="d001l40" n="39">Nemo hic certavit carae pro moenibus urbis,</l>
                <l xml:id="d001l41" n="40">Nemo tuebatur templa verenda deum:</l>
                <l xml:id="d001l42" n="41">Spargebant ergo frustra cum sanguine vitam,</l>
                <l xml:id="d001l43" n="42">Ut populum scirent morte iuvare sua.</l>
                <l xml:id="d001l44" n="43">Tristis et Ausoniam tenuit venatio gentem,</l>
                <l xml:id="d001l45" n="44">Cum fieret saevis obvia turba feris.</l>
                <l xml:id="d001l46" n="45">De nemore Hyrcano ducta est rapidissima tigris,</l>
                <l xml:id="d001l47" n="46">Ore theatrales mandere docta viros;</l>
                <l xml:id="d001l48" n="47">Insignes maculis pardi fulvique leones,</l>
                <l xml:id="d001l49" n="48">Barrus et immani corpore rhinoceros</l>
                <l xml:id="d001l50" n="49">Vivida ieiuno laniabant viscera morsu:</l>
                <l xml:id="d001l51" n="50">His hominem in victum tradere ludus erat.</l>
                <l xml:id="d001l52" n="51">Spectando cladem sese fecere nocentes</l>
                <l xml:id="d001l53" n="52">Hauseruntque oculis crimina foeda suis;</l>
                <l xml:id="d001l54" n="53">Pegmata laudabant humano sparsa cruore,</l>
                <l xml:id="d001l55" n="54">In quibus athletam fas iugulare fuit.</l>
                <l xml:id="d001l56" n="55">Te vero haut tales iuvat unquam ludere pugnas,</l>
                <l xml:id="d001l57" n="56">Nam pietas animo praesidet alma tuo;</l>
                <l xml:id="d001l58" n="57">Vel siquando libet belli simulacra ciere,</l>
                <l xml:id="d001l59" n="58">Ocia ne ignavus languida miles agat,</l>
                <l xml:id="d001l60" n="59">In campum aeratas acies descendere cogis,</l>
                <l xml:id="d001l61" n="60">Dum Martem armisonum classica pulsa vocant.</l>
                <l xml:id="d001l62" n="61">Hinc illinc in equis proceres concurrere pergunt</l>
                <l xml:id="d001l63" n="62">Et frangunt hastas in nova scuta suas:</l>
                <l xml:id="d001l64" n="63">Ardent in galeis equites clipeisque coruscis</l>
                <l xml:id="d001l65" n="64">Inque vicem hostili proelia more gerunt;</l>
                <l xml:id="d001l66" n="65">Alipedes certant aequantes cursibus Euros,</l>
                <l xml:id="d001l67" n="66">Dum palmam domino reddere quisque cupit.</l>
                <l xml:id="d001l68" n="67">Eminet hos inter iuvenili robore nixa,</l>
                <l xml:id="d001l69" n="68">Rex, tua progenies, quam decus omne decet:</l>
                <l xml:id="d001l70" n="69">Alfonsus patriis tantus consurgit in armis,</l>
                <l xml:id="d001l71" n="70">Quantus in Hesperio Iulius ibat equo,</l>
                <l xml:id="d001l72" n="71">Quantus in Arctoo fulxit Germanicus orbe,</l>
                <l xml:id="d001l73" n="72">Romano domitans barbara colla iugo;</l>
                <l xml:id="d001l74" n="73">Virtutis sequitur plenus Fredericus avitae,</l>
                <l xml:id="d001l75" n="74">Quem nunc expectat Gallica terra ducem.</l>
                <l xml:id="d001l76" n="75">Iamque per excelsas iter altum dirigit Alpes</l>
                <l xml:id="d001l77" n="76">Militeque Ausonio saxa nivemque terit:</l>
                <l xml:id="d001l78" n="77">O utinam optatas urbes et regna subire</l>
                <l xml:id="d001l79" n="78">Possit et invicta sceptra tenere manu!</l>
                <l xml:id="d001l80" n="79">Praetereo reliquos natos, quorum inclita vita</l>
                <l xml:id="d001l81" n="80">Excolitur studiis, docta Minerua, tuis;</l>
                <l xml:id="d001l82" n="81">Magnanimos taceo iuvenes de gente Gevara,</l>
                <l xml:id="d001l83" n="82">Auspicio solitos vincere saepe tuo.</l>
                <l xml:id="d001l84" n="83">Iudice te iusto victori praemia dantur</l>
                <l xml:id="d001l85" n="84">Et victum nullo tempore poena manet.</l>
                <l xml:id="d001l86" n="85">Sic animi audaces in saeva pericula fiunt,</l>
                <l xml:id="d001l87" n="86">Sic durata nequit frangere membra labor.</l>
                <l xml:id="d001l88" n="87">Nemo igitur vitam ludis amisit in istis,</l>
                <l xml:id="d001l89" n="88">Quos tua Parthenope concelebrare solet.</l>
                <l xml:id="d001l90" n="89">Incendit quosdam formosae cura puellae,</l>
                <l xml:id="d001l91" n="90">Ad pugnamque ferox ire Cupido iubet:</l>
                <l xml:id="d001l92" n="91">Illa sedens contra nitidos redimita capillos</l>
                <l xml:id="d001l93" n="92">Pro iuvene optato numina cuncta rogat,</l>
                <l xml:id="d001l94" n="93">Cui palmam laetam, cui praemia laeta precatur,</l>
                <l xml:id="d001l95" n="94">Pectore concipiens dulcia vota suo.</l>
                <l xml:id="d001l96" n="95">Ast alios animat laudum generosa cupido</l>
                <l xml:id="d001l97" n="96">Et campi ad ludos gloria magna rapit,</l>
                <l xml:id="d001l98" n="97">Nam Venus et Mavors intra tua moenia regnat</l>
                <l xml:id="d001l99" n="98">Bellorumque rudes non sinit esse viros.</l>
                <l xml:id="d001l100" n="99">Has artes olim doctus puerilibus, annis</l>
                <l xml:id="d001l101" n="100">Ausus es in Tusco ponere castra solo;</l>
                <l xml:id="d001l102" n="101">Hic tua fulmineum vibravit dextera ferrum</l>
                <l xml:id="d001l103" n="102">Terruit et populos et fera corda ducum.</l>
                <l xml:id="d001l104" n="103">Inde tuis Gallos pepulisti finibus hostes,</l>
                <l xml:id="d001l105" n="104">Quos tulit in nostras ira cruenta domos.</l>
                <l xml:id="d001l106" n="105">Ausi letifero gladios armare veneno</l>
                <l xml:id="d001l107" n="106">Colloquii specie tres adiere viri,</l>
                <l xml:id="d001l108" n="107">Utque patrent facinus denudant cominus enses</l>
                <l xml:id="d001l109" n="108">Inque tuum intentant vulnera dira caput:</l>
                <l xml:id="d001l110" n="109">Tres magna solus superas virtute tyrannos,</l>
                <l xml:id="d001l111" n="110">Tres unus turpi cogis abire fuga.</l>
                <l xml:id="d001l112" n="111">Et postquam egisti meritum, Ferrande, triumphum,</l>
                <l xml:id="d001l113" n="112">Vagina gladius conditur ille tuus,</l>
                <l xml:id="d001l114" n="113">Parcere nam victis didicit clementia regum,</l>
                <l xml:id="d001l115" n="114">Caede quibus mundas convenit esse manus:</l>
                <l xml:id="d001l116" n="115">Hos Deus in solio sublimes praetulit alto,</l>
                <l xml:id="d001l117" n="116">Gentibus ut variis debita iura darent.</l>
                <l xml:id="d001l118" n="117">At tu subiectos tranquilla in pace gubernas</l>
                <l xml:id="d001l119" n="118">Arcibus avertens horrida bella tuis.</l>
                <l xml:id="d001l120" n="119">Ocia dum vitas, quae morbis corpora tentant</l>
                <l xml:id="d001l121" n="120">Belligerosque duces perdere saepe solent,</l>
                <l xml:id="d001l122" n="121">Aut sectaris apros aut cervos figere gaudes,</l>
                <l xml:id="d001l123" n="122">Et modo te saltus et modo campus habet,</l>
                <l xml:id="d001l124" n="123">Saepe feras celeres cursu praevertis equorum,</l>
                <l xml:id="d001l125" n="124">Segniciem ut toto corpore pellat eques.</l>
                <l xml:id="d001l126" n="125">Talorum refugis dubios evolvere iactus,</l>
                <l xml:id="d001l127" n="126">Excitat articulos alea nulla tuos,</l>
                <l xml:id="d001l128" n="127">Nec iuvat hibernas nugis consumere noctes</l>
                <l xml:id="d001l129" n="128">Aut genium cenis sollicitare novis.</l>
                <l xml:id="d001l130" n="129">In coetu memoras regum pia facta priorum,</l>
                <l xml:id="d001l131" n="130">Tempore iusticiam qui coluere suo.</l>
                <l xml:id="d001l132" n="131">Addita delicto poena est te praeside, tutus</l>
                <l xml:id="d001l133" n="132">Obscura carpit nocte viator iter.</l>
                <l xml:id="d001l134" n="133">Agricolae cantant, dum frugibus horrea complent,</l>
                <l xml:id="d001l135" n="134">Inque suis condunt dulcia musta cadis.</l>
                <l xml:id="d001l136" n="135">Italiae pacem diuturno foedere servas,</l>
                <l xml:id="d001l137" n="136">Nec socios ulla parte labare sinis:</l>
                <l xml:id="d001l138" n="137">Saepe laborantes armis opibusque levasti,</l>
                <l xml:id="d001l139" n="138">Iam licet his propria nunc ditione frui;</l>
                <l xml:id="d001l140" n="139">Non imbecillos audent pessundare fortes,</l>
                <l xml:id="d001l141" n="140">Non inopem contra ditior ire parat.</l>
                <l xml:id="d001l142" n="141">Te metuunt variae gentes magnique tyranni</l>
                <l xml:id="d001l143" n="142">Et cepit vires Turca pavere tuas.</l>
                <l xml:id="d001l144" n="143">Gaudia qui praebes populis, mitissime regum,</l>
                <l xml:id="d001l145" n="144">Accipe nunc animo gaudia quaeque tuo,</l>
                <l xml:id="d001l146" n="145">Et quoniam victos tua virtus expulit hostes,</l>
                <l xml:id="d001l147" n="146">Nunc gere cum rapidis aspera bella feris.</l>
            </div1>
        </body>
    </text>
</TEI>
