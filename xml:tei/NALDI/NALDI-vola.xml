<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="NALDI-vola">
                    <title>Volaterrais</title>
                    <title type="short">Volaterrais</title>
                    <abbr>Volaterrais</abbr>
                    <bibl>W. L. Grant, 1974</bibl>
                </title>
                <author xml:id="NALDI" n="169.000">
                    <name>Naldi, Naldo</name>
                    <date>Firenze, 1436 - fere 1513</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Naldo Naldi</persName>
                    <abbr>NALDI</abbr>
                </author>
                <respStmt>
                    <resp>Reference basis text</resp>
                    <name>W. L. Grant, 1974</name>
                </respStmt>
            </titleStmt>
            <extent>
                <measure unit="words" quantity="12047">12047</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>W. L. Grant, 1974</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>8.00</idno>
                <date>1474</date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Federico Boschetti</bibl>
                </head>
                <p xml:id="d001l1" n="0|1">ad illustrissimum Ducem Federicum Urbinatem</p>
                <lb/>
                <l xml:id="d001l2" n="1">Quam bonus et bello fuerit Federicus et armis</l>
                <l xml:id="d001l3" n="2">Urbinas clarus, quamvis describere quisquam</l>
                <l xml:id="d001l4" n="3">Non queat insigni divinus carmine vates,</l>
                <l xml:id="d001l5" n="4">Haud tamen obmittam - faveat modo Phoebus Apollo -</l>
                <l xml:id="d001l6" n="5">Quae Volaterranam nuper bene gessit ad urbem</l>
                <l xml:id="d001l7" n="6">Dicere: nam quis eris, valeat qui cuncta referre</l>
                <l xml:id="d001l8" n="7">Facta viri, aut tantum possit qui ferre laborem?</l>
                <l xml:id="d001l9" n="8">Quo magis, o Divae, precor, aspirate canenti</l>
                <l xml:id="d001l10" n="9">E multis aliquam partem quae gesserit heros!</l>
                <l xml:id="d001l11" n="10">Omnia namque meis complecti versibus acta</l>
                <l xml:id="d001l12" n="11">Nec volo nec possum: sed, si mihi dicere carmen</l>
                <l xml:id="d001l13" n="12">Vos piget, at, Musae, cultori dicite vestro:</l>
                <l xml:id="d001l14" n="13">Dignatus summo nam vos Federicus honore</l>
                <l xml:id="d001l15" n="14">Usque suas vobis sedes iubet esse patentes.</l>
                <l xml:id="d001l16" n="15">Est urbs, Etruscis quae pulchrior exstat in oris,</l>
                <l xml:id="d001l17" n="16">Sullanus primae cui miles originis auctor</l>
                <l xml:id="d001l18" n="17">Quamque tenent orti Romano a sanguine Patres.</l>
                <l xml:id="d001l19" n="18">Ex re nomen habet: nam cum modo floreat illa,</l>
                <l xml:id="d001l20" n="19">Felix prole virum atque opibus ditata supremis,</l>
                <l xml:id="d001l21" n="20">Omnibus est proprio Florentia nomine dicta,</l>
                <l xml:id="d001l22" n="21">Arnus quam medius vitreis interluit undis,</l>
                <l xml:id="d001l23" n="22">Ex illa pariter qui manat origine qua tu</l>
                <l xml:id="d001l24" n="23">Tybri, fluis, mansit cui iam vetus Albula nomen.</l>
                <l xml:id="d001l25" n="24">Talibus hanc igitur prisci posuisse feruntur</l>
                <l xml:id="d001l26" n="25">Romulidae fatis, ut, cum volventibus annis</l>
                <l xml:id="d001l27" n="26">Progenies Medicum moderandi frena Leonis</l>
                <l xml:id="d001l28" n="27">Sumeret Etrusci, seu cum caput urbis honestum</l>
                <l xml:id="d001l29" n="28">Illa quidem fieret patrio cupiente Senatu,</l>
                <l xml:id="d001l30" n="29">Tunc fore ne quis eam valeat laesisse tyrannus,</l>
                <l xml:id="d001l31" n="30">Audeat aut Tuscos armis violare Penates,</l>
                <l xml:id="d001l32" n="31">Ast, ubi venissent haec tempora, cum novus acri</l>
                <l xml:id="d001l33" n="32">Consilio patriam regeret sapientior urbem</l>
                <l xml:id="d001l34" n="33">Usque Petri Medicis natus, Florentia late</l>
                <l xml:id="d001l35" n="34">Proferat imperium et populis dominetur abactis,</l>
                <l xml:id="d001l36" n="35">Protinus et multos quos possidet illa per annos</l>
                <l xml:id="d001l37" n="36">Proroget ulterius fines, si Iuppiter altus</l>
                <l xml:id="d001l38" n="37">Id sinat aut stabili firment si numina Parcae!</l>
                <l xml:id="d001l39" n="38">Nec dubiis ea signa dedit Laurentius heros</l>
                <l xml:id="d001l40" n="39">Adventasse dies quibus aurea saecula condat:</l>
                <l xml:id="d001l41" n="40">Nam queat ut melius patrios bonus ille Penates</l>
                <l xml:id="d001l42" n="41">Reddere felices, primum virtutibus ut sit</l>
                <l xml:id="d001l43" n="42">Curat in urbe locus, vitiis procul inde fugatis.</l>
                <l xml:id="d001l44" n="43">Sic, patria veluti templis in sede dicatis,</l>
                <l xml:id="d001l45" n="44">Praecipue Virtus colitur fulgentibus armis</l>
                <l xml:id="d001l46" n="45">Et Pax et socios Victoria parta per agros.</l>
                <l xml:id="d001l47" n="46">Talia dum Medici fatorum e sorte geruntur,</l>
                <l xml:id="d001l48" n="47">Invidia infelix, certamine victa supremo</l>
                <l xml:id="d001l49" n="48">De te, Laurenti, Sullana cessit ab urbe,</l>
                <l xml:id="d001l50" n="49">Inde quidem duplici graviter confecta dolore,</l>
                <l xml:id="d001l51" n="50">Et quod victori parere coacta fuisset</l>
                <l xml:id="d001l52" n="51">Et quod laetantem populum liquisset Etruscum.</l>
                <l xml:id="d001l53" n="52">Est locus inferni qui fert Acherontis ad undas,</l>
                <l xml:id="d001l54" n="53">Arboribus vacuus, tum sulfure plenus adusto,</l>
                <l xml:id="d001l55" n="54">Qui vomit ardentes infestus ad aethera flammas,</l>
                <l xml:id="d001l56" n="55">Nec procul urbe manens illa quam montibus altis</l>
                <l xml:id="d001l57" n="56">Conditor Etruscis Lydus posuisset in oris.</l>
                <l xml:id="d001l58" n="57">Huc iter arripiens, fuscis se contulit alis;</l>
                <l xml:id="d001l59" n="58">Invisit nigrosque lacus Stygiamque paludem,</l>
                <l xml:id="d001l60" n="59">Expetat horribiles Plutonis ut inde puellas,</l>
                <l xml:id="d001l61" n="60">E quibus hanc, reliquis quae saevior una duabus,</l>
                <l xml:id="d001l62" n="61">Talibus exacuit stimulans Dea livida dictis:</l>
                <l xml:id="d001l63" n="62">"Hanc Mihi da veniam, Cocytia virgo, roganti</l>
                <l xml:id="d001l64" n="63">Mortalis quisquam ne temnere numina nostra</l>
                <l xml:id="d001l65" n="64">Audeat atque tuos pariter ridere furores.</l>
                <l xml:id="d001l66" n="65">Effice ne cives concordi pace fruantur</l>
                <l xml:id="d001l67" n="66">Usque Fluentini, sed tristibus undique pugnis</l>
                <l xml:id="d001l68" n="67">Inter se certent: odiis fera corda tumescant,</l>
                <l xml:id="d001l69" n="68">Ut pater, ut populus rabidas consurgat in iras.</l>
                <l xml:id="d001l70" n="69">Nam genus hoc Medicum (tanta est fiducia facti)</l>
                <l xml:id="d001l71" n="70">Saepius inde tuas iactat pepulisse sorores</l>
                <l xml:id="d001l72" n="71">Teque simul, cuperes cum tu nova condere bella</l>
                <l xml:id="d001l73" n="72">Inter Sullanas agitanda furoribus urbes.</l>
                <l xml:id="d001l74" n="73">Quin et Mercurii telis et Gorgone saeva</l>
                <l xml:id="d001l75" n="74">Palladis armatus nuper velut agmine facto</l>
                <l xml:id="d001l76" n="75">Me Tusca Medices Laurentius expulit urbe!</l>
                <l xml:id="d001l77" n="76">Quod te per Furiasque rogo nomenque Sororum</l>
                <l xml:id="d001l78" n="77">Tartareosque lacus, Stygiae per stagna paludis,</l>
                <l xml:id="d001l79" n="78">Lurida perque Canem Plutonis regna tenentem,</l>
                <l xml:id="d001l80" n="79">Si quando gessi morem tibi, Diva venenis</l>
                <l xml:id="d001l81" n="80">Inficiens mala corda meis, quae deinde furori</l>
                <l xml:id="d001l82" n="81">Sunt magis apta tuo atque atris magis apta colubris,</l>
                <l xml:id="d001l83" n="82">Hanc mihi des operam, ne gloria nostra feratur</l>
                <l xml:id="d001l84" n="83">Fracta nimis, Medici penitus superata quod uni</l>
                <l xml:id="d001l85" n="84">Hostiles cogar vel inulta relinquere sedes.</l>
                <l xml:id="d001l86" n="85">Quod si fata obstant nostris conatibus, aut haec</l>
                <l xml:id="d001l87" n="86">Irrita vota facit nobis Saturnia Iuno,</l>
                <l xml:id="d001l88" n="87">Nec fas Sullanos ulli violare Penates,</l>
                <l xml:id="d001l89" n="88">At licet horribili populos, sata nocte, propinquos</l>
                <l xml:id="d001l90" n="89">Protinus exagites Furiali accincta flagello.</l>
                <l xml:id="d001l91" n="90">Et Volaterranos accendere Marte feroces</l>
                <l xml:id="d001l92" n="91">Iam licet et Furiis socialia rumpere iura,</l>
                <l xml:id="d001l93" n="92">Tu modo, saeva, tuis erectos crinibus angues</l>
                <l xml:id="d001l94" n="93">Verberibus stimules: nam tu tibi mille nocendi</l>
                <l xml:id="d001l95" n="94">Sumis, acerba, modos, artes tibi mille supersunt</l>
                <l xml:id="d001l96" n="95">Tu quibus in fraudem contra sua viscera patres</l>
                <l xml:id="d001l97" n="96">Infestos natis rapias, modo tristia bella</l>
                <l xml:id="d001l98" n="97">Quae, Dea, corde geris populis inferre superbis</l>
                <l xml:id="d001l99" n="98">Ne dubites saevasque faces iactare per alta</l>
                <l xml:id="d001l100" n="99">Atria perque domos et culmina sacra deorum,</l>
                <l xml:id="d001l101" n="100">Donec in id veniant raptis ut protinus armis</l>
                <l xml:id="d001l102" n="101">Defecisse velint violataque foedera rumpant."</l>
                <l xml:id="d001l103" n="102">Talibus Invidiae dictis, consurgit Erinnys,</l>
                <l xml:id="d001l104" n="103">Horribiles tollens oculos, atque ora resolvit:</l>
                <l xml:id="d001l105" n="104">"Quam mihi sit gratum de me quodcunque petisti</l>
                <l xml:id="d001l106" n="105">Hinc tu nosse potes: tenebris et nocte profunda</l>
                <l xml:id="d001l107" n="106">Cum sata sim, superas patiar tamen ire per auras</l>
                <l xml:id="d001l108" n="107">Luminis invisi - tanta est iniuria facti</l>
                <l xml:id="d001l109" n="108">Tu velut enarras quae nos grave tangit utrasque!</l>
                <l xml:id="d001l110" n="109">Ibimus hinc igitur Tyrrheni ad moenia Lydi,</l>
                <l xml:id="d001l111" n="110">Ac Volaterranos bis iam mea vota secutos</l>
                <l xml:id="d001l112" n="111">Aeternis versabo odiis, et foedera rumpam</l>
                <l xml:id="d001l113" n="112">Quae sibi Sullanis constant cum civibus, omni</l>
                <l xml:id="d001l114" n="113">Religione patrum multos sancita per annos.</l>
                <l xml:id="d001l115" n="114">Sic nos perpetuam pacem turbabimus urbe</l>
                <l xml:id="d001l116" n="115">Quae viget in Tusca; prohibent nam cetera Parcae</l>
                <l xml:id="d001l117" n="116">Quae petis ut faciam: nam, dum moderanda Leonis</l>
                <l xml:id="d001l118" n="117">Frena quidem Tusci Medicum domus una tenebit,</l>
                <l xml:id="d001l119" n="118">Desperanda gravi tibi sit discordia motu.</l>
                <l xml:id="d001l120" n="119">Ast erit hoc aliquid nobis turbasse quietem</l>
                <l xml:id="d001l121" n="120">Hostibus invisis longam, dum bella repente</l>
                <l xml:id="d001l122" n="121">Inde Fluentinus populus geret acer in illos</l>
                <l xml:id="d001l123" n="122">Qui temnent pia iura viros, ne nostra feratur</l>
                <l xml:id="d001l124" n="123">Fama levis, praeter solitum si cesserit uni</l>
                <l xml:id="d001l125" n="124">Sic impune viro tam magna potentia nostra."</l>
                <l xml:id="d001l126" n="125">Haec ubi dicta dedit, squamosi pelle draconis</l>
                <l xml:id="d001l127" n="126">Currum dira tegit pro pulchris illa tapetis</l>
                <l xml:id="d001l128" n="127">Frondeque pro festa volucrum dea saeva rotarum</l>
                <l xml:id="d001l129" n="128">Involvit radios nigris funesta colubris,</l>
                <l xml:id="d001l130" n="129">Ut caput innumerum quendam velut ordine facto</l>
                <l xml:id="d001l131" n="130">Omnibus exstaret - spectacula grata furenti</l>
                <l xml:id="d001l132" n="131">Dumtaxat Divae, reliquis horrenda, vel ipsi</l>
                <l xml:id="d001l133" n="132">Tartareas poenis animas qui torquet acerbis.</l>
                <l xml:id="d001l134" n="133">Hunc Dea conscendens, surgentibus undique monstris</l>
                <l xml:id="d001l135" n="134">Per caput infestum nigroque infecta veneno</l>
                <l xml:id="d001l136" n="135">Pectora, cum rabidos gerat haec pro crinibus angues,</l>
                <l xml:id="d001l137" n="136">Protinus Invidiam dira comitante caterva</l>
                <l xml:id="d001l138" n="137">Ad se corripuit tristique in sede locavit.</l>
                <l xml:id="d001l139" n="138">Omnibus inde quidem Fraus innectenda volentem</l>
                <l xml:id="d001l140" n="139">Prosequitur dominam, Scelus, et Discordia demens</l>
                <l xml:id="d001l141" n="140">Et Bellona furens, et Crimina noxia currum</l>
                <l xml:id="d001l142" n="141">Et Dolor infelix atque aspera Bella sequuntur.</l>
                <l xml:id="d001l143" n="142">Nec mora: digreditur diris comitata ministris,</l>
                <l xml:id="d001l144" n="143">Ora modis cui tot surgunt horrentia miris</l>
                <l xml:id="d001l145" n="144">Ut, cum per manes iter efficit illa profundos,</l>
                <l xml:id="d001l146" n="145">Avertat vultum facies tremefacta Sororum</l>
                <l xml:id="d001l147" n="146">Atque Charon tristi demittat lumina vultu.</l>
                <l xml:id="d001l148" n="147">Ast, ubi perveniunt illuc, Dea livida sedes</l>
                <l xml:id="d001l149" n="148">Unde prius Ditis sese demisit ad imas,</l>
                <l xml:id="d001l150" n="149">Tollunt se celeres per apertos semper hiatus</l>
                <l xml:id="d001l151" n="150">Noctes atque dies. tum visae lucis Erinnys</l>
                <l xml:id="d001l152" n="151">Ingemit aspectum graviter visamque perodit.</l>
                <l xml:id="d001l153" n="152">Nec tamen abstinuit (tanta est sibi cura nocendi)</l>
                <l xml:id="d001l154" n="153">Quominus invisas tristissima Diva per auras</l>
                <l xml:id="d001l155" n="154">Sese proripiat Tyrrheni ad moenia Lydi,</l>
                <l xml:id="d001l156" n="155">Quominus et populum nigris suffecta venenis</l>
                <l xml:id="d001l157" n="156">Cogat in horrendos actum gravis ira furores.</l>
                <l xml:id="d001l158" n="157">Et iam summa tenet vestigia tristis Erinnys</l>
                <l xml:id="d001l159" n="158">Urbis et eductas attingit montibus arces</l>
                <l xml:id="d001l160" n="159">Cum, sibi conveniens tempus bene nacta nocendi,</l>
                <l xml:id="d001l161" n="160">Ingreditur Lydos hac tempestate Penates</l>
                <l xml:id="d001l162" n="161">Qua Volaterrana disceptaretur in urbe</l>
                <l xml:id="d001l163" n="162">Cuinam praecipue prospectis legibus ipsa</l>
                <l xml:id="d001l164" n="163">Effodienda forent aluminis inde metalla.</l>
                <l xml:id="d001l165" n="164">Sic totam cum rem curamque Benuccius auctor</l>
                <l xml:id="d001l166" n="165">Sumpsisset primus iussu populique favore,</l>
                <l xml:id="d001l167" n="166">Cum quoque legitime quosdam de gente Senensi</l>
                <l xml:id="d001l168" n="167">Deque Fluentina socios ascisset honestos,</l>
                <l xml:id="d001l169" n="168">E Volaterranae nimirum civibus urbis</l>
                <l xml:id="d001l170" n="169">Eligit inde duos, quorum si nomina quaeras,</l>
                <l xml:id="d001l171" n="170">Ingheramus erat Paulus nec defuit alter</l>
                <l xml:id="d001l172" n="171">Qui Riccobalda genitus de stirpe fuisset.</l>
                <l xml:id="d001l173" n="172">Haec ubi facta videt primum Furialis Erichtho,</l>
                <l xml:id="d001l174" n="173">Infernis habitum nuper quem gessit ab oris</l>
                <l xml:id="d001l175" n="174">Exuit horribilem nimium; fit limina templi</l>
                <l xml:id="d001l176" n="175">Libertatis anus quae servat: corpore vestes</l>
                <l xml:id="d001l177" n="176">Accipit eiusdem, vultus imitata seniles,</l>
                <l xml:id="d001l178" n="177">Et sua sacratis circumdat tempora vittis.</l>
                <l xml:id="d001l179" n="178">Quin etiam comitem iuxta quae forte sedebat</l>
                <l xml:id="d001l180" n="179">Admonet ut faciem sumat vultumque virilem</l>
                <l xml:id="d001l181" n="180">Scribaque de multis unus quoque fiat, ut omnes</l>
                <l xml:id="d001l182" n="181">Hunc, bene dum memorat quae sint facienda, sequantur.</l>
                <l xml:id="d001l183" n="182">Paruit illa Deae, faciem mentita virilem,</l>
                <l xml:id="d001l184" n="183">Et sese scribas miscet ruitura per omnes:</l>
                <l xml:id="d001l185" n="184">"Quae vos, o fratres," inquit, "dementia cepit?</l>
                <l xml:id="d001l186" n="185">An sinitis Paulum, qui vestri nominis hostis</l>
                <l xml:id="d001l187" n="186">Perpetuus vobis pulchros invidit honores,</l>
                <l xml:id="d001l188" n="187">Suscepisse locum fodiendi aluminis ullum?</l>
                <l xml:id="d001l189" n="188">Anne suas ut opes, quarum sibi copia summa est,</l>
                <l xml:id="d001l190" n="189">Augeat et vobis insultet victor abactis?"</l>
                <l xml:id="d001l191" n="190">Haec ait, atque suum spiravit in ossa venenum</l>
                <l xml:id="d001l192" n="191">Invidia, et tristi replevit pectora tabo,</l>
                <l xml:id="d001l193" n="192">Ut Paulo cuperent, odio dum quisque tenetur,</l>
                <l xml:id="d001l194" n="193">Intendisse dolos; auxit Contugius acer</l>
                <l xml:id="d001l195" n="194">Iure magistratus, nuper quem forte gerebat,</l>
                <l xml:id="d001l196" n="195">Crimen, et infensus Paulo quia protinus esset</l>
                <l xml:id="d001l197" n="196">Et quia seditio semper sibi grata fuisset.</l>
                <l xml:id="d001l198" n="197">Parte alia, subito consurgens vertice cano,</l>
                <l xml:id="d001l199" n="198">Quae Libertatis vittas sumpsisset Erinnys</l>
                <l xml:id="d001l200" n="199">Irruit, atque viros populus quos addidit acer</l>
                <l xml:id="d001l201" n="200">Bissenos illis ducta qui sorte priores</l>
                <l xml:id="d001l202" n="201">Urbis iura tenent, quibus est data summa potestas</l>
                <l xml:id="d001l203" n="202">Quae tractanda forent agerent, male versat, et omnes</l>
                <l xml:id="d001l204" n="203">Acribus impellit verbis ut rite tueri</l>
                <l xml:id="d001l205" n="204">Libera iura velint, ut qui parere negarint</l>
                <l xml:id="d001l206" n="205">Illorum monitis hostes habeantur acerbi</l>
                <l xml:id="d001l207" n="206">Et procul a patria longas pellantur in oras.</l>
                <l xml:id="d001l208" n="207">Nam "Modo quae fiunt," ait, "huc spectare videntur</l>
                <l xml:id="d001l209" n="208">Ut, Volaterranae fuerat quae protinus urbi</l>
                <l xml:id="d001l210" n="209">Libertas curae, penitus sua iura remittat,</l>
                <l xml:id="d001l211" n="210">Dum lucri specie Paulus favet hostibus, aut is</l>
                <l xml:id="d001l212" n="211">Quem Riccobaldo fertis de sanguine cretum,</l>
                <l xml:id="d001l213" n="212">Heu, magnis spolient cum vectigalibus urbem</l>
                <l xml:id="d001l214" n="213">Effossis patriam non aequa sorte metallis.</l>
                <l xml:id="d001l215" n="214">Quin etiam, ut quo sint animo, qua mente futuri</l>
                <l xml:id="d001l216" n="215">In vos nimirum per me iam nosse queatis:</l>
                <l xml:id="d001l217" n="216">Ex omni numero qui conduxisse feruntur</l>
                <l xml:id="d001l218" n="217">Purgandum alumen (prius idem haesere volentes</l>
                <l xml:id="d001l219" n="218">Sullanis patribus quibus est ita magna libido</l>
                <l xml:id="d001l220" n="219">Regnandi) exoptant ut copia nulla supersit</l>
                <l xml:id="d001l221" n="220">Qua longa vobis e servitute redemptis</l>
                <l xml:id="d001l222" n="221">Ad libertatem liceat remeare vetustam;</l>
                <l xml:id="d001l223" n="222">Sed sine divitiis ullis ullisque per artem</l>
                <l xml:id="d001l224" n="223">Collectis opibus vestris e finibus, acri</l>
                <l xml:id="d001l225" n="224">Pressos pauperie neu vos amor ullus avitae</l>
                <l xml:id="d001l226" n="225">Virtutis teneat neu libertatis honores,</l>
                <l xml:id="d001l227" n="226">Ut prisci quondam vos nunc sperare queatis.</l>
                <l xml:id="d001l228" n="227">Quare agite, et vestris iam iam decernite verbis,</l>
                <l xml:id="d001l229" n="228">Sedibus expulsis ut conductoribus, ad vos</l>
                <l xml:id="d001l230" n="229">Haec loca nunc redeant quibus est aluminis ingens</l>
                <l xml:id="d001l231" n="230">Copia, qua vestri valeant ditescere cives</l>
                <l xml:id="d001l232" n="231">Quave queant acres animos attollere in hostes."</l>
                <l xml:id="d001l233" n="232">Dixerat, atque gravi saevissima corda furore</l>
                <l xml:id="d001l234" n="233">Complevit se dissimulans Cocytia virgo;</l>
                <l xml:id="d001l235" n="234">Nam, confessa Deam si se manifesta fuisset</l>
                <l xml:id="d001l236" n="235">Horribilem, fugerent horrentia colla tumentem</l>
                <l xml:id="d001l237" n="236">Sic, quibus a populo fuerat concessa potestas</l>
                <l xml:id="d001l238" n="237">Ut facerent placidam spectent quaecumque quietem,</l>
                <l xml:id="d001l239" n="238">Civis quisque, nefas ausus committere tantum,</l>
                <l xml:id="d001l240" n="239">Decernit subito per vim quotcunque fuissent</l>
                <l xml:id="d001l241" n="240">Qui curam caperent fodiendi alumnis ullam</l>
                <l xml:id="d001l242" n="241">Pellantur, durisque furens agrestibus arma</l>
                <l xml:id="d001l243" n="242">Porrigit atque viros quibus haec loca iure fuissent</l>
                <l xml:id="d001l244" n="243">Iam conducta prius rabide propulsat, et omnes</l>
                <l xml:id="d001l245" n="244">Durius inde domos quas hic conductor in oris</l>
                <l xml:id="d001l246" n="245">Struxerat ut possent operam impendere labori</l>
                <l xml:id="d001l247" n="246">Et quibus illud opus certe data cura fuisset</l>
                <l xml:id="d001l248" n="247">Commodius facerent sub tectis, summus ab alto</l>
                <l xml:id="d001l249" n="248">Cum miscet rabido tristes Aquilone procellas</l>
                <l xml:id="d001l250" n="249">Iuppiter, heu, credens disiectis omnibus ille</l>
                <l xml:id="d001l251" n="250">In ius inde suum quae iam sibi dempta fuisset</l>
                <l xml:id="d001l252" n="251">Inque potestatem populi loca cuncta redirent. -</l>
                <l xml:id="d001l253" n="252">Demens, qui gravibus Furiis agitatus et ira</l>
                <l xml:id="d001l254" n="253">Non tum vidisset tantorum causa malorum</l>
                <l xml:id="d001l255" n="254">Haec ut prima fuit, patriae velut urbis et illinc</l>
                <l xml:id="d001l256" n="255">Fluxerit exitium, cum qui mandante Senatu</l>
                <l xml:id="d001l257" n="256">Rite Fluentino Lydas venisset in oras</l>
                <l xml:id="d001l258" n="257">Apparitorem subito pepulisset ut hostem</l>
                <l xml:id="d001l259" n="258">Impetus ille ferox, cuius Contugius auctor</l>
                <l xml:id="d001l260" n="259">Exstitit, usque adeo furialia verba locutus</l>
                <l xml:id="d001l261" n="260">Ut neque per scelus Etrusco custode repulso</l>
                <l xml:id="d001l262" n="261">Parceret aut duris verbis aut vocibus ullis</l>
                <l xml:id="d001l263" n="262">In graviter laesos populi Florentis honores.</l>
                <l xml:id="d001l264" n="263">Haec Volaterrana dum tractarentur in urbe</l>
                <l xml:id="d001l265" n="264">Atque odiis varie concertaretur iniquis</l>
                <l xml:id="d001l266" n="265">Civibus inter se, cum iam fera pectora Livor,</l>
                <l xml:id="d001l267" n="266">Tristibus acta malis, intra sua iura teneret,</l>
                <l xml:id="d001l268" n="267">Cum gravis imperium raperet Discordia, Lydos</l>
                <l xml:id="d001l269" n="268">Incipiens cives agitare furentibus armis,</l>
                <l xml:id="d001l270" n="269">Visa quidem multis iam tum nova signa fuerunt</l>
                <l xml:id="d001l271" n="270">Urbs quibus illa foret tristem subitura ruinam:</l>
                <l xml:id="d001l272" n="271">Namque ferunt nocuo ductos de sidere, tristis</l>
                <l xml:id="d001l273" n="272">Quod Saturnus habet, diros arsisse cometas,</l>
                <l xml:id="d001l274" n="273">Ducentes longos crines cum luce maligna;</l>
                <l xml:id="d001l275" n="274">Quin, vox inde virum crudelia fata monentum</l>
                <l xml:id="d001l276" n="275">Exaudita fuit, caneret quae triste futurum</l>
                <l xml:id="d001l277" n="276">Exitium cuiquam Lydis ex urbibus, aut quae</l>
                <l xml:id="d001l278" n="277">Instantis fati tristes praediceret iras.</l>
                <l xml:id="d001l279" n="278">Nec qui caelestes cursus et sidera norunt</l>
                <l xml:id="d001l280" n="279">Defuerant homines, qui tristia verba referrent:</l>
                <l xml:id="d001l281" n="280">Aethera nimirum signis gravioribus altum</l>
                <l xml:id="d001l282" n="281">Portendisse nefas Tyrrhenis civibus ingens</l>
                <l xml:id="d001l283" n="282">Et caelum miseras civili sanguine caedes.</l>
                <l xml:id="d001l284" n="283">Quid referam vatum iam tum responsa piorum</l>
                <l xml:id="d001l285" n="284">Edita de templis? horrentia Marte feroci</l>
                <l xml:id="d001l286" n="285">Dum fore bella canunt, dumque ultima damna minantur</l>
                <l xml:id="d001l287" n="286">Exiit atque suum volvendis fluctibus alvum</l>
                <l xml:id="d001l288" n="287">Lydius, Etruscis oritur qui montibus, amnis</l>
                <l xml:id="d001l289" n="288">Per loca cuncta ruens Arnus camposque per omnes</l>
                <l xml:id="d001l290" n="289">Dum trahit avulsas ruptis radicibus alnos;</l>
                <l xml:id="d001l291" n="290">Quin, tremefacta gravi concussa est pondere tellus</l>
                <l xml:id="d001l292" n="291">Et simulacra deum templis sudasse feruntur.</l>
                <l xml:id="d001l293" n="292">Nec mirum: turbae tot sunt caedesque secutae</l>
                <l xml:id="d001l294" n="293">Hinc Volaterranos, tot sunt civilia bella</l>
                <l xml:id="d001l295" n="294">Hinc inter Lydas agitata Furoribus urbes:</l>
                <l xml:id="d001l296" n="295">Namque Fluentinis cum iam remeasset ab oris</l>
                <l xml:id="d001l297" n="296">Paulus et huic patriam socius repetisset eandem</l>
                <l xml:id="d001l298" n="297">Qui Riccobalda fuerat de gente creatus</l>
                <l xml:id="d001l299" n="298">Est habitus magis atque magis suspectus uterque</l>
                <l xml:id="d001l300" n="299">In populum, hostili quoniam de gente veniret,</l>
                <l xml:id="d001l301" n="300">Praesertim cum iam tutandi corporis alter</l>
                <l xml:id="d001l302" n="301">Armatos plures circum securus haberet,</l>
                <l xml:id="d001l303" n="302">Insultus credens his se vitare malignos.</l>
                <l xml:id="d001l304" n="303">Sed nihil adversis fas quemquam credere fatis:</l>
                <l xml:id="d001l305" n="304">Nam, quae visa fuit certae fore causa salutis,</l>
                <l xml:id="d001l306" n="305">Perdidit haec hominem, cum iam crevisset in illum</l>
                <l xml:id="d001l307" n="306">Invidiae stimulus: nam cum, comitantibus armis</l>
                <l xml:id="d001l308" n="307">Quorundam, Lydam iam tum remeasset ad urbem,</l>
                <l xml:id="d001l309" n="308">Creditus in patrios est arma parare Penates!</l>
                <l xml:id="d001l310" n="309">Hinc Furibunda cohors duros instigat agrestes,</l>
                <l xml:id="d001l311" n="310">Iamque faces atrae rapiuntur et impia saxa</l>
                <l xml:id="d001l312" n="311">Et quaecunque gravis raptim furor arma ministrat.</l>
                <l xml:id="d001l313" n="312">Postibus avulsis, emoto cardine, cunctus</l>
                <l xml:id="d001l314" n="313">Longa Fluentini praetoris in atria late</l>
                <l xml:id="d001l315" n="314">Irrumpit populus, civesque quot invenit acer</l>
                <l xml:id="d001l316" n="315">Obtruncat telis miseros; nec claustra, nec ipsa</l>
                <l xml:id="d001l317" n="316">Maiestas Tusci potuit veneranda Leonis</l>
                <l xml:id="d001l318" n="317">Defendisse satis, licet ii, velut esset asylum</l>
                <l xml:id="d001l319" n="318">Hic locus, huc, atra ceu tempestate columbae,</l>
                <l xml:id="d001l320" n="319">Fugissent populos insano Marte furentes.</l>
                <l xml:id="d001l321" n="320">Primus ibi ante omnes, graviter confossus ab uno,</l>
                <l xml:id="d001l322" n="321">Credita cui fuerat bene multa pecunia quondam,</l>
                <l xml:id="d001l323" n="322">Romaeus periit, ne quod dare forte tenetur</l>
                <l xml:id="d001l324" n="323">Debitor id solvat Furiis agitatus iniquis.</l>
                <l xml:id="d001l325" n="324">Nec satis hoc sceleris fuerit nisi rursus eundem</l>
                <l xml:id="d001l326" n="325">Perfidus hunc specula penitus turbaret ab alta!</l>
                <l xml:id="d001l327" n="326">Quin etiam, latebras Paulus cum forte petisset,</l>
                <l xml:id="d001l328" n="327">Conatus telis saevam depellere mortem</l>
                <l xml:id="d001l329" n="328">Saepius, heu, frustra, iaculis confixus acutis</l>
                <l xml:id="d001l330" n="329">Concidit, ac dulcem, fumo quoque pressus ab acri,</l>
                <l xml:id="d001l331" n="330">Ore vomens animam tenues migravit in auras.</l>
                <l xml:id="d001l332" n="331">Pro, scelus indignum! sunt qui saevire cadaver</l>
                <l xml:id="d001l333" n="332">Illius in miserum, necnon volvisse ferantur</l>
                <l xml:id="d001l334" n="333">Frigida cum pedibus calcarint membra perempti;</l>
                <l xml:id="d001l335" n="334">Addideruntque suis tristes odia aspera verbis:</l>
                <l xml:id="d001l336" n="335">"Sic eat hostiles animos quicunque sequatur,</l>
                <l xml:id="d001l337" n="336">Quique Fluentinum praefert in honore Senatum!"</l>
                <l xml:id="d001l338" n="337">At postquam furor est visus cessasse parumper,</l>
                <l xml:id="d001l339" n="338">Nonnihil ac plebi rabidae fera corda quierunt,</l>
                <l xml:id="d001l340" n="339">Demissum lapsus per funem dicitur unus,</l>
                <l xml:id="d001l341" n="340">Unus qui Pauli fuerat de stirpe creatus,</l>
                <l xml:id="d001l342" n="341">Dum se praecipitem turri demittit ab alta,</l>
                <l xml:id="d001l343" n="342">Vitavisse vices duras populique furorem,</l>
                <l xml:id="d001l344" n="343">Te duce, Diva parens, laureto cuius in amplo</l>
                <l xml:id="d001l345" n="344">Picentis terrae celeberrima templa coluntur.</l>
                <l xml:id="d001l346" n="345">Ad quae cum sese voti reus ille tulisset,</l>
                <l xml:id="d001l347" n="346">Redderet ut Divae quae solvere dona pararat,</l>
                <l xml:id="d001l348" n="347">Non tamen exsilium valuit pietate malignum</l>
                <l xml:id="d001l349" n="348">Evitare, decem cum sic mandante viratu</l>
                <l xml:id="d001l350" n="349">A patria Tuscas fuerit detrusus in oras,</l>
                <l xml:id="d001l351" n="350">Atque alii plures, quos est mora longa referre;</l>
                <l xml:id="d001l352" n="351">Nam quicunque sua iusto tum voce favebat</l>
                <l xml:id="d001l353" n="352">Ac Florentium caste servavit honorem,</l>
                <l xml:id="d001l354" n="353">Exsulat a patria, varias depulsus in urbes.</l>
                <l xml:id="d001l355" n="354">Haec Volaterrano in populo dum forte geruntur,</l>
                <l xml:id="d001l356" n="355">Dum parat iniustus socialia rumpere iura,</l>
                <l xml:id="d001l357" n="356">Inferri fraudem Sullanis civibus ullam</l>
                <l xml:id="d001l358" n="357">Passa minus, variis Irim Saturnia pennis</l>
                <l xml:id="d001l359" n="358">Laeta Fluentinam caelo demisit ad urbem.</l>
                <l xml:id="d001l360" n="359">Illa Petri Medicis pulchram petit aurea virgo</l>
                <l xml:id="d001l361" n="360">Progeniem, Tuscum quae temperat arte Leonem.</l>
                <l xml:id="d001l362" n="361">Ast, ubi inauratos ingressa est Diva Penates,</l>
                <l xml:id="d001l363" n="362">Protulit haec roseo Thaumantias ore locuta:</l>
                <l xml:id="d001l364" n="363">"Quae te nunc, Medices, quae vestram diligit urbem,</l>
                <l xml:id="d001l365" n="364">De vobis summas quae gestat pectore curas,</l>
                <l xml:id="d001l366" n="365">Ad te praecipue me mittit regia Iuno,</l>
                <l xml:id="d001l367" n="366">Ut referam Furiis velut exagitatus amaris</l>
                <l xml:id="d001l368" n="367">Nunc Volaterranus tristes sub pectore versat,</l>
                <l xml:id="d001l369" n="368">Ecce, dolos, fraudes varias meditatus et artes:</l>
                <l xml:id="d001l370" n="369">Nam, quo decipiat vos nunc argutius omnes,</l>
                <l xml:id="d001l371" n="370">Mittere legatos finget, quibus ille superbus</l>
                <l xml:id="d001l372" n="371">Hos repetat cives vestra qui forte morantur</l>
                <l xml:id="d001l373" n="372">Urbe suos, quamvis hos nec repetisse licebit;</l>
                <l xml:id="d001l374" n="373">Sed tamen efficiet: nam si responsa malignus</l>
                <l xml:id="d001l375" n="374">Aspera suscipiat (quae vos tamen esse daturos</l>
                <l xml:id="d001l376" n="375">Non dubitet, quoniam quae sint non iusta petantur),</l>
                <l xml:id="d001l377" n="376">Hinc ferat id graviter rabidas succensus in iras,</l>
                <l xml:id="d001l378" n="377">Hinc iustas odii causas sumpsisse nefandi</l>
                <l xml:id="d001l379" n="378">Censeat in vestros non aequa sorte Quirites.</l>
                <l xml:id="d001l380" n="379">Hinc sibi vel faciles ansas malus ille putabit</l>
                <l xml:id="d001l381" n="380">Oblatas, quibus a vobis (ita mitibus asper!)</l>
                <l xml:id="d001l382" n="381">Defecisse velit, socium aspernatus honorem.</l>
                <l xml:id="d001l383" n="382">Concitet hinc durum violato iure tumultum,</l>
                <l xml:id="d001l384" n="383">Hinc ruat in pugnas non aequo Marte feroces,</l>
                <l xml:id="d001l385" n="384">Hinc urbis claudat disrupto foedere portas.</l>
                <l xml:id="d001l386" n="385">Necnon Invidia, Furiis agitatus et atris,</l>
                <l xml:id="d001l387" n="386">Eviolare Lares vestros temptabit iniquus;</l>
                <l xml:id="d001l388" n="387">Sed frustra, Medices: nam te nunc maxima Iuno</l>
                <l xml:id="d001l389" n="388">Protegit, et Tuscos te consultore Quirites</l>
                <l xml:id="d001l390" n="389">Victores tandem faciet patriumque Senatum,</l>
                <l xml:id="d001l391" n="390">Praesertim populo si persuadebis Etrusco,</l>
                <l xml:id="d001l392" n="391">Clarior ut quo nunc nemo est nec maior in armis</l>
                <l xml:id="d001l393" n="392">Ipse ducem bello concordi voce Senatus</l>
                <l xml:id="d001l394" n="393">Et plebs constituat, rerumque impendat habenas</l>
                <l xml:id="d001l395" n="394">Unus ut Urbinas equites Federicus et acres</l>
                <l xml:id="d001l396" n="395">Ducat in arma viros: subito quibus hostis iniquus,</l>
                <l xml:id="d001l397" n="396">Cum ducis ingenio tum summis viribus actus,</l>
                <l xml:id="d001l398" n="397">Pendebit sceleris poenas superatus acerbas.</l>
                <l xml:id="d001l399" n="398">Nam, Florentinas illo ductante cohortes,</l>
                <l xml:id="d001l400" n="399">Est nihil in terris quod desperare queatis,</l>
                <l xml:id="d001l401" n="400">Sit licet id summum! quin maxima quaeque sub armis</l>
                <l xml:id="d001l402" n="401">Sunt vobis speranda Ducis virtute supremi!"</l>
                <l xml:id="d001l403" n="402">Dixerat, et variis depicta coloribus alas</l>
                <l xml:id="d001l404" n="403">Se tulit e medio tenuesque recessit in auras.</l>
                <l xml:id="d001l405" n="404">At Medices, quamquam memor est Iunonis amicae</l>
                <l xml:id="d001l406" n="405">Dictorum, licet haec acri sub corde volutat</l>
                <l xml:id="d001l407" n="406">Quae statuenda forent contra qui iura fidemque</l>
                <l xml:id="d001l408" n="407">Fregerit et patrios violarit fraude Penates,</l>
                <l xml:id="d001l409" n="408">Attamen, ingenio cum sit mitissimus ille,</l>
                <l xml:id="d001l410" n="409">Aequius esse ratus placidis prius omnia verbis</l>
                <l xml:id="d001l411" n="410">Pertemptanda sibi, quam perturbare quietem</l>
                <l xml:id="d001l412" n="411">Sullanam bello, nostra quicunque fuissent</l>
                <l xml:id="d001l413" n="412">Hactenus urbe gravi detenti crimine, laesam</l>
                <l xml:id="d001l414" n="413">Ob maiestatem populi laesumque Senatum,</l>
                <l xml:id="d001l415" n="414">Hos Volaterranos aedem moniturus ad unum</l>
                <l xml:id="d001l416" n="415">Convocat in sacram divae Florentis; et omnes</l>
                <l xml:id="d001l417" n="416">Huc ubi conveniunt, multorum stante corona</l>
                <l xml:id="d001l418" n="417">Talibus est placido Laurentius ore locutus:</l>
                <l xml:id="d001l419" n="418">"Huc, Volaterrani, mentes attollite vestras,</l>
                <l xml:id="d001l420" n="419">Et monitus audite meos! nunc pectore firmo</l>
                <l xml:id="d001l421" n="420">Sit vobis praesens animus, timor omnis abesto!</l>
                <l xml:id="d001l422" n="421">Hortor ut haec vestris graviter suadere velitis</l>
                <l xml:id="d001l423" n="422">Civibus ut nullas nimium properanter agant res,</l>
                <l xml:id="d001l424" n="423">Neve novi quicquam vestra patiantur in urbe</l>
                <l xml:id="d001l425" n="424">Moliri, quicquam neu nunc inquirere temptent</l>
                <l xml:id="d001l426" n="425">Amplius, haec populi quia sit clementia nostri,</l>
                <l xml:id="d001l427" n="426">Hunc apud ut veniam facilem sperare queatis,</l>
                <l xml:id="d001l428" n="427">Praesertim si curetis ne iura fidesque,</l>
                <l xml:id="d001l429" n="428">Quam servare decet sancte, violetur ab ullo,</l>
                <l xml:id="d001l430" n="429">Neve sit inconstans quisquam, qui fraude maligna</l>
                <l xml:id="d001l431" n="430">Legibus, ut fas est, iustis parere recuset.</l>
                <l xml:id="d001l432" n="431">Quae si feceritis vel praemia certa daturos</l>
                <l xml:id="d001l433" n="432">Haec Florentinos scitote, ut vestra sit olim</l>
                <l xml:id="d001l434" n="433">Sese Sullanis urbs defensura sub armis</l>
                <l xml:id="d001l435" n="434">Semper, et infesto securaque vivat ab hoste.</l>
                <l xml:id="d001l436" n="435">Nam dabit id populus vobis tum ductus amore</l>
                <l xml:id="d001l437" n="436">Usque Fluentinus, tum quod non esse videtur</l>
                <l xml:id="d001l438" n="437">Aptior ex his finitimis modo gentibus ulla</l>
                <l xml:id="d001l439" n="438">Ad vestram validis tutandam viribus urbem,</l>
                <l xml:id="d001l440" n="439">Quam quae Sullanos habitat gens Tusca Penates.</l>
                <l xml:id="d001l441" n="440">Namque potentatus alios procul esse videtis,</l>
                <l xml:id="d001l442" n="441">In vos surgenti cuiquam ne bella tyranno</l>
                <l xml:id="d001l443" n="442">Pro vobis subito valeant inferre tuendis,</l>
                <l xml:id="d001l444" n="443">Auxilium vobis properanter opemque laturi.</l>
                <l xml:id="d001l445" n="444">Fac tamen ut possint afferre petentibus illi</l>
                <l xml:id="d001l446" n="445">Rursus opem vobis, non his tamen inde maneret</l>
                <l xml:id="d001l447" n="446">In vos idem amor, aut eadem foret inde voluntas</l>
                <l xml:id="d001l448" n="447">In vos quae nobis sociali iure fuisset,</l>
                <l xml:id="d001l449" n="448">Ante quidem multos iam continuata per annos;</l>
                <l xml:id="d001l450" n="449">At velut utilitas suscepti causa laboris</l>
                <l xml:id="d001l451" n="450">Esset et auxilii vobis quodcunque tulissent,</l>
                <l xml:id="d001l452" n="451">Illis utilitas finis sic ultimus esset,</l>
                <l xml:id="d001l453" n="452">Scilicet ut rebus vestris potirentur et acri</l>
                <l xml:id="d001l454" n="453">Vos servitutis sub conditione tenerent!"</l>
                <l xml:id="d001l455" n="454">Dixerat; ast illi verbis gravioribus acti</l>
                <l xml:id="d001l456" n="455">Concivem in patriam subito misere volentem,</l>
                <l xml:id="d001l457" n="456">Qui cives reliquos, patria simul urbe manentes</l>
                <l xml:id="d001l458" n="457">Atque domi, prudens hortetur voce benigna:</l>
                <l xml:id="d001l459" n="458">Huc aliquem celeres reliquorum nomine mittant</l>
                <l xml:id="d001l460" n="459">Ex his qui summosque gradus ibi forte tenerent</l>
                <l xml:id="d001l461" n="460">Quique magistratus curamque decemque viratus</l>
                <l xml:id="d001l462" n="461">Personam gererent, hanc ut legatus in urbem,</l>
                <l xml:id="d001l463" n="462">Romanus fuerat cui miles originis auctor,</l>
                <l xml:id="d001l464" n="463">Accedat mandata ferens, quibus ille potentes</l>
                <l xml:id="d001l465" n="464">Sullanos roget ut statuant praestare salutem</l>
                <l xml:id="d001l466" n="465">Ac Volaterrano veniam dare velle petenti.</l>
                <l xml:id="d001l467" n="466">Nec mora; missus adest ex eis Acontius unus,</l>
                <l xml:id="d001l468" n="467">Quos gravis Allecto nigris agitasse colubris</l>
                <l xml:id="d001l469" n="468">Dicitur imprimis. hic, cum responsa tulisset</l>
                <l xml:id="d001l470" n="469">Optima, Sullana nimirum ex urbe profectus,</l>
                <l xml:id="d001l471" n="470">Non tamen haec, patrias rediens ubi venit ad oras,</l>
                <l xml:id="d001l472" n="471">Integra pertulerat, falsis sed mixta per artem</l>
                <l xml:id="d001l473" n="472">Edidit (infelix!) Furiali percitus oestro.</l>
                <l xml:id="d001l474" n="473">Namque, ubi cognovit certam dare velle salutem</l>
                <l xml:id="d001l475" n="474">Iam Florentinos, modo quae sint iussa facessat</l>
                <l xml:id="d001l476" n="475">Ac Volaterranus veniam petat, improbus ille</l>
                <l xml:id="d001l477" n="476">Omnia permiscet, veritus ne pacis amatae</l>
                <l xml:id="d001l478" n="477">Sic cives patrios omnes amor unus haberet,</l>
                <l xml:id="d001l479" n="478">Hanc omni cuperent ut conditione tueri.</l>
                <l xml:id="d001l480" n="479">Ergo, ubi quae populus Sullanus pacta dedisset</l>
                <l xml:id="d001l481" n="480">Exposuit, veris commiscens falsa per artem,</l>
                <l xml:id="d001l482" n="481">"Talia confictis mentitus vocibus," inquit,</l>
                <l xml:id="d001l483" n="482">"Dat Florentinus pacem veniamque petenti</l>
                <l xml:id="d001l484" n="483">Nunc Volaterrano populo, si iussa facessat!"</l>
                <l xml:id="d001l485" n="484">Hoc ubi quod verum fuerat bene protulit ille,</l>
                <l xml:id="d001l486" n="485">Addidit et falsum, cum iam quae pacta tulisset</l>
                <l xml:id="d001l487" n="486">Diceret haec eadem fieri non posse priusquam</l>
                <l xml:id="d001l488" n="487">E Volaterranis duo, quos gravis eligat auctor</l>
                <l xml:id="d001l489" n="488">Sullanus populus quales videantur, eidem</l>
                <l xml:id="d001l490" n="489">Ad grave supplicium rapiantur caede nefanda!</l>
                <l xml:id="d001l491" n="490">Haec ubi dicta dedit verbis conficta malignis,</l>
                <l xml:id="d001l492" n="491">Quisque sibi timuit graviter (calor ossa reliquit)</l>
                <l xml:id="d001l493" n="492">Id sibi ne veniat quod dixerat ille futurum:</l>
                <l xml:id="d001l494" n="493">Tantus enim furor inde viros invaserat omnis</l>
                <l xml:id="d001l495" n="494">Ut minus audirent populi mandata ferenti</l>
                <l xml:id="d001l496" n="495">Optima Sullani: sic illi, tristibus acres</l>
                <l xml:id="d001l497" n="496">Acciti Furiis et numine tristis Erichthus,</l>
                <l xml:id="d001l498" n="497">Rem Volaterranam in peius rapuere labantem,</l>
                <l xml:id="d001l499" n="498">Quae fuerit collapsa prius cum nulla probarent</l>
                <l xml:id="d001l500" n="499">Pacta, Fluentinus quaecunque putasset habenda,</l>
                <l xml:id="d001l501" n="500">Urbe sed a domina iam defecisse pararent:</l>
                <l xml:id="d001l502" n="501">Ut quos infelix miseros agitarat Erinnys!</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Federico Boschetti</bibl>
                </head>
                <l xml:id="d002l1" n="1">Interea versis aperitur maxima centum</l>
                <l xml:id="d002l2" n="2">Undique cardinibus stellantis regia caeli;</l>
                <l xml:id="d002l3" n="3">Huc Pater ad sese superos ubi forte vocavit</l>
                <l xml:id="d002l4" n="4">Iuppiter, in solio medius consedit eburno:</l>
                <l xml:id="d002l5" n="5">Namque dies aderat - celeberrimus ille dierum -</l>
                <l xml:id="d002l6" n="6">Quo Deus aetheream in sedem dira bella moventes</l>
                <l xml:id="d002l7" n="7">Terrigenas nitido detrusit ab axe Gigantes</l>
                <l xml:id="d002l8" n="8">Fulmineque impositum deiecit Pelion Ossae.</l>
                <l xml:id="d002l9" n="9">Victor enim dapibus mensas onerabat opimis</l>
                <l xml:id="d002l10" n="10">Omnibus accitis ad se de more quotannis</l>
                <l xml:id="d002l11" n="11">Ut festos agerentque dies canerentque Tonanti</l>
                <l xml:id="d002l12" n="12">Victori laudes summas Cyllenia proles</l>
                <l xml:id="d002l13" n="13">Delius ac vates divini carminis auctor,</l>
                <l xml:id="d002l14" n="14">Inque vicem citharas modulatus uterque canoras.</l>
                <l xml:id="d002l15" n="15">Atque ipsum, laetos agitat dum pectore motus,</l>
                <l xml:id="d002l16" n="16">Dum Florentinas prospectat desuper urbes,</l>
                <l xml:id="d002l17" n="17">Talibus alma Iovem Venus est affata supremum:</l>
                <l xml:id="d002l18" n="18">"Audieram, manibus Sullanis moenibus olim</l>
                <l xml:id="d002l19" n="19">Fundamenta dei Martis cum iacta fuissent,</l>
                <l xml:id="d002l20" n="20">Protinus in fastis volventibus affore tempus,</l>
                <l xml:id="d002l21" n="21">Quo, cum Tyrrhenos Medices Laurentius acri</l>
                <l xml:id="d002l22" n="22">Usque gubernaret, veluti facit, arte Quirites,</l>
                <l xml:id="d002l23" n="23">Debeat inde suos in longum extendere fines</l>
                <l xml:id="d002l24" n="24">Rite Fluentinus, priscos imitatus honores</l>
                <l xml:id="d002l25" n="25">Stirpis, et egregius Romani nominis heres,</l>
                <l xml:id="d002l26" n="26">Nullus ut extremis populus sit partibus orbis,</l>
                <l xml:id="d002l27" n="27">Si modo fata sinant, Tyrrheni iussa Senatus</l>
                <l xml:id="d002l28" n="28">Temnere qui cupiat, Sullanae gentis et ipsum</l>
                <l xml:id="d002l29" n="29">Audeat imperium qui detrectare sub armis.</l>
                <l xml:id="d002l30" n="30">At modo, summe Pater, contra tua fata ruentes</l>
                <l xml:id="d002l31" n="31">Cum Volaterrani non aequa sorte ferantur,</l>
                <l xml:id="d002l32" n="32">Scire velim causam tanti venit unde furoris.</l>
                <l xml:id="d002l33" n="33">An quisquam est hominum qui temnere iussa Tonantis</l>
                <l xml:id="d002l34" n="34">Audeat, aut temptet Superum se opponere Fatis?</l>
                <l xml:id="d002l35" n="35">Certe ego, sollicita primordia mente volutans</l>
                <l xml:id="d002l36" n="36">Florentinae urbis, qua conditione fuissent</l>
                <l xml:id="d002l37" n="37">Te duce facta, Pater, quam forti sidere Martis</l>
                <l xml:id="d002l38" n="38">Constabilita mei, nullos secura tyrannos</l>
                <l xml:id="d002l39" n="39">Suspectos habui, ne moenia laederet ullus</l>
                <l xml:id="d002l40" n="40">Florentis patriae, licet hic gravioribus acer</l>
                <l xml:id="d002l41" n="41">Viribus irrueret Tuscam non aequus in urbem.</l>
                <l xml:id="d002l42" n="42">Adde quod ingentem necnon spem, summe, dedisti,</l>
                <l xml:id="d002l43" n="43">Iuppiter, haec Lydis foret ut caput urbibus olim,</l>
                <l xml:id="d002l44" n="44">Tempore quo recti Medices Laurentius auctor</l>
                <l xml:id="d002l45" n="45">Sullanas regeret propriis virtutibus arces.</l>
                <l xml:id="d002l46" n="46">Nunc Volaterranos cum iam furialibus armis</l>
                <l xml:id="d002l47" n="47">Accingi videam contra socialia iura,</l>
                <l xml:id="d002l48" n="48">Inque Fluentinos graviter prorumpere cives,</l>
                <l xml:id="d002l49" n="49">Quos veluti caros decuit coluisse parentes,</l>
                <l xml:id="d002l50" n="50">Quis te proposito potuit removere priori?</l>
                <l xml:id="d002l51" n="51">An tua, summe Pater, sunt haec promissa fidesque</l>
                <l xml:id="d002l52" n="52">Quae rata per Stygiae iuraris stagna paludis</l>
                <l xml:id="d002l53" n="53">Confore? sicque Patrem rerum violare tenorem</l>
                <l xml:id="d002l54" n="54">Te decet ecce tuum, aut sic tua vertere fata?"</l>
                <l xml:id="d002l55" n="55">Haec ubi dicta dedit, rosea cervice refulsit;</l>
                <l xml:id="d002l56" n="56">At Deus omnipotens, vultu quo nubila caelo</l>
                <l xml:id="d002l57" n="57">Depellit genitor tempestatesque serenat,</l>
                <l xml:id="d002l58" n="58">Attigit ore genas natae, dehinc talia fatur:</l>
                <l xml:id="d002l59" n="59">"Ne dubita, stabili quoniam nec ab ordine cedunt</l>
                <l xml:id="d002l60" n="60">Nunc mea fata, Venus: Medicum domus una manebit</l>
                <l xml:id="d002l61" n="61">Urbibus usque caput Tuscis, velut ante fuisset!</l>
                <l xml:id="d002l62" n="62">Ex quo divinus moderandi frena Leonis</l>
                <l xml:id="d002l63" n="63">Suscepit Cosmus Patriae Pater optimus olim,</l>
                <l xml:id="d002l64" n="64">Audebit nullus posthac - mihi crede - tyrannus</l>
                <l xml:id="d002l65" n="65">Eviolare domos Tuscas: sic vertitur ordo</l>
                <l xml:id="d002l66" n="66">Fatorum, ternae statuunt sic fila Sorores;</l>
                <l xml:id="d002l67" n="67">Quin etiam fines patriae Laurentius acer</l>
                <l xml:id="d002l68" n="68">Proferet in longum, duce te, duce Marte feroci,</l>
                <l xml:id="d002l69" n="69">Cuius et auspiciis Florentia moenia constant.</l>
                <l xml:id="d002l70" n="70">Tunc Etrusca quibus se tollet gloria rebus,</l>
                <l xml:id="d002l71" n="71">Aut quibus imperiis, Petri cum maximus olim</l>
                <l xml:id="d002l72" n="72">Natorum patrios tutatus ab hoste Penates</l>
                <l xml:id="d002l73" n="73">Inde Fluentinam victor remeabit ad urbem!</l>
                <l xml:id="d002l74" n="74">Nam Volaterrani quod tantum audere videntur</l>
                <l xml:id="d002l75" n="75">In Florentinum, priscos augebit honores:</l>
                <l xml:id="d002l76" n="76">Sullanis veniet cumulatior inde potestas!</l>
                <l xml:id="d002l77" n="77">Namque ubi iam populis bellandi finis utrisque</l>
                <l xml:id="d002l78" n="78">Extremus dabitur, cunctos Leo victor in annos</l>
                <l xml:id="d002l79" n="79">Tyrrhenus tandem victae dominabitur urbi,</l>
                <l xml:id="d002l80" n="80">Cuncta sub imperium redigens loca, saevior hostis</l>
                <l xml:id="d002l81" n="81">Iampridem propria quae sub ditione teneret,</l>
                <l xml:id="d002l82" n="82">Aut sibi quae quondam semper possessa fuissent."</l>
                <l xml:id="d002l83" n="83">Sic ait; inde suo genitor de vertice natam.</l>
                <l xml:id="d002l84" n="84">Advocat, atque "Leves talaribus indue pennas,"</l>
                <l xml:id="d002l85" n="85">Inquit, "et Urbini summos pete, Diva, Penates,</l>
                <l xml:id="d002l86" n="86">Atque haec fer celeres, iubeo, mea dicta per auras:</l>
                <l xml:id="d002l87" n="87">Dic paret ut sese fortis Federicus ad arma</l>
                <l xml:id="d002l88" n="88">In Volaterranos, penitus qui fraude maligna</l>
                <l xml:id="d002l89" n="89">Defecisse volunt sociali foedere rupto</l>
                <l xml:id="d002l90" n="90">A Florentino populo, quique impia saevi</l>
                <l xml:id="d002l91" n="91">Sollicitant varios iam nunc in proelia reges.</l>
                <l xml:id="d002l92" n="92">Ergo nefas tantum quo possint pellere cives</l>
                <l xml:id="d002l93" n="93">Sullani, quorum me nunc tenet optima cura,</l>
                <l xml:id="d002l94" n="94">Ductorem belli facient populusque Paterque</l>
                <l xml:id="d002l95" n="95">Huncque volent tantis rebus caput esse supremum.</l>
                <l xml:id="d002l96" n="96">Iam sibi legatos Sullana ex urbe profectos</l>
                <l xml:id="d002l97" n="97">Affore commemora, qui maxima munera portent,</l>
                <l xml:id="d002l98" n="98">Argentique ferant qui magnum pondus et auri.</l>
                <l xml:id="d002l99" n="99">Ast hunc, ne qua tamen remoretur causa volentem,</l>
                <l xml:id="d002l100" n="100">Dic modo se properet tantis bonus addere rebus,</l>
                <l xml:id="d002l101" n="101">Ut, cum legati venient mandata ferentes,</l>
                <l xml:id="d002l102" n="102">Instructas acies quam primum in proelia ducat,</l>
                <l xml:id="d002l103" n="103">Unde Fluentinam victor Federicus ad urbem</l>
                <l xml:id="d002l104" n="104">Ingenti partos referat virtute triumphos:</l>
                <l xml:id="d002l105" n="105">Venit enim tempus quo Florida moenia crescant,</l>
                <l xml:id="d002l106" n="106">Crescat et imperium populi Florentis in oras</l>
                <l xml:id="d002l107" n="107">Extremas, Medices cum nunc Laurentius heros</l>
                <l xml:id="d002l108" n="108">Temperet Etruscos propria virtute Quirites."</l>
                <l xml:id="d002l109" n="109">Dixerat; at Pallas, summi mandata Tonantis</l>
                <l xml:id="d002l110" n="110">Ut faciat, tenues fertur dilapsa per auras,</l>
                <l xml:id="d002l111" n="111">Non aliter quam cum caeli de vertice summo</l>
                <l xml:id="d002l112" n="112">Defert praepetibus sese Iovis armiger alis,</l>
                <l xml:id="d002l113" n="113">Optavit quotiens humiles attingere terras.</l>
                <l xml:id="d002l114" n="114">Et iam dicta refert summi Dea summa Parentis,</l>
                <l xml:id="d002l115" n="115">Protinus ac rebus iam se parat inde futuris</l>
                <l xml:id="d002l116" n="116">Ille, iubente Dea ne quid remoretur euntem,</l>
                <l xml:id="d002l117" n="117">Cum se legati Federici ad limina regis</l>
                <l xml:id="d002l118" n="118">Sublimes in equisque ferunt, ac munera summo</l>
                <l xml:id="d002l119" n="119">Summa Duci portant, Tusco mandante Senatu</l>
                <l xml:id="d002l120" n="120">Ac Florentino populo: nam iunctus uterque,</l>
                <l xml:id="d002l121" n="121">Temporibus dubiis cum tantum instare pericli</l>
                <l xml:id="d002l122" n="122">Cerneret atque ducem bello cum quaereret acrem,</l>
                <l xml:id="d002l123" n="123">Misit ad Urbini Dominum, quem norat in armis</l>
                <l xml:id="d002l124" n="124">Esse velut fortem quendam de civibus unum,</l>
                <l xml:id="d002l125" n="125">Protulit in Latio quondam quos Roma triumphans.</l>
                <l xml:id="d002l126" n="126">Ergo ubi conspectum Federici regis et ora</l>
                <l xml:id="d002l127" n="127">Legati subeunt, solio dum sedit avito,</l>
                <l xml:id="d002l128" n="128">Sic eques est placido Boniannius ore locutus:</l>
                <l xml:id="d002l129" n="129">"O decus egregium, quo non est maior in armis</l>
                <l xml:id="d002l130" n="130">Finibus Ausoniis, cui bello vivida virtus</l>
                <l xml:id="d002l131" n="131">Cuique fides cunctos olim servata per annos</l>
                <l xml:id="d002l132" n="132">In genus omne fuit, quamvis foret hostis acerbus</l>
                <l xml:id="d002l133" n="133">Is cui servares, ad te nos mittit euntes,</l>
                <l xml:id="d002l134" n="134">En, Florentinus subito populusque Paterque,</l>
                <l xml:id="d002l135" n="135">Viribus usque tuis confisus uterque supremis.</l>
                <l xml:id="d002l136" n="136">Nam Volaterrani, quos est tutatus in annos</l>
                <l xml:id="d002l137" n="137">Iam Leo complures veluti pater omnibus esset,</l>
                <l xml:id="d002l138" n="138">Surgere cum fuerint contra socialia iura</l>
                <l xml:id="d002l139" n="139">Ausi, quique nefas adeo committere dirum,</l>
                <l xml:id="d002l140" n="140">Decrevit patriae iam nunc habeantur ut hostes,</l>
                <l xml:id="d002l141" n="141">Audeat e nostris ne quis se attollere contra</l>
                <l xml:id="d002l142" n="142">Sullanos cives, ut qui peccasse feruntur</l>
                <l xml:id="d002l143" n="143">In nos dent poenas sceleris gravioris acerbas.</l>
                <l xml:id="d002l144" n="144">Cum summis igitur iam nunc virtutibus unum</l>
                <l xml:id="d002l145" n="145">Viderit insignem te Florentinus et armis</l>
                <l xml:id="d002l146" n="146">Fortibus eductum, cum nec superabilis ulli</l>
                <l xml:id="d002l147" n="147">Ex illis fueris quos nostri temporis aetas</l>
                <l xml:id="d002l148" n="148">Protulit egregios in Martia bella, nec ullus</l>
                <l xml:id="d002l149" n="149">Omnibus e ducibus te sit praestantior aut te</l>
                <l xml:id="d002l150" n="150">Dux modo sit melior ductandis milibus alter</l>
                <l xml:id="d002l151" n="151">Aut nunc auctorem sibi quem magis ipse requirat</l>
                <l xml:id="d002l152" n="152">Miles et imperio parere libentius optet,</l>
                <l xml:id="d002l153" n="153">Cum tibi praeterea aspiret Fortuna benigno</l>
                <l xml:id="d002l154" n="154">Afflatu, seu vis obsessas hostibus urbes</l>
                <l xml:id="d002l155" n="155">In libertatem fortis traducere primam,</l>
                <l xml:id="d002l156" n="156">Seu rursus cupias aliquos obsidere fines,</l>
                <l xml:id="d002l157" n="157">Sperat ut egregie possit depellere motus</l>
                <l xml:id="d002l158" n="158">Protinus hostiles per te, modo ductor in ipsam</l>
                <l xml:id="d002l159" n="159">Strenuus hinc aciem statuas prodire, feroces</l>
                <l xml:id="d002l160" n="160">Tu modo quosque viros tam iusta in proelia ducas.</l>
                <l xml:id="d002l161" n="161">Quo facere id possis, fulvi grave pondus et auri</l>
                <l xml:id="d002l162" n="162">Mittitur, en, ultro, ne commoda forte volentem</l>
                <l xml:id="d002l163" n="163">Te nunc deficiant, dum maxima facta parabis,</l>
                <l xml:id="d002l164" n="164">Est animus nobis duce te quia vincere gentem</l>
                <l xml:id="d002l165" n="165">Periuram bello, scelus admisisse nefandum</l>
                <l xml:id="d002l166" n="166">Hanc ut paeniteat. quod si, velut omnis et una</l>
                <l xml:id="d002l167" n="167">Sullanus sperat populus Florensque Senatus,</l>
                <l xml:id="d002l168" n="168">Feceris, haud dubita: nam praemia certa merenti</l>
                <l xml:id="d002l169" n="169">Stant tibi, crede mihi, stant et virtutis honori</l>
                <l xml:id="d002l170" n="170">Munera magna tuae, quo sis magis acer in hostes,</l>
                <l xml:id="d002l171" n="171">Te iuvet atque magis belli tolerasse labores."</l>
                <l xml:id="d002l172" n="172">Vix ea finierat, cum Dux quoque talia reddit:</l>
                <l xml:id="d002l173" n="173">"O utinam hae vires essent quibus arguor aut hoc</l>
                <l xml:id="d002l174" n="174">Robur et ingenii tantum foret, ut tibi possem</l>
                <l xml:id="d002l175" n="175">Nunc fecisse satis; sed quicquid corpore toto,</l>
                <l xml:id="d002l176" n="176">Quicquid mente queam, seu nunc quaecunque facultas</l>
                <l xml:id="d002l177" n="177">Mi datur effundam vestris pro casibus omnem</l>
                <l xml:id="d002l178" n="178">Ac si pro patria carisve parentibus essent</l>
                <l xml:id="d002l179" n="179">Bella gerenda mihi! nam sic Florentis amore</l>
                <l xml:id="d002l180" n="180">Ingenti capior populi, sic urget honesti</l>
                <l xml:id="d002l181" n="181">Me ratio, possim pro quo deponere vitam,</l>
                <l xml:id="d002l182" n="182">Viribus ut cunctis nunc sim satis omnia vestra</l>
                <l xml:id="d002l183" n="183">Facturus causa; nec me res ulla moratur</l>
                <l xml:id="d002l184" n="184">Quominus hostilem subito veniamus ad urbem</l>
                <l xml:id="d002l185" n="185">Militibus multis, ut iam sperare queamus</l>
                <l xml:id="d002l186" n="186">Iustitia freti causae Superumque favore.</l>
                <l xml:id="d002l187" n="187">Quin, breve per spatium nobis modo Iuppiter adsit,</l>
                <l xml:id="d002l188" n="188">Ad nos praepetibus victoria devolet alis!"</l>
                <l xml:id="d002l189" n="189">Sic ait; at pedites turmaeque parentur equorum</l>
                <l xml:id="d002l190" n="190">Imperat: hinc iter ingreditur properantius urbem</l>
                <l xml:id="d002l191" n="191">Ad Volaterranam; quo cum venisset, et acres</l>
                <l xml:id="d002l192" n="192">Iunxissetque suos nostris, quos Iacobus ante</l>
                <l xml:id="d002l193" n="193">Duxerat huc summo legati munere fungens,</l>
                <l xml:id="d002l194" n="194">Sic Ducis est homines diffusum nomen in omnes</l>
                <l xml:id="d002l195" n="195">Adventu subito, diros sic perculit hostes</l>
                <l xml:id="d002l196" n="196">Strenuus ac nitidis veniens Federicus in armis,</l>
                <l xml:id="d002l197" n="197">Ut quicunque viri fines coluere vetustos</l>
                <l xml:id="d002l198" n="198">Sese dedentes Federici viribus omnes</l>
                <l xml:id="d002l199" n="199">Porrigerent victasque manus venientibus ultro.</l>
                <l xml:id="d002l200" n="200">In castris haec dum fierent, Florentia summo</l>
                <l xml:id="d002l201" n="201">Optima consilio Patribus de more vocatis</l>
                <l xml:id="d002l202" n="202">Omnia consultat quae sint bona: namque repente,</l>
                <l xml:id="d002l203" n="203">Ne quibus interea desit mens provida rebus,</l>
                <l xml:id="d002l204" n="204">Mittitur inde Senas sapiens Donatus et arte</l>
                <l xml:id="d002l205" n="205">Doctus ea, qualem dederat Cyllenius olim</l>
                <l xml:id="d002l206" n="206">Nascenti, ut moneat cives ne ferre Senenses</l>
                <l xml:id="d002l207" n="207">Auxilium statuant hosti neu foedere iungant;</l>
                <l xml:id="d002l208" n="208">Ni faciant, populus videant ne forte laturus</l>
                <l xml:id="d002l209" n="209">Sit Florentinus graviter! dum talibus ille</l>
                <l xml:id="d002l210" n="210">Commemorat, pedites passim lateque vagantes</l>
                <l xml:id="d002l211" n="211">Invadunt agros, capiunt castella ruuntque</l>
                <l xml:id="d002l212" n="212">Hostilesque locos cunctas regionis et oras,</l>
                <l xml:id="d002l213" n="213">Vectantes raptas inimico a limite praedas.</l>
                <l xml:id="d002l214" n="214">At Volaterranus praetorem iniurius ipsum,</l>
                <l xml:id="d002l215" n="215">Quem Florentinus populus de more quotannis</l>
                <l xml:id="d002l216" n="216">Mittere consuerat quondam, iubet ire Priores</l>
                <l xml:id="d002l217" n="217">Protinus ad dominos, ne &lt;in&gt;custoditus honori</l>
                <l xml:id="d002l218" n="218">Prospiceret patrio, neve in Nova Castra veniret,</l>
                <l xml:id="d002l219" n="219">Esset si gravius quicquam meditatus in ipsum</l>
                <l xml:id="d002l220" n="220">Praetorem saevasque manus iniceret hostis.</l>
                <l xml:id="d002l221" n="221">Hinc: Volaterrani, pugnae bellique gerendi</l>
                <l xml:id="d002l222" n="222">Ignari licet usque forent, quia nullus in armis</l>
                <l xml:id="d002l223" n="223">Usus erat, quamvis nulla experientia Martis</l>
                <l xml:id="d002l224" n="224">Aeris et ad bellum data copia parva fuisset,</l>
                <l xml:id="d002l225" n="225">Attamen elati, cum quicquid rustica proles</l>
                <l xml:id="d002l226" n="226">Seu vini seu quid frumenti legit ab agris</l>
                <l xml:id="d002l227" n="227">Huc tulerit velut ex undis compulsa marinis,</l>
                <l xml:id="d002l228" n="228">Sullano statuunt urbem defendere ab hoste:</l>
                <l xml:id="d002l229" n="229">Stulti! qui contra molem durare supremam</l>
                <l xml:id="d002l230" n="230">Aut se posse putent opibus contendere tantis!</l>
                <l xml:id="d002l231" n="231">Sed tamen efficiunt laeti satis, inde morantes,</l>
                <l xml:id="d002l232" n="232">Donec et auxilium vicina ex urbe veniret</l>
                <l xml:id="d002l233" n="233">Aut Florentinus solvendo exhaustus ab aere</l>
                <l xml:id="d002l234" n="234">Continuum belli nequeat sufferre tenorem.</l>
                <l xml:id="d002l235" n="235">Hinc igitur tenui dementes aere ministros</l>
                <l xml:id="d002l236" n="236">Belli conducunt pedites, quibus exstitit auctor</l>
                <l xml:id="d002l237" n="237">Cum Venetus quidam tum cui Matricius esset</l>
                <l xml:id="d002l238" n="238">Nomen: at, ii postquam fatis utrique malignis</l>
                <l xml:id="d002l239" n="239">Ingressi penitus portas urbemque fuere,</l>
                <l xml:id="d002l240" n="240">Laetitiam ingentem subitamque dedisse feruntur</l>
                <l xml:id="d002l241" n="241">Obsessi cives: miseri! quibus illa fuisset</l>
                <l xml:id="d002l242" n="242">Causa quidem gravior qua protinus inde periret</l>
                <l xml:id="d002l243" n="243">Iam Volaterranae libertas funditus urbis!</l>
                <l xml:id="d002l244" n="244">His ita confectis, Federicus ut acer in unum</l>
                <l xml:id="d002l245" n="245">Composita e gravibus quae constet epistula verbis</l>
                <l xml:id="d002l246" n="246">Misit, ut hunc ipsum placide bonus ille moneret</l>
                <l xml:id="d002l247" n="247">Ne velit, heu, miserum tantae se credere pugnae,</l>
                <l xml:id="d002l248" n="248">At, decet ut victos, positis miserabilis armis</l>
                <l xml:id="d002l249" n="249">Ut supplex tanti veniam petat ille furoris,</l>
                <l xml:id="d002l250" n="250">Sint quia se propter non acria bella gerenda.</l>
                <l xml:id="d002l251" n="251">"Ast, ut perpetua lenti dehinc pace fruamur,</l>
                <l xml:id="d002l252" n="252">Quam possint homines si suscepisse, priusquam</l>
                <l xml:id="d002l253" n="253">Bella nefanda gerant aut in nova proelia surgant,</l>
                <l xml:id="d002l254" n="254">Omnibus ex rebus nihil esse beatius usquam",</l>
                <l xml:id="d002l255" n="255">Inquit,"nec melius quod nos optare queamus";</l>
                <l xml:id="d002l256" n="256">Iis operam adiungitque suam - si sentiat hostis,</l>
                <l xml:id="d002l257" n="257">Si velit - ut medium se dux ferat inter utrosque</l>
                <l xml:id="d002l258" n="258">Ac Volaterranis placidam petat inde salutem</l>
                <l xml:id="d002l259" n="259">A Florentino, cui mens ita mitior exstat:</l>
                <l xml:id="d002l260" n="260">Ne dubitet veniam quin sit bonus ille daturus,</l>
                <l xml:id="d002l261" n="261">Dum Volaterranus Populi praecepta sequatur</l>
                <l xml:id="d002l262" n="262">Sullani semperque volens sua iussa facessat.</l>
                <l xml:id="d002l263" n="263">Scripserat haec Princeps; ast, ii cum protinus aures</l>
                <l xml:id="d002l264" n="264">Clausissent monitis, placidos properanter in hostes</l>
                <l xml:id="d002l265" n="265">Castra movet ducitque viros urbique propinquat.</l>
                <l xml:id="d002l266" n="266">Qua sol exoriens nitidas agit arte quadrigas,</l>
                <l xml:id="d002l267" n="267">Arduus est collis nullisque petentibus ipsum</l>
                <l xml:id="d002l268" n="268">Est aditu facilis, sed, cum prope tangeret urbis</l>
                <l xml:id="d002l269" n="269">Moenia cumque foret necnon ibi grandis aquarum</l>
                <l xml:id="d002l270" n="270">Copia, qua posset nimirum exercitus uti,</l>
                <l xml:id="d002l271" n="271">Est quoque principibus visus locus aptus ut illic</l>
                <l xml:id="d002l272" n="272">Castra locanda forent atque acies Sullana maneret.</l>
                <l xml:id="d002l273" n="273">Est ultra portam silicem quae vergit ad ortum</l>
                <l xml:id="d002l274" n="274">Ima petens vallis, duo quae complectitur in se</l>
                <l xml:id="d002l275" n="275">Stadia. cui valli dextra de parte per artem</l>
                <l xml:id="d002l276" n="276">Haec via strata subest, sacram quae duxit in aedem</l>
                <l xml:id="d002l277" n="277">Hanc, ubi divinus positis sibi Lazarus aris</l>
                <l xml:id="d002l278" n="278">Excolitur templis sacrata in sede locatis.</l>
                <l xml:id="d002l279" n="279">At laeva de parte quidem magis ima petentem</l>
                <l xml:id="d002l280" n="280">Spectabis vallem quae continuatur ab illa</l>
                <l xml:id="d002l281" n="281">Quae prior est. longe tamen ista profundior exstat</l>
                <l xml:id="d002l282" n="282">Ultima quae ducit fluvium declivis ad Heram.</l>
                <l xml:id="d002l283" n="283">Nec procul a templis, quae diximus ante, supersunt</l>
                <l xml:id="d002l284" n="284">Ii colles gemini, via quos iacet inter utrosque,</l>
                <l xml:id="d002l285" n="285">Quae quoque finitimas sinuoso tramite ducit</l>
                <l xml:id="d002l286" n="286">Inde Senas. iter hac cum suscepturus et ipsos</l>
                <l xml:id="d002l287" n="287">Cum superaturus colles exercitus esset,</l>
                <l xml:id="d002l288" n="288">Hunc Volaterranus, socio qui colle fuisset</l>
                <l xml:id="d002l289" n="289">Altior atque illic etiam quia rursus aquarum</l>
                <l xml:id="d002l290" n="290">Copia magna foret scatebris surgentibus, omnem</l>
                <l xml:id="d002l291" n="291">Occupat, et trabibus subito contexit acernis</l>
                <l xml:id="d002l292" n="292">Et tabulata parat, sollers unde acer in hostes</l>
                <l xml:id="d002l293" n="293">Saxa ruat tectusve queat pugnare sub armis.</l>
                <l xml:id="d002l294" n="294">Ast, ubi cognovit sapiens Federicus et ambo</l>
                <l xml:id="d002l295" n="295">Legati duro penitus quod fiat ab hoste,</l>
                <l xml:id="d002l296" n="296">Instituunt colles adoriri, ut strenuus acres</l>
                <l xml:id="d002l297" n="297">Virtutem miles sic experiatur in hostes:</l>
                <l xml:id="d002l298" n="298">Milibus hinc acie structa Dux imperat altum</l>
                <l xml:id="d002l299" n="299">Protinus ascendant montem; legit ipse cohortes</l>
                <l xml:id="d002l300" n="300">Quae primum colles invadant agmine denso;</l>
                <l xml:id="d002l301" n="301">Hinc brevibus sapiens cum fortia pectora verbis</l>
                <l xml:id="d002l302" n="302">Hortatus pugnas Dux erexisset in acres,</l>
                <l xml:id="d002l303" n="303">Vincendi late spe conclamatur ad arma;</l>
                <l xml:id="d002l304" n="304">Omnibus inde quidem vox ingeminata remugit:</l>
                <l xml:id="d002l305" n="305">Conabatur enim sollers Federicus ut illam</l>
                <l xml:id="d002l306" n="306">Turrim in praecipiti stantem quam struxerat hostis</l>
                <l xml:id="d002l307" n="307">Verteret ad terram praestanti robore, ne quis</l>
                <l xml:id="d002l308" n="308">Inde suos queat in castris laesisse morantes.</l>
                <l xml:id="d002l309" n="309">Ergo ubi coeperunt nostri conscendere montem,</l>
                <l xml:id="d002l310" n="310">Hostis, quo summam defenderet undique turrim,</l>
                <l xml:id="d002l311" n="311">Arma parat subito, concurrit et agmine denso</l>
                <l xml:id="d002l312" n="312">Ad loca quae fuerant graviori obiecta periclo.</l>
                <l xml:id="d002l313" n="313">Eminus incipitur telis celerique sagitta,</l>
                <l xml:id="d002l314" n="314">Remque gerunt hostes iaculandis undique saxis</l>
                <l xml:id="d002l315" n="315">E turri; contra, nostri quoque missile telum</l>
                <l xml:id="d002l316" n="316">Crebrius ingeminant, crepitans velut horrida grando</l>
                <l xml:id="d002l317" n="317">Cum ruit aetherio summi de vertice caeli</l>
                <l xml:id="d002l318" n="318">Densior in terras, quotiens Iovis ira minatur</l>
                <l xml:id="d002l319" n="319">Acrius in miseros homines, quo tempore frustra</l>
                <l xml:id="d002l320" n="320">Maturas viridis defendit pampinus uvas.</l>
                <l xml:id="d002l321" n="321">Iamque sub intextis tabulatis undique pugna</l>
                <l xml:id="d002l322" n="322">Acrior inseritur: volvuntur ab hoste superbo</l>
                <l xml:id="d002l323" n="323">Saxa super nostros; illi tamen acriter hastis</l>
                <l xml:id="d002l324" n="324">Oblongis ea ligna ruunt quibus improbus ante</l>
                <l xml:id="d002l325" n="325">Tegmen ad illatos ictus sibi fecerat hostis.</l>
                <l xml:id="d002l326" n="326">Nec mora, nec requies: trabibus dum structa revinctis</l>
                <l xml:id="d002l327" n="327">Moenia conscendit miles properanter, et alti</l>
                <l xml:id="d002l328" n="328">Verticis hortando reliquos tenet usque cacumen,</l>
                <l xml:id="d002l329" n="329">Cominus ad gladios ventum cum protinus esset,</l>
                <l xml:id="d002l330" n="330">Sic hostes subito rapuit metus acriter omnes,</l>
                <l xml:id="d002l331" n="331">Ut consternati fugerent, armisque potiti</l>
                <l xml:id="d002l332" n="332">Omnibus iis nostri fuerint quae turpiter illic</l>
                <l xml:id="d002l333" n="333">Liquerat aufugiens desertis collibus hostis.</l>
                <l xml:id="d002l334" n="334">Haec ubi confecit sapiens Federicus, ad urbem</l>
                <l xml:id="d002l335" n="335">Castra locat, partes munitque cohortibus illas</l>
                <l xml:id="d002l336" n="336">Et loca quae muris urbis magis apta fuissent</l>
                <l xml:id="d002l337" n="337">Primum expugnandis. reliquos, quotcunque fuerunt,</l>
                <l xml:id="d002l338" n="338">Mortales iubet ut colles exercitus imos</l>
                <l xml:id="d002l339" n="339">Obsideat nutusque suos ibi forte moretur</l>
                <l xml:id="d002l340" n="340">Exspectetque Ducis monitus in proelia dandos.</l>
                <l xml:id="d002l341" n="341">His rebus subito Sullana in tecta relatis,</l>
                <l xml:id="d002l342" n="342">Magna quidem populus suscepit gaudia Tuscus:</l>
                <l xml:id="d002l343" n="343">Mentibus arrectis hilaris quoque funditur in spem</l>
                <l xml:id="d002l344" n="344">Maiorem; ast aliique alios hortantur ut omnem</l>
                <l xml:id="d002l345" n="345">Dent operam, diri penitus tollantur ut hostes</l>
                <l xml:id="d002l346" n="346">Dentque graves poenas sceleris commissa luentes.</l>
                <l xml:id="d002l347" n="347">Hinc quoque festinant celeres tormentaque mittunt</l>
                <l xml:id="d002l348" n="348">Bellica, bombardam, gravior quae machina muros</l>
                <l xml:id="d002l349" n="349">Destruat urbanos deductaque moenia summis</l>
                <l xml:id="d002l350" n="350">Montibus et summas consternat desuper arces.</l>
                <l xml:id="d002l351" n="351">At Volaterranus, colles ubi perdidit altos,</l>
                <l xml:id="d002l352" n="352">Confractis animis post cives victus ab hoste</l>
                <l xml:id="d002l353" n="353">Complures captos, se moenia continet intra,</l>
                <l xml:id="d002l354" n="354">Hic ubi tristis agit Metus et Discordia demens</l>
                <l xml:id="d002l355" n="355">Vexat et infelix Furiali accincta flagello</l>
                <l xml:id="d002l356" n="356">Seditio miserosque rapit per compita cives,</l>
                <l xml:id="d002l357" n="357">Non secus ac pueris agitatur verbere turbo</l>
                <l xml:id="d002l358" n="358">Buxeus assiduo loris rapientibus illum</l>
                <l xml:id="d002l359" n="359">Per fora perque vias et compita longa ruentem.</l>
                <l xml:id="d002l360" n="360">Perfidus hinc hostis, graviori quisque dolore</l>
                <l xml:id="d002l361" n="361">Cum foret affectus rebus neque fideret ullis,</l>
                <l xml:id="d002l362" n="362">Infelix varias diversi ad principis aulas</l>
                <l xml:id="d002l363" n="363">Mittit legatos, eadem mandata ferentes.</l>
                <l xml:id="d002l364" n="364">Praecipue Venetos homines Calabrumque potentem</l>
                <l xml:id="d002l365" n="365">Constituunt hostes precibus contundere summis,</l>
                <l xml:id="d002l366" n="366">Dedentes urbem, si ferre ruentibus ullam</l>
                <l xml:id="d002l367" n="367">Vellet opem ut possent certam sperare salutem.</l>
                <l xml:id="d002l368" n="368">Qui simul audivit quae res foret ille petentes</l>
                <l xml:id="d002l369" n="369">Reppulit, et longos tanti fecisse per annos</l>
                <l xml:id="d002l370" n="370">Respondit Tuscos patres, ut quicquid in illos,</l>
                <l xml:id="d002l371" n="371">Praesertim a sociis, statuatur acerbius, id se</l>
                <l xml:id="d002l372" n="372">Ferre quidem gravius semper. nec plura locutus</l>
                <l xml:id="d002l373" n="373">Hos iubet e Calabro penitus discedere Regno.</l>
                <l xml:id="d002l374" n="374">Hoc ubi responsum Tuscam defertur ad urbem,</l>
                <l xml:id="d002l375" n="375">Scilicet ut gravibus rex Ferdinandus iniquos</l>
                <l xml:id="d002l376" n="376">Sectatus Lydos verbis (quia patribus hostes</l>
                <l xml:id="d002l377" n="377">Iam Florentinis facti neque iure fuissent)</l>
                <l xml:id="d002l378" n="378">Reppulit, et patrios iussit remeare Penates,</l>
                <l xml:id="d002l379" n="379">Acrius obfirmant animos ad proelia cives.</l>
                <l xml:id="d002l380" n="380">Rursus in hostiles Sullani&lt;s&gt; quilibet arces</l>
                <l xml:id="d002l381" n="381">Delecti pedites mittuntur ab Insubre magno</l>
                <l xml:id="d002l382" n="382">Protinus, auxilio nostris qui milibus essent</l>
                <l xml:id="d002l383" n="383">Sescenti numero, sed cuncti fortibus armis</l>
                <l xml:id="d002l384" n="384">Instructi. tantis se praestantissimus addit</l>
                <l xml:id="d002l385" n="385">Ursinus comitem rebus, cum fortis equorum</l>
                <l xml:id="d002l386" n="386">Duceret et turmas in proelia Marte feroces,</l>
                <l xml:id="d002l387" n="387">Duceret et saevos huc qui pedes iret in hostes</l>
                <l xml:id="d002l388" n="388">Romano veniens ab agro Virgilius acer.</l>
                <l xml:id="d002l389" n="389">Viribus iis auctus cum tandem exercitus esset,</l>
                <l xml:id="d002l390" n="390">Dux belli subito, Gradivi edoctus ab arte,</l>
                <l xml:id="d002l391" n="391">Bombardis urbis muros ingentibus altos</l>
                <l xml:id="d002l392" n="392">Usque adeo crebris diverberat ictibus acer,</l>
                <l xml:id="d002l393" n="393">Ut breve per spatium ruerit fortissimus heros</l>
                <l xml:id="d002l394" n="394">Moerorum partem vasto Federicus hiatu,</l>
                <l xml:id="d002l395" n="395">Cuius quanta Ducis fuerit prudentia, quantum</l>
                <l xml:id="d002l396" n="396">Ingenium certe licuit spectare volenti.</l>
                <l xml:id="d002l397" n="397">Illi fossa fuit, muros deducta sub ipsos</l>
                <l xml:id="d002l398" n="398">Urbis et in spatium quae sic foret hausta profundum</l>
                <l xml:id="d002l399" n="399">Miles ut innocue sese transferre per illam</l>
                <l xml:id="d002l400" n="400">Cum velit ad muros obsessaque moenia posset,</l>
                <l xml:id="d002l401" n="401">Desuper hanc quoniam contextis cratibus omnem</l>
                <l xml:id="d002l402" n="402">Texerat ad crebros ictus et vimine denso</l>
                <l xml:id="d002l403" n="403">Arboris et varie coniectis undique ramis</l>
                <l xml:id="d002l404" n="404">In tabulatorum morem, ne saxa, nec ullum</l>
                <l xml:id="d002l405" n="405">Missile de summo noceat pugnantibus ipsis.</l>
                <l xml:id="d002l406" n="406">Hac igitur plures ad moenia parte subibant</l>
                <l xml:id="d002l407" n="407">Expugnanda viri, veluti ruit agmine denso</l>
                <l xml:id="d002l408" n="408">E tenebris veniens angusta per ora cavatis</l>
                <l xml:id="d002l409" n="409">Perque breves cuneos ingentem farris acervum</l>
                <l xml:id="d002l410" n="410">Ut superet secumque ferens formica reponat.</l>
                <l xml:id="d002l411" n="411">Haec ita cum fierent nostris, tamen acriter hostes</l>
                <l xml:id="d002l412" n="412">Viribus imparibus licet extra moenia quaedam</l>
                <l xml:id="d002l413" n="413">Proelia committunt: nam descendebat ab urbe</l>
                <l xml:id="d002l414" n="414">Tum pedes obsessa, porta quae ducit in oras</l>
                <l xml:id="d002l415" n="415">Huc iter ingressos per compita longa marinas:</l>
                <l xml:id="d002l416" n="416">Namque dolore gravi portis erumpere cives</l>
                <l xml:id="d002l417" n="417">Confecti statuunt miseri, quos principis acris</l>
                <l xml:id="d002l418" n="418">Auditum nomen subito retrahebat in urbem,</l>
                <l xml:id="d002l419" n="419">Tanta quod invicto Federici e pectore virtus</l>
                <l xml:id="d002l420" n="420">Surgeret ut contra subsistere viribus ullis</l>
                <l xml:id="d002l421" n="421">Posse negent, validis veniunt quicumque sub armis.</l>
                <l xml:id="d002l422" n="422">Nec tamen interea vexare frequentibus ille</l>
                <l xml:id="d002l423" n="423">Ictibus urbanas arces cessabat, ut actus</l>
                <l xml:id="d002l424" n="424">Maiorem secum murus trahat inde ruinam.</l>
                <l xml:id="d002l425" n="425">At Volaterrani reparandis moenibus instant</l>
                <l xml:id="d002l426" n="426">Ne disiecta ruant; sed, postquam certus ad aures</l>
                <l xml:id="d002l427" n="427">Nuntius auxilium veniens sibi forte negari</l>
                <l xml:id="d002l428" n="428">Rettulit a cunctis, Furiis agitantur, et omnes</l>
                <l xml:id="d002l429" n="429">Quique magistratum gererentque decemque viratum</l>
                <l xml:id="d002l430" n="430">Acrius incusant; levitatem plebis iniquae</l>
                <l xml:id="d002l431" n="431">Tum detestantur; rapuit quos ultio cives</l>
                <l xml:id="d002l432" n="432">In scelus hos verbis etiam exsecrantur acerbis.</l>
                <l xml:id="d002l433" n="433">Cuncta quidem cupide, nulla ratione, per ipsam</l>
                <l xml:id="d002l434" n="434">Namque gerebantur neglectis legibus urbem,</l>
                <l xml:id="d002l435" n="435">Ut sine legitimo servato more creandi</l>
                <l xml:id="d002l436" n="436">Hic modo praeriperet primas, licet ipse fuisset</l>
                <l xml:id="d002l437" n="437">Ordine plebeio natus, modo rursus et ille</l>
                <l xml:id="d002l438" n="438">Tractandas raperet populi non dignus habenas.</l>
                <l xml:id="d002l439" n="439">Namque magistratus quae protinus ante fuisset</l>
                <l xml:id="d002l440" n="440">Summa quidem nullis inerat reverentia primi,</l>
                <l xml:id="d002l441" n="441">Nec Volaterrana servatus in urbe priorum</l>
                <l xml:id="d002l442" n="442">Exstitit ullus honos. igitur, cum quisque salutem</l>
                <l xml:id="d002l443" n="443">Speraret nullam nec pestem evadere belli</l>
                <l xml:id="d002l444" n="444">Fideret, Etruscam legati rursus ad urbem</l>
                <l xml:id="d002l445" n="445">Quam primum celeres mittuntur, ut inde ferentes</l>
                <l xml:id="d002l446" n="446">Illa decem dederat sibi quae mandata viratus</l>
                <l xml:id="d002l447" n="447">Protinus exponant et Riccobaldus et alter</l>
                <l xml:id="d002l448" n="448">Cui Petrus exstiterat nomen. sed, moenia postquam</l>
                <l xml:id="d002l449" n="449">Ii Sullana viri tandem subiere, locuti</l>
                <l xml:id="d002l450" n="450">Ad Florentinos haec verba fuisse feruntur:</l>
                <l xml:id="d002l451" n="451">"Ad vos, o summi proceres, vestrosque voluti</l>
                <l xml:id="d002l452" n="452">Ecce pedes venimus, delicti supplice nostri</l>
                <l xml:id="d002l453" n="453">Voce quidem nobis pacem veniamque petentes,</l>
                <l xml:id="d002l454" n="454">In vos, at pulsi subito caecique furore,</l>
                <l xml:id="d002l455" n="455">Praesertim cum non odio dicamur acerbo</l>
                <l xml:id="d002l456" n="456">In vos, at pulsi subito caecique furore,</l>
                <l xml:id="d002l457" n="457">Deliquisse, Patres. nam vos cum semper in omnes</l>
                <l xml:id="d002l458" n="458">Nos animumque bonum quondam mentemque benignam</l>
                <l xml:id="d002l459" n="459">Gesseritis, patrum similes, cum parva minanti</l>
                <l xml:id="d002l460" n="460">Poena sit et patri nati pro crimine magno,</l>
                <l xml:id="d002l461" n="461">Oramus minima ut poena nunc esse velitis</l>
                <l xml:id="d002l462" n="462">Contenti, Patres, cum nostrum quisque paratus</l>
                <l xml:id="d002l463" n="463">Sit, modo si libeat vobis, sufferre labores</l>
                <l xml:id="d002l464" n="464">Ingentes - modo sit vobis ea certa voluntas</l>
                <l xml:id="d002l465" n="465">Quilibet ut pereant, sceleris commissa luentes -</l>
                <l xml:id="d002l466" n="466">Vel quascunque placet vobis persolvere poenas."</l>
                <l xml:id="d002l467" n="467">Haec ubi dicta, velut populus mandarat Etruscus,</l>
                <l xml:id="d002l468" n="468">Sic fuit egregio Laurentius ore locutus:</l>
                <l xml:id="d002l469" n="469">"Quanta fides fuerit nobis cum mente voluto,</l>
                <l xml:id="d002l470" n="470">Quam bonus aut animus quamque optima cuique voluntas</l>
                <l xml:id="d002l471" n="471">In vos, haud lacrimas valeo retinere cadentes,</l>
                <l xml:id="d002l472" n="472">Talia cum fuerint ut, mens nisi laeva fuisset,</l>
                <l xml:id="d002l473" n="473">Ni vos in peius tristis rapuisset Erinnys,</l>
                <l xml:id="d002l474" n="474">Optatam possent vobis praestare salutem.</l>
                <l xml:id="d002l475" n="475">At modo, cum tanto Florentis nomine laesa</l>
                <l xml:id="d002l476" n="476">Maiestas populi fuerit, vindicta nefandi</l>
                <l xml:id="d002l477" n="477">Publica delicti iam suscipienda videtur.</l>
                <l xml:id="d002l478" n="478">Nam, ratio nostri si nunc habeatur honoris,</l>
                <l xml:id="d002l479" n="479">Nil sit quod deceat populum promittere vobis</l>
                <l xml:id="d002l480" n="480">Ex his quae cupitis nostrum, nisi libera nobis</l>
                <l xml:id="d002l481" n="481">Moenia tradantur sine condicionibus ullis!</l>
                <l xml:id="d002l482" n="482">Quod si feceritis, poterunt suadere quod olim</l>
                <l xml:id="d002l483" n="483">Exstitit in vobis fidei quoque vestra futurum</l>
                <l xml:id="d002l484" n="484">Verba mihi ac solitum pariter dehinc velle tenorem</l>
                <l xml:id="d002l485" n="485">Continuare quidem, vobis dum iura supersi&lt;n&gt;t.</l>
                <l xml:id="d002l486" n="486">Haec Florentinus populus cum signa videbit,</l>
                <l xml:id="d002l487" n="487">In vos, ut semper fuerat clementior, idem</l>
                <l xml:id="d002l488" n="488">Exsistet veterem servans, nisi fallor, amorem.</l>
                <l xml:id="d002l489" n="489">Sic igitur vobis melius sperare potestis</l>
                <l xml:id="d002l490" n="490">Rursus et afflictis melius confidere rebus."</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Federico Boschetti</bibl>
                </head>
                <l xml:id="d003l1" n="1">Ut responsa gravi Laurentius edidit ore,</l>
                <l xml:id="d003l2" n="2">Legati patrios subito rediere Penates,</l>
                <l xml:id="d003l3" n="3">Iamque bonum populo suasisset uterque quod esset</l>
                <l xml:id="d003l4" n="4">Consilium, rabido ni gens agitata furore</l>
                <l xml:id="d003l5" n="5">Agrestes misere duxisset in arma feroces,</l>
                <l xml:id="d003l6" n="6">Allecto quoniam, tempus bene nacta nocendi,</l>
                <l xml:id="d003l7" n="7">Signum agreste canit graviter, quo pontus et omne</l>
                <l xml:id="d003l8" n="8">Intremuit nemus et silvae intremuere profundae.</l>
                <l xml:id="d003l9" n="9">Nec satis hoc fuerit, ni se Dea saeva furenti</l>
                <l xml:id="d003l10" n="10">Monstrasset populo, non hac velut ante fuisset</l>
                <l xml:id="d003l11" n="11">Visa sub humana specie sed qualis ab atra</l>
                <l xml:id="d003l12" n="12">Haec Styge consurgit, qualem pater atque sorores</l>
                <l xml:id="d003l13" n="13">Hanc vidisse solent, visam fugisse, nefandos</l>
                <l xml:id="d003l14" n="14">Tollentem colubros atque horrida colla tumentem.</l>
                <l xml:id="d003l15" n="15">Namque, ubi perspexit veluti concordia late</l>
                <l xml:id="d003l16" n="16">In Volaterranos coepit diffundere vires</l>
                <l xml:id="d003l17" n="17">Hosque Fluentinis dare velle petentibus urbem,</l>
                <l xml:id="d003l18" n="18">Intonat horribili penitus succincta flagello</l>
                <l xml:id="d003l19" n="19">(Invidia graviter diram comitante sororem),</l>
                <l xml:id="d003l20" n="20">Atque ita terribili sonitu permiscuit omnes,</l>
                <l xml:id="d003l21" n="21">Protinus ut celeres illi, velut agmine facto,</l>
                <l xml:id="d003l22" n="22">Correptis facibus ruerint et ad arma feroces</l>
                <l xml:id="d003l23" n="23">Haec se contulerint quae dat gravis ira furori.</l>
                <l xml:id="d003l24" n="24">Nec mora, nec requies, dum qui Florentibus olim</l>
                <l xml:id="d003l25" n="25">Favissent populis perdant miserosque trucident!</l>
                <l xml:id="d003l26" n="26">E Volaterranis sed cum sibi quisque caveret</l>
                <l xml:id="d003l27" n="27">Pestibus in tantis, iuvenem - miserabile visu! -</l>
                <l xml:id="d003l28" n="28">Inde Fluentinum foede rapuere sub armis</l>
                <l xml:id="d003l29" n="29">Vestibus abscissis, nudato pectore, tantis</l>
                <l xml:id="d003l30" n="30">Confixum iaculis quantis Polydorus in agro</l>
                <l xml:id="d003l31" n="31">Thracensi fertur cum ferrea crevit arundo.</l>
                <l xml:id="d003l32" n="32">Profuit haud aetas tenero nec vita pudice</l>
                <l xml:id="d003l33" n="33">Acta, nec innocuas semper spectata per artes,</l>
                <l xml:id="d003l34" n="34">Quominus arriperet Furialibus ipse ministris</l>
                <l xml:id="d003l35" n="35">Hunc Volaterranus confossum vulnere crudo,</l>
                <l xml:id="d003l36" n="36">Ictibus et crebris lacerum crudeliter ora</l>
                <l xml:id="d003l37" n="37">Figeret atque modis trepidantia pectora miris,</l>
                <l xml:id="d003l38" n="38">Ut locus in faciem transiectaque corpora ferro</l>
                <l xml:id="d003l39" n="39">Exstaret solidus nullus, pars integra nulla</l>
                <l xml:id="d003l40" n="40">In cute disrupta misero superesset in illo.</l>
                <l xml:id="d003l41" n="41">Tum vero Urbinas iustas exarsit in iras,</l>
                <l xml:id="d003l42" n="42">Cum Florentina de nobilitate creatum</l>
                <l xml:id="d003l43" n="43">Hostibus accepit crudeli morte peremptum,</l>
                <l xml:id="d003l44" n="44">Hancque Fluentino Dux vim pro nomine monstrat</l>
                <l xml:id="d003l45" n="45">Hos animos laeso, castris ut uterque videret</l>
                <l xml:id="d003l46" n="46">Legatus vires necnon exercitus omnis</l>
                <l xml:id="d003l47" n="47">Adventasse novas: nam milibus ille</l>
                <l xml:id="d003l48" n="48">Aggreditur muros et moenia dividit urbis,</l>
                <l xml:id="d003l49" n="49">Non secus ac leo, cum praedas invadit oviles</l>
                <l xml:id="d003l50" n="50">Disruptis saeptis, seu cum lupus acer in agnos</l>
                <l xml:id="d003l51" n="51">Fertur, ut arripiat, custos licet undique saeptum</l>
                <l xml:id="d003l52" n="52">Claudat et hinc summum temptet defendere vallum.</l>
                <l xml:id="d003l53" n="53">At Volaterranos tristes metus acer habebat</l>
                <l xml:id="d003l54" n="54">Discordes, omnis late rationis egentes,</l>
                <l xml:id="d003l55" n="55">Ut quos in Furias miseros agitabat Erinnys,</l>
                <l xml:id="d003l56" n="56">Ordine Bellona nullo rapiente cohortes</l>
                <l xml:id="d003l57" n="57">Urbanas vario Dirarum turbine, qualis</l>
                <l xml:id="d003l58" n="58">Nascitur inter se gravior certantibus Euris</l>
                <l xml:id="d003l59" n="59">Protinus in varias a mundi vertice partes;</l>
                <l xml:id="d003l60" n="60">Sicque magistratus nulli reverentia primi,</l>
                <l xml:id="d003l61" n="61">Nullus honos aderat cum baccharentur ad unum,</l>
                <l xml:id="d003l62" n="62">Vexati gravibus Furiis ac Martis iniqui</l>
                <l xml:id="d003l63" n="63">Usque adeo stimulis, ut iam de caede suorum</l>
                <l xml:id="d003l64" n="64">Consilium caperet quisquis de plebe fuisset.</l>
                <l xml:id="d003l65" n="65">Haec Volaterrana cum sic agerentur in urbe,</l>
                <l xml:id="d003l66" n="66">Dux breve per spatium speraret ut arce potiri,</l>
                <l xml:id="d003l67" n="67">Strenuus ille tamen nihil inde remittit in horas,</l>
                <l xml:id="d003l68" n="68">Militis officium cum nunc Federicus obiret</l>
                <l xml:id="d003l69" n="69">Nunc ducis egregii, noctesque diesque per artem</l>
                <l xml:id="d003l70" n="70">Omnia molitus, summa quibus optimus ille</l>
                <l xml:id="d003l71" n="71">Hostibus incutiat summos virtute timores,</l>
                <l xml:id="d003l72" n="72">Dedere dum statuant urbem gravioribus hostes</l>
                <l xml:id="d003l73" n="73">Casibus atque novis Federici viribus acti.</l>
                <l xml:id="d003l74" n="74">Iamque dies aderat quo moenia victa subire</l>
                <l xml:id="d003l75" n="75">Debebat Princeps magna comitante caterva;</l>
                <l xml:id="d003l76" n="76">Ingenio tamen is miti cum praeditus esset</l>
                <l xml:id="d003l77" n="77">Nec minor huic homini foret et prudentia rerum</l>
                <l xml:id="d003l78" n="78">Quam vires, captam cunctis intrantibus urbem</l>
                <l xml:id="d003l79" n="79">Instituit mirus foret observandus ut ordo,</l>
                <l xml:id="d003l80" n="80">Obsessa fieret ne dirus in urbe tumultus,</l>
                <l xml:id="d003l81" n="81">Aut aequo gravius ne turbaretur in illa.</l>
                <l xml:id="d003l82" n="82">Ergo probis ducibus subeundi moenia cura</l>
                <l xml:id="d003l83" n="83">Est data, militibus iussum ne saevius usquam</l>
                <l xml:id="d003l84" n="84">Quis agat, excelsas intrat dum victor in arces.</l>
                <l xml:id="d003l85" n="85">Gabriel e castris igitur Malespina sub armis</l>
                <l xml:id="d003l86" n="86">Primus adest, peditum qui sit comitante caterva</l>
                <l xml:id="d003l87" n="87">Ordine venturus Federici primus in arcem.</l>
                <l xml:id="d003l88" n="88">Regulus hinc Montis porta quae subiacet arci</l>
                <l xml:id="d003l89" n="89">Ingressurus erat, captam dum tendit in urbem.</l>
                <l xml:id="d003l90" n="90">Creditus at cui pro meritis exercitus omnis</l>
                <l xml:id="d003l91" n="91">Ductandus fuerat summis, fortissimus aedem</l>
                <l xml:id="d003l92" n="92">Inter et Andreae disiectaque moenia Princeps</l>
                <l xml:id="d003l93" n="93">Se fert insignis tali Federicus honore,</l>
                <l xml:id="d003l94" n="94">Illorum qualis fuerat quos viderat olim</l>
                <l xml:id="d003l95" n="95">Urbs Romana domum longos ductasse triumphos.</l>
                <l xml:id="d003l96" n="96">Audeat in tristes ne quisquam irrumpere victos</l>
                <l xml:id="d003l97" n="97">Per loca quae grandi fuerant collapsa ruina,</l>
                <l xml:id="d003l98" n="98">Iacobus huc ipsam tercentis milibus acer</l>
                <l xml:id="d003l99" n="99">Per portam veniens arcis fora publica certe</l>
                <l xml:id="d003l100" n="100">Occupaturus erat. talis fuit omnibus ordo</l>
                <l xml:id="d003l101" n="101">Servandus, veluti Federicus censuit unus,</l>
                <l xml:id="d003l102" n="102">Qui reliquis ducibus tanto sapientior exstat,</l>
                <l xml:id="d003l103" n="103">Cetera sol vincit quanto magis aureus astra.</l>
                <l xml:id="d003l104" n="104">Hic tamen est ordo nulli servatus, eorum</l>
                <l xml:id="d003l105" n="105">Culpa qui penitus celassent omnia plebem</l>
                <l xml:id="d003l106" n="106">Verba quidem quae iam de deditione fuere</l>
                <l xml:id="d003l107" n="107">Facta prius, primis quae non nisi nota fuissent</l>
                <l xml:id="d003l108" n="108">Civibus; unde gravis dissensio coeperat ipsos</l>
                <l xml:id="d003l109" n="109">Conductos homines Furiis agitare malignis</l>
                <l xml:id="d003l110" n="110">Tam graviter, cuperent ut moenia tradere nobis,</l>
                <l xml:id="d003l111" n="111">Clam reliquis miserae si possent civibus urbis.</l>
                <l xml:id="d003l112" n="112">In Nova nam Venetus cum Castra veniret ab urbe</l>
                <l xml:id="d003l113" n="113">Perfidus obsessa, quo proderet hostibus illam</l>
                <l xml:id="d003l114" n="114">(Sed frustra, quoniam depulsus ab hoste fuisset</l>
                <l xml:id="d003l115" n="115">Proditor ut dirus montes abiturus in altos),</l>
                <l xml:id="d003l116" n="116">Audiit in reditu plaudentis ab arce cohortis</l>
                <l xml:id="d003l117" n="117">Sullano voces populo quae forte faverent.</l>
                <l xml:id="d003l118" n="118">Hic, cum quod factum fuerat ratus esset ut ipsi</l>
                <l xml:id="d003l119" n="119">Iam Volaterrani tum moenia victa dedissent</l>
                <l xml:id="d003l120" n="120">Clam Veneto nobis, conclamat voce superba,</l>
                <l xml:id="d003l121" n="121">Ac se deceptum queritur, nec multa locutus</l>
                <l xml:id="d003l122" n="122">Advolat Andreae templum sedemque sacratam,</l>
                <l xml:id="d003l123" n="123">Huc, ubi bombardis iam moenia fracta ruissent,</l>
                <l xml:id="d003l124" n="124">Insubris ut populos prorumpere cogat in urbem,</l>
                <l xml:id="d003l125" n="125">Hunc gravibus quoniam suffecta Megaera venenis</l>
                <l xml:id="d003l126" n="126">Ostentans angues invisit dira nefandos,</l>
                <l xml:id="d003l127" n="127">Quo magis instimulet iuvenem ne linquat inausum</l>
                <l xml:id="d003l128" n="128">Neve intentatum quicquam Dea saeva remittat,</l>
                <l xml:id="d003l129" n="129">Quo magis et Venetum ad praedas invitet iniquas</l>
                <l xml:id="d003l130" n="130">Insubris et populos in moenia transferat acres.</l>
                <l xml:id="d003l131" n="131">Hos urbem intrantes sequitur quoque copia maior,</l>
                <l xml:id="d003l132" n="132">Imperio sine cuiusquam, qua parte locorum</l>
                <l xml:id="d003l133" n="133">Moenia tormentis penitus convulsa fuissent.</l>
                <l xml:id="d003l134" n="134">Ad nos in roseis surgens Aurora quadrigis</l>
                <l xml:id="d003l135" n="135">Vix se contulerat, nullo cum quisque tumultu</l>
                <l xml:id="d003l136" n="136">Miles in accepta veluti cupit urbe vagatur,</l>
                <l xml:id="d003l137" n="137">Ut cuncti cives, quicunque sit obvius illi,</l>
                <l xml:id="d003l138" n="138">Sicut compositum fuerat venisse putarent,</l>
                <l xml:id="d003l139" n="139">Scilicet ut positis animis hostilibus urbem</l>
                <l xml:id="d003l140" n="140">Quilibet ingrediens hac conditione veniret,</l>
                <l xml:id="d003l141" n="141">Urbis ut imperium caperet dumtaxat et arcem.</l>
                <l xml:id="d003l142" n="142">At Venetus, cum se spretum nimis ante putasset</l>
                <l xml:id="d003l143" n="143">Omnibus a sociis in dandis moenibus et cum</l>
                <l xml:id="d003l144" n="144">Insuper hunc gravibus stimulis agitasset Erinnys,</l>
                <l xml:id="d003l145" n="145">Protinus exclamat: "Praedam quicunque cupitam</l>
                <l xml:id="d003l146" n="146">Diripuisse velit, comitemque ducemque sequatur</l>
                <l xml:id="d003l147" n="147">Me modo nec dubitet sacros violare Penates</l>
                <l xml:id="d003l148" n="148">Dum sibi praeripiat quod Fors obiecerat illi."</l>
                <l xml:id="d003l149" n="149">Dixerat; et captam quam primum pervolat urbem ;</l>
                <l xml:id="d003l150" n="150">Nec mora: complures fatali hunc sorte sequuntur.</l>
                <l xml:id="d003l151" n="151">Tollitur hic subito sublatus ad aethera clamor,</l>
                <l xml:id="d003l152" n="152">Omnibus ut praedam sic est ea cuncta repente</l>
                <l xml:id="d003l153" n="153">Urbs ibi visa rui, multos quia tristis Erinnys</l>
                <l xml:id="d003l154" n="154">Attonitos faciens Furiis ita verterat atris</l>
                <l xml:id="d003l155" n="155">Ut, licet imperiis sapiens Federicus et ipsi</l>
                <l xml:id="d003l156" n="156">Legati gravibus Venetum sociosque monerent</l>
                <l xml:id="d003l157" n="157">Ne quid agant rabide, ne depraedentur et urbem,</l>
                <l xml:id="d003l158" n="158">Attamen hunc illi tantum sedare furorem</l>
                <l xml:id="d003l159" n="159">Haud poterant: tantus rapuit furor acriter omnes</l>
                <l xml:id="d003l160" n="160">Praedandi, tantas vires sibi fecerat ardor.</l>
                <l xml:id="d003l161" n="161">Protinus aerato franguntur cardine postes:</l>
                <l xml:id="d003l162" n="162">Attonitae matresque simul timidaeque puellae</l>
                <l xml:id="d003l163" n="163">Crinibus, heu flentes passis caeloque supinas</l>
                <l xml:id="d003l164" n="164">Tendentes cum voce manus tam dira queruntur</l>
                <l xml:id="d003l165" n="165">Consilia illorum, patriam qui funditus omnem</l>
                <l xml:id="d003l166" n="166">Perdiderant, rabido cum pelleretur avita</l>
                <l xml:id="d003l167" n="167">Quaeque domo mulier bello, velut ipse minores</l>
                <l xml:id="d003l168" n="168">Turbat aves caelo gravibus Iovis armiger alis.</l>
                <l xml:id="d003l169" n="169">Acta furore novo pars deveniebat in aedem</l>
                <l xml:id="d003l170" n="170">Publica quae fuerat; pars ad pia sacra deorum</l>
                <l xml:id="d003l171" n="171">Fert se templa petens ut proxima quaeque fuissent,</l>
                <l xml:id="d003l172" n="172">Confidens illic aliquam sperare salutem.</l>
                <l xml:id="d003l173" n="173">Nec tamen haec miseras fiducia sola fefellit:</l>
                <l xml:id="d003l174" n="174">Nam, quae praestari in tanto potuere furore,</l>
                <l xml:id="d003l175" n="175">Praestiterat casu tanto Federicus in illas,</l>
                <l xml:id="d003l176" n="176">Omnis ut intactas aetatis et ordinis omnis</l>
                <l xml:id="d003l177" n="177">Milite vel cunctas penitus servaret ab acri</l>
                <l xml:id="d003l178" n="178">Inclusas templo quodam, velut esset asylum,</l>
                <l xml:id="d003l179" n="179">Quo tamen haud licuit cuiquam se ferre virorum.</l>
                <l xml:id="d003l180" n="180">Si qua tamen fuerat graviori victa dolore,</l>
                <l xml:id="d003l181" n="181">Urbe vagans tota, quae se nesciret ad illum</l>
                <l xml:id="d003l182" n="182">Inde referre locum quem cetera turba petisset,</l>
                <l xml:id="d003l183" n="183">Haec, ut tuta foret, deducebatur eodem:</l>
                <l xml:id="d003l184" n="184">Sacri tanta fuit Federico cura pudoris.</l>
                <l xml:id="d003l185" n="185">Quis vir, quis, gemitus, Musae, memorabit acerbos,</l>
                <l xml:id="d003l186" n="186">Ni vos auxilium fertis? clamoribus horum</l>
                <l xml:id="d003l187" n="187">Horrendis qui sunt victricia castra secuti</l>
                <l xml:id="d003l188" n="188">Et miseris matrum miserarum vocibus urbis</l>
                <l xml:id="d003l189" n="189">Omnia complentur lacrimis gemituque dolentum.</l>
                <l xml:id="d003l190" n="190">Iamque diem referens Titan lustraverat orbem,</l>
                <l xml:id="d003l191" n="191">Legati et sapiens cum dux Federicus in armis</l>
                <l xml:id="d003l192" n="192">Per portam silicem turmas equitesque volantes</l>
                <l xml:id="d003l193" n="193">Quoslibet obsessam traducunt protinus urbem.</l>
                <l xml:id="d003l194" n="194">Inde forum subeunt celeres, pestemque malignam</l>
                <l xml:id="d003l195" n="195">Postibus avertunt aedis quae publica quondam,</l>
                <l xml:id="d003l196" n="196">Dum fortuna fuit, civiles sumere curas</l>
                <l xml:id="d003l197" n="197">Consuerat, populus quotiens venisset in unum.</l>
                <l xml:id="d003l198" n="198">Iamque vias urbis sapiens Federicus obibat,</l>
                <l xml:id="d003l199" n="199">Legatique simul, si qua ratione cupitam</l>
                <l xml:id="d003l200" n="200">Afflictis rebus possent afferre salutem;</l>
                <l xml:id="d003l201" n="201">Omnia sed frustra penitus conantur ob illos</l>
                <l xml:id="d003l202" n="202">Quos furor invasit rapiendae maximus urbis,</l>
                <l xml:id="d003l203" n="203">His quia tam magnus ferretur ad aethera clamor</l>
                <l xml:id="d003l204" n="204">Principis ut vox haec summi praecepta monentis</l>
                <l xml:id="d003l205" n="205">Milite, dum fureret, non audiretur ab ullo,</l>
                <l xml:id="d003l206" n="206">Imperio posset nedum parere iubentis.</l>
                <l xml:id="d003l207" n="207">At videt ingenti Princeps ubi cuncta furore</l>
                <l xml:id="d003l208" n="208">Compleri nimium, videatur ut esse nefandis</l>
                <l xml:id="d003l209" n="209">Cedendum Furiis, veluti sapientior unus</l>
                <l xml:id="d003l210" n="210">Omnibus, instanti quam primum cessit Erinni,</l>
                <l xml:id="d003l211" n="211">Ingentem gravior dum se furor ille remittat,</l>
                <l xml:id="d003l212" n="212">Donec et incipiat tantas deponere vires.</l>
                <l xml:id="d003l213" n="213">Mox, ubi cognovit superas ut saevior auras</l>
                <l xml:id="d003l214" n="214">Liquerat Allecto rabidos satiata furores</l>
                <l xml:id="d003l215" n="215">Infernum repetens et nigri Tartara Ditis,</l>
                <l xml:id="d003l216" n="216">Urbinas Princeps medium volat inde per agmen,</l>
                <l xml:id="d003l217" n="217">Hortaturque viros verbis gravioribus omnes</l>
                <l xml:id="d003l218" n="218">Amplius in misera ne debacchentur in urbe.</l>
                <l xml:id="d003l219" n="219">Talibus edictum praeconis voce severa</l>
                <l xml:id="d003l220" n="220">Iungitur - ut graviter legatus uterque monendum</l>
                <l xml:id="d003l221" n="221">Iusserat -, accepta ne quis foret ausus in urbe</l>
                <l xml:id="d003l222" n="222">Ultra meridiem captos rapuisse Penates:</l>
                <l xml:id="d003l223" n="223">Ni faciant, capitis poenam cuicunque minatur.</l>
                <l xml:id="d003l224" n="224">Ast simul hi monitus Federici atque aurea verba</l>
                <l xml:id="d003l225" n="225">Accipiunt, cui nec minor est prudentia rerum</l>
                <l xml:id="d003l226" n="226">Iuncta nec ingenii bonitas minor insuper astat,</l>
                <l xml:id="d003l227" n="227">Non aliter quam cum, ventis quatientibus aequor</l>
                <l xml:id="d003l228" n="228">Tollitur in caelum variis surgentibus undis,</l>
                <l xml:id="d003l229" n="229">Dum mare caeruleum verrit gravis Auster et atra</l>
                <l xml:id="d003l230" n="230">Tempestate ruit, si tum caput egit honestum</l>
                <l xml:id="d003l231" n="231">Partibus ex imis, Neptunus temperat iras,</l>
                <l xml:id="d003l232" n="232">Sic Ducis egregii praesentia protinus omnes</l>
                <l xml:id="d003l233" n="233">Impulit usque adeo ut monitis parere volentes</l>
                <l xml:id="d003l234" n="234">Paulatim inciperent dirum sedare furorem.</l>
                <l xml:id="d003l235" n="235">Commotus magis egregia virtute monentis</l>
                <l xml:id="d003l236" n="236">Atque Ducis verbis melior quicunque fuisset,</l>
                <l xml:id="d003l237" n="237">Quam mala terribili praeconis voce minantis,</l>
                <l xml:id="d003l238" n="238">Excepto Veneto, qui, cum Furialibus acer</l>
                <l xml:id="d003l239" n="239">Exagitaretur curis per compita, dirus</l>
                <l xml:id="d003l240" n="240">Perque vias urbis debaccharetur abactae,</l>
                <l xml:id="d003l241" n="241">Quaesitus multum laqueo suspenditur; inde</l>
                <l xml:id="d003l242" n="242">Vita fugit subito tenuesque recedit in auras,</l>
                <l xml:id="d003l243" n="243">Ut miser admissi poenas daret ille supremas</l>
                <l xml:id="d003l244" n="244">Ac sceleris graviter lueret peccata nefandi.</l>
                <l xml:id="d003l245" n="245">Quae vis exstiterit praedam rapientis ab urbe</l>
                <l xml:id="d003l246" n="246">Militis ingentem per compita longa viarum,</l>
                <l xml:id="d003l247" n="247">Per vicos varios, per apertos undique campos</l>
                <l xml:id="d003l248" n="248">Non memorare queam: nam quae sibi forte supellex</l>
                <l xml:id="d003l249" n="249">Exstitit obsessam tulerat securus in urbem</l>
                <l xml:id="d003l250" n="250">Agricola, heu, fatis nimium confisus iniquis,</l>
                <l xml:id="d003l251" n="251">Ut modo non urbis tantum pretiosa sed omne</l>
                <l xml:id="d003l252" n="252">Quod fuit egregium ruris rapuisse ferantur.</l>
                <l xml:id="d003l253" n="253">Haec procul hostili cum sic traherentur ab urbe</l>
                <l xml:id="d003l254" n="254">Cumque profanarum rerum nihil esset inhaustum,</l>
                <l xml:id="d003l255" n="255">Non tamen abstinuit miles sacrisve pepercit:</l>
                <l xml:id="d003l256" n="256">Sic amor arripuit gravis hunc sceleratus habendi!</l>
                <l xml:id="d003l257" n="257">Namque sub insigni templo dum singula lustrat</l>
                <l xml:id="d003l258" n="258">Rimaturque frequens miles quod raptet iniquus,</l>
                <l xml:id="d003l259" n="259">Ausus in aethereos mundi qui temperet axes</l>
                <l xml:id="d003l260" n="260">Iniecisse manus: scelus, o scelus, impie, tantum</l>
                <l xml:id="d003l261" n="261">Eloquar an sileam? quo condita membra supremi</l>
                <l xml:id="d003l262" n="262">Sunt Iovis atque sacrum corpus manet, ipse nefandis</l>
                <l xml:id="d003l263" n="263">Id vas, id, manibus rapis improbus! inde superbus</l>
                <l xml:id="d003l264" n="264">(Pro, scelus!) admisces praedae rebusque profanis!</l>
                <l xml:id="d003l265" n="265">Nec dubiis ea signa dedit temeratus Olympo</l>
                <l xml:id="d003l266" n="266">Iuppiter ex alto: portae namque undique clausae</l>
                <l xml:id="d003l267" n="267">Sunt, homo ne sacro posset discedere templo;</l>
                <l xml:id="d003l268" n="268">Quin oculis virtus abrepta videntibus ante</l>
                <l xml:id="d003l269" n="269">Et fuit et geminos factus fuit orbus in orbes!</l>
                <l xml:id="d003l270" n="270">Hinc tamen admonitus scelus ut tam triste piaret,</l>
                <l xml:id="d003l271" n="271">Cum vas ad muros illideret ille superbus</l>
                <l xml:id="d003l272" n="272">Ac Deus ad terram confracta e sede repente</l>
                <l xml:id="d003l273" n="273">Illaesus caderet, tum terrae motus in urbe</l>
                <l xml:id="d003l274" n="274">Maximus est factus tota, ne maior ab ullo</l>
                <l xml:id="d003l275" n="275">Auditus fuerit post condita moenia quondam.</l>
                <l xml:id="d003l276" n="276">Hinc datus est finis praedae, cum quisque timeret</l>
                <l xml:id="d003l277" n="277">Urbs ea ne rueret motu concussa nefando.</l>
                <l xml:id="d003l278" n="278">Quae mens aut animus fuerit mulieribus ipsis</l>
                <l xml:id="d003l279" n="279">E templis vacuos redeuntibus inde Penates</l>
                <l xml:id="d003l280" n="280">Vix meminisse queam, mutatio maxima rerum</l>
                <l xml:id="d003l281" n="281">Cum foret in peius confecta. prioribus omnis</l>
                <l xml:id="d003l282" n="282">Demptus honos, omnis maiestas dempta per annos</l>
                <l xml:id="d003l283" n="283">Protinus innumeros, victor velut ante cupisset,</l>
                <l xml:id="d003l284" n="284">Qui nec ut inferret quicquam grave tristia bella</l>
                <l xml:id="d003l285" n="285">Victis movisset, nec ut ullum laederet, hostis</l>
                <l xml:id="d003l286" n="286">Hic licet exstiterit, sed ne sua gloria cedat</l>
                <l xml:id="d003l287" n="287">Fracta loco, cupiat pro quo deponere vitam.</l>
                <l xml:id="d003l288" n="288">Hinc etiam capti, qui deditionis iniquae</l>
                <l xml:id="d003l289" n="289">Auctores fuerant, rebus qui forte novandis</l>
                <l xml:id="d003l290" n="290">Favissent: pars exsilium subit altera late</l>
                <l xml:id="d003l291" n="291">Per loca Florentis populi perque oppida, pars et</l>
                <l xml:id="d003l292" n="292">Altera carceribus fuerat damnata severis.</l>
                <l xml:id="d003l293" n="293">Est tamen, est miseris permissa licentia victis</l>
                <l xml:id="d003l294" n="294">Civibus, in patriam ut redeant, quicunque verentes</l>
                <l xml:id="d003l295" n="295">Rebus in extremis hanc deseruere cadentem;</l>
                <l xml:id="d003l296" n="296">Namque tulit graviter populus Sullanus, ut urbem</l>
                <l xml:id="d003l297" n="297">Direptam audivit, quam conservare libenter,</l>
                <l xml:id="d003l298" n="298">Dummodo vicisset (tanta est clementia!), vellet,</l>
                <l xml:id="d003l299" n="299">Pluribus e signis velut ostendisse benignus</l>
                <l xml:id="d003l300" n="300">Fertur et in castris veluti legatus uterque</l>
                <l xml:id="d003l301" n="301">Monstravit, casus longe miseratus acerbos,</l>
                <l xml:id="d003l302" n="302">Ut Dux, heu, verbis miseros solatus amicis,</l>
                <l xml:id="d003l303" n="303">Ut Florentini Sullana in moenia patres</l>
                <l xml:id="d003l304" n="304">Vigintique viri, quibus est data cura suprema</l>
                <l xml:id="d003l305" n="305">Ne detrimenti caperet res publica quicquam.</l>
                <l xml:id="d003l306" n="306">Inter quos primus Medices Laurentius acer</l>
                <l xml:id="d003l307" n="307">Sic virtute nova nituit magis omnibus unus,</l>
                <l xml:id="d003l308" n="308">Est Titan reliquis veluti fulgentior astris.</l>
                <l xml:id="d003l309" n="309">Hi nam pro illatis furioso a milite damnis</l>
                <l xml:id="d003l310" n="310">Proque redimenda praeda statuere volentes</l>
                <l xml:id="d003l311" n="311">Publicus ut sumptus res compensaret ademptas.</l>
                <l xml:id="d003l312" n="312">Hic Volaterranae finis fuit ultimus urbis,</l>
                <l xml:id="d003l313" n="313">Exitus hic gravior; quam nec Romanus in annos</l>
                <l xml:id="d003l314" n="314">Complures domuit, sapiens Federicus eandem</l>
                <l xml:id="d003l315" n="315">Paucorum spatio propria capit arte dierum.</l>
                <l xml:id="d003l316" n="316">Hunc tam digna manet victricis gloria palmae.</l>
                <l xml:id="d003l317" n="317">Discite quid possit Discordia pessima, cives</l>
                <l xml:id="d003l318" n="318">Qui regitis patrias, aut quid Discordia demens,</l>
                <l xml:id="d003l319" n="319">Heu, valeat miseras interbacchata per urbes.</l>
                <l xml:id="d003l320" n="320">Nam Volaterrana fuerat nil fortius urbe,</l>
                <l xml:id="d003l321" n="321">Nil fuit uberius; tamen haec agitata furore</l>
                <l xml:id="d003l322" n="322">Inque suos sic est socios oblita decori,</l>
                <l xml:id="d003l323" n="323">Caedibus ut postquam fuit exsatiata suorum</l>
                <l xml:id="d003l324" n="324">Civilique manus maculavit sanguine diras,</l>
                <l xml:id="d003l325" n="325">Invicti subito Federici evicta supremis</l>
                <l xml:id="d003l326" n="326">Viribus antiquos amiserit illa Penates</l>
                <l xml:id="d003l327" n="327">Atque magistratus libertatemque vetustam,</l>
                <l xml:id="d003l328" n="328">Pro qua servanda suavem deponere vitam</l>
                <l xml:id="d003l329" n="329">Quisque vir exoptat, ne serviat ille, sed acer</l>
                <l xml:id="d003l330" n="330">Imperitet potius, potius sua iura sequatur.</l>
                <l xml:id="d003l331" n="331">At Florentinus, susceptis moenibus urbem</l>
                <l xml:id="d003l332" n="332">Ut magis obfirmet, positis custodibus arcem</l>
                <l xml:id="d003l333" n="333">Aedificat summam, surgat ne quando malignus</l>
                <l xml:id="d003l334" n="334">Hostibus a victis quisquam qui iura fidemque</l>
                <l xml:id="d003l335" n="335">Audeat in domitos olim violare potentes;</l>
                <l xml:id="d003l336" n="336">Ne tamen a solitis discederet ille benignus</l>
                <l xml:id="d003l337" n="337">Moribus et solitos obmitteret ille tenores,</l>
                <l xml:id="d003l338" n="338">Egregia statuit victos clementior arte</l>
                <l xml:id="d003l339" n="339">Instaurare quidem tristes ac munere laeto.</l>
                <l xml:id="d003l340" n="340">Adde quod et Medices huc se Laurentius heros</l>
                <l xml:id="d003l341" n="341">Contulit, ut caperet solandi munus in hostes</l>
                <l xml:id="d003l342" n="342">Qui quondam fuerant, casus miseratus acerbos.</l>
                <l xml:id="d003l343" n="343">At praestans animi iuvenis simul attigit urbem,</l>
                <l xml:id="d003l344" n="344">Est simul ingressus victos bonus ille Penates,</l>
                <l xml:id="d003l345" n="345">Aspectu reficit clementior unus, et omnes</l>
                <l xml:id="d003l346" n="346">It favor in miseros, dum verbis pectora mulcet</l>
                <l xml:id="d003l347" n="347">Grandibus, exhaustos dum blando munere donat,</l>
                <l xml:id="d003l348" n="348">Laetior ut Bacchus, maturas vitibus uvas</l>
                <l xml:id="d003l349" n="349">Cum grave pampineis tempestas fregerit atra,</l>
                <l xml:id="d003l350" n="350">Sirius aut gravibus radiis combusserit ardor,</l>
                <l xml:id="d003l351" n="351">Aspectu reficit vires redditque feraces,</l>
                <l xml:id="d003l352" n="352">Aut cum flava Ceres, frontem redimita corona,</l>
                <l xml:id="d003l353" n="353">Languentes spectans rabidis a solibus agros,</l>
                <l xml:id="d003l354" n="354">Per campos quotiens circum caput egit honestum,</l>
                <l xml:id="d003l355" n="355">Irrigat imbris aqua fruges, aut grandine quassas</l>
                <l xml:id="d003l356" n="356">Cum levat et solitum iubet illa redire vigorem.</l>
            </div1>
            <div1 xml:id="d004" type="section" decls="#md" met="H">
                <head>
                    <title>4</title>
                    <abbr>4</abbr>
                    <bibl source="digital">Federico Boschetti</bibl>
                </head>
                <l xml:id="d004l1" n="1">At summus noster summo mandante Senatu</l>
                <l xml:id="d004l2" n="2">Inde magistratus curat Federicus in urbem</l>
                <l xml:id="d004l3" n="3">Sullanam veniat, duce quo Victoria nobis</l>
                <l xml:id="d004l4" n="4">Se tulit ingenti Fortunae accita favore,</l>
                <l xml:id="d004l5" n="5">Protinus egregiae stent ut sua praemia laudi,</l>
                <l xml:id="d004l6" n="6">Et capiat meritos Urbinas victor honores.</l>
                <l xml:id="d004l7" n="7">Iamque dies aderat, quo Florida tecta subiret</l>
                <l xml:id="d004l8" n="8">Accitus propere multis cum milibus heros,</l>
                <l xml:id="d004l9" n="9">Ducat ut aequalem meritis bonus ille triumphum,</l>
                <l xml:id="d004l10" n="10">Obvius ad portam civis cum quisque supremo</l>
                <l xml:id="d004l11" n="11">Usque Duci veniens illum comitatur euntem</l>
                <l xml:id="d004l12" n="12">Huc ubi sumendo datus est locus amplus honori.</l>
                <l xml:id="d004l13" n="13">Urbe quidem media solitus quo rite Senatus</l>
                <l xml:id="d004l14" n="14">Cogi, celsa nimis quadrato Curia saxo</l>
                <l xml:id="d004l15" n="15">Tollitur: hanc habitat Sullanae maximus urbis</l>
                <l xml:id="d004l16" n="16">Usque magistratus, rerum dum tractat habenas</l>
                <l xml:id="d004l17" n="17">Dumque suis leges populis meditatur honestas.</l>
                <l xml:id="d004l18" n="18">Inde gradus terni subter radicibus exstant</l>
                <l xml:id="d004l19" n="19">Nascentis muri, quales habuisse theatrum</l>
                <l xml:id="d004l20" n="20">Fertur in urbe Remi quondam dum regna manebant,</l>
                <l xml:id="d004l21" n="21">Possit ut his gradibus sedeat quicunque videri</l>
                <l xml:id="d004l22" n="22">A populo, veluti cavea suspectet ab ima.</l>
                <l xml:id="d004l23" n="23">Hos de more gradus Etrusci vestibus ornant</l>
                <l xml:id="d004l24" n="24">Attalicis, quotiens quibus est data summa potestas</l>
                <l xml:id="d004l25" n="25">Quosque vocant dominos ineunt sua munera primi</l>
                <l xml:id="d004l26" n="26">Prima magistratus aut magnus cum petit urbem</l>
                <l xml:id="d004l27" n="27">Sullanam quisquam Tyrrhenaque moenia Princeps.</l>
                <l xml:id="d004l28" n="28">Huc ubi pervenit multis comitantibus heros</l>
                <l xml:id="d004l29" n="29">Atque triumphanti similis Federicus et omni</l>
                <l xml:id="d004l30" n="30">Consensu populi summo donandus honore,</l>
                <l xml:id="d004l31" n="31">Desilit acer equo dominisque fit obvius urbis.</l>
                <l xml:id="d004l32" n="32">Quos ubi complexus, miro succensus amore,</l>
                <l xml:id="d004l33" n="33">Ascenditque gradus sessumque receptus in unum,</l>
                <l xml:id="d004l34" n="34">Dum stupet admirans hominis tam grandia facta</l>
                <l xml:id="d004l35" n="35">Quilibet atque Ducem spectat dum miles honorem</l>
                <l xml:id="d004l36" n="36">Miratus summum, populi miratus et ora</l>
                <l xml:id="d004l37" n="37">Conversa ad podium, Princeps ubi forte sedebat</l>
                <l xml:id="d004l38" n="38">Admixtus dominis, tum facta silentia cunctis.</l>
                <l xml:id="d004l39" n="39">Scala magistratus iussu, quem protinus unum</l>
                <l xml:id="d004l40" n="40">Edocuit proprias sapiens Cyllenius artes,</l>
                <l xml:id="d004l41" n="41">Sic est de summis Federici laudibus orsus:</l>
                <l xml:id="d004l42" n="42">"O Dux, o decus Italiae, quo maior et armis</l>
                <l xml:id="d004l43" n="43">Nullus in Ausonia nec bello clarior alter,</l>
                <l xml:id="d004l44" n="44">Quo me dicendi, Princeps, tua maxima facta</l>
                <l xml:id="d004l45" n="45">Raptat amor? non haec humeris est sarcina nostris</l>
                <l xml:id="d004l46" n="46">Convectanda: gravi premerer sub pondere, sacrum</l>
                <l xml:id="d004l47" n="47">De te dicendi praestet nisi Musa favorem,</l>
                <l xml:id="d004l48" n="48">Conveniens gestis spiret nisi carmen Apollo,</l>
                <l xml:id="d004l49" n="49">Cum tu, sive regis divino numine Princeps</l>
                <l xml:id="d004l50" n="50">Teque domumque tuam, seu rem quae publica fertur,</l>
                <l xml:id="d004l51" n="51">Quicquid agas ita te rebus geris omnibus acer,</l>
                <l xml:id="d004l52" n="52">Nullus ut in Latio, penitus si cuncta revolvas,</l>
                <l xml:id="d004l53" n="53">Inventus fuerit te nunc sapientius uno</l>
                <l xml:id="d004l54" n="54">Qui se, quique domum, melius qui temperet urbem.</l>
                <l xml:id="d004l55" n="55">"Ast ego principium, tot nunc memorare volenti,</l>
                <l xml:id="d004l56" n="56">Unde mihi sumam? sic urget copia rerum</l>
                <l xml:id="d004l57" n="57">Ut quod praecipue referam modo nescius errem:</l>
                <l xml:id="d004l58" n="58">Nam sic a puero te moribus imbuis aureis,</l>
                <l xml:id="d004l59" n="59">Socratis ostendit ratio velut optima nobis,</l>
                <l xml:id="d004l60" n="60">Ut nihil ad mentes quo pertinet arte levandas</l>
                <l xml:id="d004l61" n="61">Praeteriisse velis, Pietas hinc aurea certe</l>
                <l xml:id="d004l62" n="62">Erigoneque venit, lances quae temperat acri</l>
                <l xml:id="d004l63" n="63">Omnibus arte pares; post hanc tibi carior auro</l>
                <l xml:id="d004l64" n="64">Cana Fides alboque venit circumdata panno</l>
                <l xml:id="d004l65" n="65">Et quas praeterea nunc est mora longa referre.</l>
                <l xml:id="d004l66" n="66">Nam tu quam pius exstiteris, Dux optime rerum,</l>
                <l xml:id="d004l67" n="67">Deditus aut fueris quam religionis honori</l>
                <l xml:id="d004l68" n="68">Omnibus in rebus, Princeps venerande, gerendis,</l>
                <l xml:id="d004l69" n="69">Acta docet sancte semper tua vita, quod ullum</l>
                <l xml:id="d004l70" n="70">Temporis haud spatium praetermisisse videris,</l>
                <l xml:id="d004l71" n="71">Quin ut pontificis quidam de sorte sacerdos</l>
                <l xml:id="d004l72" n="72">Hymnis incumbas noctesque diesque canendis.</l>
                <l xml:id="d004l73" n="73">"Quid modo quam sancte statuas quoque rebus agendis</l>
                <l xml:id="d004l74" n="74">Principium referam, si, dum celebrantur in aris</l>
                <l xml:id="d004l75" n="75">Sacra Iovi supero, praesis tu primus honori</l>
                <l xml:id="d004l76" n="76">Divino, tantis animi conatibus, ut iam</l>
                <l xml:id="d004l77" n="77">Omnibus exemplar sis religionis honestum?</l>
                <l xml:id="d004l78" n="78">"Iustitiae quantum tribuas, Federice, decoris,</l>
                <l xml:id="d004l79" n="79">Abs te culta Fides quam sit, pater optime, norunt</l>
                <l xml:id="d004l80" n="80">Ius quibus edicens aequa sic lege ministras,</l>
                <l xml:id="d004l81" n="81">Mirentur patrs ut te, miretur ut omnis</l>
                <l xml:id="d004l82" n="82">Usque tuus populus, gravitas que tanta gerendis,</l>
                <l xml:id="d004l83" n="83">Quae sit tanta tuis necnon constantia rebus,</l>
                <l xml:id="d004l84" n="84">Vix ego quam sanctis domus hinc tua tota piisque</l>
                <l xml:id="d004l85" n="85">Imperiis regitur possim memorare canendo.</l>
                <l xml:id="d004l86" n="86">"Moribus usque probis se plebs simul instruit omnis</l>
                <l xml:id="d004l87" n="87">Te duce, quamque suos caste colat illa Penates! iure quidem: nam tu, scelus admisisse nefandum</l>
                <l xml:id="d004l88" n="88">Qui cupiere, iubes patria procul urbe fugari,</l>
                <l xml:id="d004l89" n="89">Hos quia non secus ac saevam, Dux optime, pestem</l>
                <l xml:id="d004l90" n="90">Insequeris, scelerum vindex fraudisque repressor,</l>
                <l xml:id="d004l91" n="91">Ne quis ab ingeniis fraudem traxisse malignis</l>
                <l xml:id="d004l92" n="92">Possit, ut aspecta livorem ducit ab uva</l>
                <l xml:id="d004l93" n="93">Quae bona corruptas si tangit et uva propinquas,</l>
                <l xml:id="d004l94" n="94">Nullus ut omni parent qui legibus acres</l>
                <l xml:id="d004l95" n="95">FIaminiis numero nunc inveniatur in orbe,</l>
                <l xml:id="d004l96" n="96">Ecce, tuo, curis qui non se dedat honestis.</l>
                <l xml:id="d004l97" n="97">"Usque adeo cives laudanda negotia curant,</l>
                <l xml:id="d004l98" n="98">Semper suntque bonis intenti rebus habendis,</l>
                <l xml:id="d004l99" n="99">Ut, licet ad votum segetes non rite ministrent</l>
                <l xml:id="d004l100" n="100">Arva sed interdum videatur abesse quod optet</l>
                <l xml:id="d004l101" n="101">Incola neve suis iam colligat usibus apta,</l>
                <l xml:id="d004l102" n="102">Attamen haec abs te regio cum legibus aequis,</l>
                <l xml:id="d004l103" n="103">Urbinas Princeps, divina e sorte regatur,</l>
                <l xml:id="d004l104" n="104">Quo nec in Ausonia Dux est sapientior alter:</l>
                <l xml:id="d004l105" n="105">Ingens semper adest cunctarum copia rerum.</l>
                <l xml:id="d004l106" n="106">"Quid memorem summis quot tu virtutibus acer</l>
                <l xml:id="d004l107" n="107">Praemia summa paras, quot tu quicunque sequuntur</l>
                <l xml:id="d004l108" n="108">Pieridas dederis praestantia munera, Princeps,</l>
                <l xml:id="d004l109" n="109">Cum Florentini cives testentur honesti</l>
                <l xml:id="d004l110" n="110">A quibus est aliquid scriptum quod nomine dignum</l>
                <l xml:id="d004l111" n="111">Duxeris esse tuo? quis enim fuit urbis Etruscae</l>
                <l xml:id="d004l112" n="112">Ex his qui gravibus vigilata volumina curis</l>
                <l xml:id="d004l113" n="113">Inscripsere tibi cui non data dona supersint,</l>
                <l xml:id="d004l114" n="114">En, tua Castaliis semper celebranda Camenis?</l>
                <l xml:id="d004l115" n="115">"Quin etiam, si qui non aequa sorte fuerunt</l>
                <l xml:id="d004l116" n="116">Urbibus expulsi patriis, non iure, sed acri</l>
                <l xml:id="d004l117" n="117">Fortunae invidia, miseros ita suscipis omnes</l>
                <l xml:id="d004l118" n="118">Sic opibusque tuis bonus est quicunque levatur</l>
                <l xml:id="d004l119" n="119">Ut regnum petiit quisquis, Federice, Laresque</l>
                <l xml:id="d004l120" n="120">Forte tuos, atra ceu tempestate superstes</l>
                <l xml:id="d004l121" n="121">Sentiat in portum se traduxisse quietum.</l>
                <l xml:id="d004l122" n="122">"At modo tu quanta sapiens pietate tueris</l>
                <l xml:id="d004l123" n="123">Usque sacerdotes castos dum sacra ministrant</l>
                <l xml:id="d004l124" n="124">Omnibus est notum: sic tu praecepta Tonantis</l>
                <l xml:id="d004l125" n="125">Excolis, ac sanctos altari imponis honores.</l>
                <l xml:id="d004l126" n="126">Post, ubi templa deum perfectis ordine sacris,</l>
                <l xml:id="d004l127" n="127">Exis, teque domum recipis, Federice, Laresque</l>
                <l xml:id="d004l128" n="128">Invisisque tuos, veterum penetralia regum,</l>
                <l xml:id="d004l129" n="129">Das operam Musis longam, veneraris easdem,</l>
                <l xml:id="d004l130" n="130">Consulis atque Deas quae sint facienda, tuisque</l>
                <l xml:id="d004l131" n="131">Quae populis cunctis, quae civibus undique prosint:</l>
                <l xml:id="d004l132" n="132">Ut Numa Pompilius Musis Phoeboque sacratam</l>
                <l xml:id="d004l133" n="133">Fertur Aricinam vallem coluisse, Dearum.</l>
                <l xml:id="d004l134" n="134">Consilio nitens, ut, tamquam numen ab illis</l>
                <l xml:id="d004l135" n="135">Divinum rediens, leges meditatus honestas</l>
                <l xml:id="d004l136" n="136">Consulta Egeria, consultis rite Camenis,</l>
                <l xml:id="d004l137" n="137">Romanoque daret populo, monitisque severis</l>
                <l xml:id="d004l138" n="138">Devinctum sacra sub religione teneret.</l>
                <l xml:id="d004l139" n="139">"Hinc ergo historias nostri cumulatius omnes,</l>
                <l xml:id="d004l140" n="140">Versibus et quicquid prisci cecinere poetae,</l>
                <l xml:id="d004l141" n="141">Quicquid et in causis Cicero memorarit habendis,</l>
                <l xml:id="d004l142" n="142">Et quaecumque gravi dat Quintilianus ab arte.</l>
                <l xml:id="d004l143" n="143">Denique Socraticos hausisti ut pectore mores.</l>
                <l xml:id="d004l144" n="144">Verborum et varias didicisti quaslibet artes!</l>
                <l xml:id="d004l145" n="145">Noscendas rerum voluisti inquirere causas,</l>
                <l xml:id="d004l146" n="146">Et pretiosa novis impendere tempora curis,</l>
                <l xml:id="d004l147" n="147">Omnibus e summis rebus tibi ne quid abesset;</l>
                <l xml:id="d004l148" n="148">In quo magnorum, Princeps, exempla secutus</l>
                <l xml:id="d004l149" n="149">Diceris esse ducum: Macedum nam maximus armis</l>
                <l xml:id="d004l150" n="150">Qui fuit et latum domuit qui maximus orbem</l>
                <l xml:id="d004l151" n="151">Viribus indomitis, plures ut semper in annos</l>
                <l xml:id="d004l152" n="152">Fertur Aristotelem prudens habuisse magistrum</l>
                <l xml:id="d004l153" n="153">Ad cunctas rerum noscendas ordine causas,</l>
                <l xml:id="d004l154" n="154">Ut te, Panaeti, coluit praeque omnibus unum</l>
                <l xml:id="d004l155" n="155">Scipio Stoicidam, sic tu, Federice, supremos,</l>
                <l xml:id="d004l156" n="156">Ne quid ab illorum norma videaris abesse,</l>
                <l xml:id="d004l157" n="157">Suscipis, ecce, viros, qui, seu peregrinus ab urbe</l>
                <l xml:id="d004l158" n="158">Discedis quotiens venit haec tibi certa cupido,</l>
                <l xml:id="d004l159" n="159">Sive domi maneas te circumstante corona</l>
                <l xml:id="d004l160" n="160">Horum qui Musas Graias didicere per artem</l>
                <l xml:id="d004l161" n="161">Quique viri Latias multum coluere Camenas,</l>
                <l xml:id="d004l162" n="162">Quocunque incedis semper comitentur euntem,</l>
                <l xml:id="d004l163" n="163">Ut tibi non desit qui possit in omnia tecum</l>
                <l xml:id="d004l164" n="164">Disseruisse quidem graviter, proque omnibus acer</l>
                <l xml:id="d004l165" n="165">Vox per ut armorum sonitus audita frequentes</l>
                <l xml:id="d004l166" n="166">Saepe sit illorum qui Phoebo digna loquuntur.</l>
                <l xml:id="d004l167" n="167">Quae licet ut facias ductus virtutis amore,</l>
                <l xml:id="d004l168" n="168">Sola tibi summae quia sit sapientia curae,</l>
                <l xml:id="d004l169" n="169">Attamen assequeris (velut ipse potentior armis</l>
                <l xml:id="d004l170" n="170">Omnibus es reliquis et forti robore, Princeps,</l>
                <l xml:id="d004l171" n="171">Artibus ingenuis superes sic quemque tuorum),</l>
                <l xml:id="d004l172" n="172">Munus Aristoteles quod Principis esse fatetur</l>
                <l xml:id="d004l173" n="173">Vel proprium, patrios qui temperat arte Penates.</l>
                <l xml:id="d004l174" n="174">Otia dum sequeris, Princeps, placidamve quietem,</l>
                <l xml:id="d004l175" n="175">Attamen, agnosses cum tu quae gloria iustae</l>
                <l xml:id="d004l176" n="176">Militiae maneat cunctos qui fortibus acres</l>
                <l xml:id="d004l177" n="177">Defendunt urbes, defendunt regna sub armis,</l>
                <l xml:id="d004l178" n="178">Illi te totum sapiens, Federice, dedisti</l>
                <l xml:id="d004l179" n="179">Viribus indomitis. nam te Natura creatrix</l>
                <l xml:id="d004l180" n="180">Pacis uti studiis, armis sic protulit aptum,</l>
                <l xml:id="d004l181" n="181">Sit nihil ut docta quod quisquam possit ab arte</l>
                <l xml:id="d004l182" n="182">Discere seu longo valeat sibi sumere ab usu</l>
                <l xml:id="d004l183" n="183">Quin id perfectum longe videamus et in te</l>
                <l xml:id="d004l184" n="184">Exactum: tantae laus et tibi gloria curae!</l>
                <l xml:id="d004l185" n="185">"Sigismundus enim testis Malatesta futurus</l>
                <l xml:id="d004l186" n="186">Maximus est, quocum certamina summa fuerunt</l>
                <l xml:id="d004l187" n="187">Ante tibi: quis enim Fora vir Sempronia nescit</l>
                <l xml:id="d004l188" n="188">Abs te sint quanta penitus virtute recepta?</l>
                <l xml:id="d004l189" n="189">Nam graviter sic vos inimicus adegerat ardor</l>
                <l xml:id="d004l190" n="190">Alter ut aut esset vestrum periturus in armis,</l>
                <l xml:id="d004l191" n="191">Se daret aut alter victori ut victus acerbo;</l>
                <l xml:id="d004l192" n="192">Sed cum praepetibus Victoria venerit alis</l>
                <l xml:id="d004l193" n="193">Teque Ducem vultu spectarit amica sereno,</l>
                <l xml:id="d004l194" n="194">Sic memorant illa te usum clementer in hostem</l>
                <l xml:id="d004l195" n="195">Ut nil praeterquam victoris nomen habere</l>
                <l xml:id="d004l196" n="196">Malueris, Princeps, cum tu non aspera bello</l>
                <l xml:id="d004l197" n="197">Egeris, at fueris mitissima quaeque secutus;</l>
                <l xml:id="d004l198" n="198">Hostis enim natos, cum se tibi forte dedissent,</l>
                <l xml:id="d004l199" n="199">Pluribus es verbis ita consolatus utrosque</l>
                <l xml:id="d004l200" n="200">Iusseris hos ut spe posthac meliore futuros</l>
                <l xml:id="d004l201" n="201">Semper et egregio donatos munere missos</l>
                <l xml:id="d004l202" n="202">Feceris atque tamen promissis ante levatos</l>
                <l xml:id="d004l203" n="203">Pluribus, ut certam spectaret uterque salutem.</l>
                <l xml:id="d004l204" n="204">"Non ego quam praestans animi, Federice, fuisti</l>
                <l xml:id="d004l205" n="205">Transierim, cum tu Florentia moenia fortis</l>
                <l xml:id="d004l206" n="206">Illo tutatus sis tempore, maximus ex quo</l>
                <l xml:id="d004l207" n="207">Hic, cuius monitis parebat Apulia quondam,</l>
                <l xml:id="d004l208" n="208">Invasit nostros multis cum milibus agros:</l>
                <l xml:id="d004l209" n="209">Extemplo nam tu deducto milite velox</l>
                <l xml:id="d004l210" n="210">Finibus e vestris nostras venturus in oras</l>
                <l xml:id="d004l211" n="211">Auxilium nobis festinus opemque tulisti,</l>
                <l xml:id="d004l212" n="212">Cui grave consilium fuit et prudentia rerum</l>
                <l xml:id="d004l213" n="213">Tam gravis in cunctis graviori ex arte gerendis</l>
                <l xml:id="d004l214" n="214">Ut, velut Hannibalem Fabius contriverat hostem</l>
                <l xml:id="d004l215" n="215">Cunctando, patrios veluti servasse Penates</l>
                <l xml:id="d004l216" n="216">Dicitur, Urbinas pariter sic hostis acerbi</l>
                <l xml:id="d004l217" n="217">Diceris insultus in nos pressisse nefandos</l>
                <l xml:id="d004l218" n="218">Cunctando Tuscosque Lares servasse per artem.</l>
                <l xml:id="d004l219" n="219">"Acres obmitto iam tunc apud oppida pugnas</l>
                <l xml:id="d004l220" n="220">Aemiliae, Princeps, ubi claruit optima virtus</l>
                <l xml:id="d004l221" n="221">Cum tua tum gentisque tuae pugnantis in hostem</l>
                <l xml:id="d004l222" n="222">Acrius. ast animi qualis praesentia, quantus</l>
                <l xml:id="d004l223" n="223">Exstitit atque vigor, quam forti pectore cum tu</l>
                <l xml:id="d004l224" n="224">Ariminum e longa sic obsidione reducis</l>
                <l xml:id="d004l225" n="225">In libertatem veterem statumve priorem</l>
                <l xml:id="d004l226" n="226">Ut, raptis signis et pluribus undique captis</l>
                <l xml:id="d004l227" n="227">Militibus, castris aderant quaecumque sub ipsis</l>
                <l xml:id="d004l228" n="228">Impedimenta tuis fuerint direpta maniplis!</l>
                <l xml:id="d004l229" n="229">"Quin et Alexander Dux Sfortia maximus olim,</l>
                <l xml:id="d004l230" n="230">Cuius tot bellis fuerit bene cognita virtus,</l>
                <l xml:id="d004l231" n="231">Nec non Ursinus, vir praestantissimus inter</l>
                <l xml:id="d004l232" n="232">Ductores primos equitum, dum Martia fortes</l>
                <l xml:id="d004l233" n="233">Obniti contra pugnando munera curant,</l>
                <l xml:id="d004l234" n="234">Vulneribus crudis graviter confossus uterque</l>
                <l xml:id="d004l235" n="235">Optatam petiit fugiens sibi quisque salutem.</l>
                <l xml:id="d004l236" n="236">"Qua vi nunc Fanum memorem expugnaveris urbem,</l>
                <l xml:id="d004l237" n="237">Qua virtute Novas Palmas, aut ampla tulisti</l>
                <l xml:id="d004l238" n="238">Saepius hostili superata ex urbe trophaea?</l>
                <l xml:id="d004l239" n="239">"Una satis dederit modo cum Victoria nobis</l>
                <l xml:id="d004l240" n="240">Per te parta quidem signi quam maxima virtus</l>
                <l xml:id="d004l241" n="241">Sit tua, quam cunctis celebranda annalibus olim,</l>
                <l xml:id="d004l242" n="242">Iam decoris iungis modo vir tibi maxime tantum</l>
                <l xml:id="d004l243" n="243">Dum Volaterranas expugnas viribus arces,</l>
                <l xml:id="d004l244" n="244">Ut dubitet nullus quam sit tua gloria summa,</l>
                <l xml:id="d004l245" n="245">Quam veterum nullis ea sit cessura triumphis,</l>
                <l xml:id="d004l246" n="246">Te quod in hostili sic obsidione gerentem</l>
                <l xml:id="d004l247" n="247">Vidimus, in cunctis vir praestantissime rebus,</l>
                <l xml:id="d004l248" n="248">Omnibus ut late pateat quid denique possis,</l>
                <l xml:id="d004l249" n="249">Urbes sive cupis bonus obsedisse sub armis,</l>
                <l xml:id="d004l250" n="250">Seu cupis obsessas duro defendere ab hoste.</l>
                <l xml:id="d004l251" n="251">"Quis vir namque fuit qui te caruisse putarit</l>
                <l xml:id="d004l252" n="252">Consilio, Princeps, acri, cum mente volutas</l>
                <l xml:id="d004l253" n="253">Eventus varios varia quoque sorte futuros?</l>
                <l xml:id="d004l254" n="254">Quis vir ut efficeres aliquid maturius ex te</l>
                <l xml:id="d004l255" n="255">Optavit, gravibus dum &lt;tu&gt; geris omnia curis?</l>
                <l xml:id="d004l256" n="256">"Laudibus egregiis Fabium velut ante vetustas</l>
                <l xml:id="d004l257" n="257">Atque duos eadem spectavit ut ante Catones,</l>
                <l xml:id="d004l258" n="258">Ut mirata tuos, Sertori, maxima rerum</l>
                <l xml:id="d004l259" n="259">Astus Roma fuit, saevos dum proteris hostes</l>
                <l xml:id="d004l260" n="260">Acri non minus ingenio quam viribus, utque</l>
                <l xml:id="d004l261" n="261">Omnibus est Poenis summo dignatus honore</l>
                <l xml:id="d004l262" n="262">Hannibal, Italiam qui iam (licet usque ruenti</l>
                <l xml:id="d004l263" n="263">Obvius huic fieret validis exercitus armis</l>
                <l xml:id="d004l264" n="264">Romanus), plures totiens vexavit in annos,</l>
                <l xml:id="d004l265" n="265">Ut Mithridates Ponto laudatur ab omni,</l>
                <l xml:id="d004l266" n="266">In bellis astu ducibus quod utrisque gerendis</l>
                <l xml:id="d004l267" n="267">Maximus exstiterat, sic tu, Federice, supremis</l>
                <l xml:id="d004l268" n="268">Tolleris in caelum nimirum laudibus, inde</l>
                <l xml:id="d004l269" n="269">Nil quia versutum fuerit meditatus uterque,</l>
                <l xml:id="d004l270" n="270">Nil vafrum, quod te, Princeps fortissime rerum,</l>
                <l xml:id="d004l271" n="271">Fugerit, hostilem superas dum viribus urbem.</l>
                <l xml:id="d004l272" n="272">Nam neque Fortunae fidens, temeraria cum sit,</l>
                <l xml:id="d004l273" n="273">Hac sed summa tibi quae sit sapientia fretus,</l>
                <l xml:id="d004l274" n="274">Omnia semper agis tibi quae facienda supersint!</l>
                <l xml:id="d004l275" n="275">"Quid referam certa videas ut mente futura</l>
                <l xml:id="d004l276" n="276">Quae nos fata manent, nec tam praesentibus acer</l>
                <l xml:id="d004l277" n="277">In bellis quam cum populis mirantibus olim</l>
                <l xml:id="d004l278" n="278">Strenuus obsessam circumdas milite forti</l>
                <l xml:id="d004l279" n="279">Ariminum validasque regis virtute cohortes?</l>
                <l xml:id="d004l280" n="280">Namque ferunt triduo prius edixisse quod omni</l>
                <l xml:id="d004l281" n="281">Instabat genti quae te fuit usque secuta</l>
                <l xml:id="d004l282" n="282">Rite bonum, ac vere te verba fuisse locutum,</l>
                <l xml:id="d004l283" n="283">Scilicet ut celeres esset ventura per auras</l>
                <l xml:id="d004l284" n="284">Flatibus et vobis aspiratura secundis</l>
                <l xml:id="d004l285" n="285">Protinus auratis Victoria promptior alis.</l>
                <l xml:id="d004l286" n="286">Ne tamen haec quam sit sententia vera negarit</l>
                <l xml:id="d004l287" n="287">Quisquam, sum testis certissimus usque futurus</l>
                <l xml:id="d004l288" n="288">Hanc ego qui legi quae nuper epistula de te</l>
                <l xml:id="d004l289" n="289">Ad nos missa fuit, tanti praenuntia veri.</l>
                <l xml:id="d004l290" n="290">"At Volaterranas, vir, nunc apud, optime, turres</l>
                <l xml:id="d004l291" n="291">Congressu geritur dum res gravis undique primo,</l>
                <l xml:id="d004l292" n="292">Quod tibi consilium, quae mens fuit inde futuri</l>
                <l xml:id="d004l293" n="293">Praescia, quamque novis penitus celebranda poetis!</l>
                <l xml:id="d004l294" n="294">Ingenti nam dum formidine quisque tenetur</l>
                <l xml:id="d004l295" n="295">Difficilem ob collem et montis loca propter iniqua,</l>
                <l xml:id="d004l296" n="296">Ardua, praesertim cum lignea turris ad auras</l>
                <l xml:id="d004l297" n="297">Desuper acta tuis castris instaret et acres</l>
                <l xml:id="d004l298" n="298">Omnibus incuteret noctesque diesque timores,</l>
                <l xml:id="d004l299" n="299">Solus fatidicis afflatus numine verbis</l>
                <l xml:id="d004l300" n="300">Divino, Princeps, summi capita aspera montis</l>
                <l xml:id="d004l301" n="301">Te superaturum praedicis et artibus eisdem</l>
                <l xml:id="d004l302" n="302">Expugnaturum turrim, quae surgit in astra,</l>
                <l xml:id="d004l303" n="303">Lignis et gravibus nimium contexta catenis,</l>
                <l xml:id="d004l304" n="304">Ut Deus hanc ipsam tibi nunc videatur Apollo,</l>
                <l xml:id="d004l305" n="305">De Iove quam summo sumpsit, praeque omnibus, artem</l>
                <l xml:id="d004l306" n="306">Fatidicam, veluti quondam tibi multa dedisse</l>
                <l xml:id="d004l307" n="307">Dicitur egregia et meritis cumulata supremis,</l>
                <l xml:id="d004l308" n="308">Hanc, Federice, tibi penitus tribuisse benignus,</l>
                <l xml:id="d004l309" n="309">Cum tu fatali quaecunque e sorte trahantur</l>
                <l xml:id="d004l310" n="310">Non aliter moneas solitus quam tempore prisco</l>
                <l xml:id="d004l311" n="311">Phoebus erat quotiens fuerat responsa daturus.</l>
                <l xml:id="d004l312" n="312">"Quin idem, fati tamquam certissimus augur,</l>
                <l xml:id="d004l313" n="313">Ante urbem captam dixisti saepe futuros</l>
                <l xml:id="d004l314" n="314">Eventus nobis, quod tanto maius habendum</l>
                <l xml:id="d004l315" n="315">Omnibus est, quanto reliqui minus esse putandum</l>
                <l xml:id="d004l316" n="316">Crediderant homines: nam cum foret omnibus una</l>
                <l xml:id="d004l317" n="317">Tempore nobilior quas Lydius accipit orbis</l>
                <l xml:id="d004l318" n="318">Urbs Volaterrarum (fortissima moenia cuius</l>
                <l xml:id="d004l319" n="319">Qui coluere viri quondam, nisi fallor, honesti</l>
                <l xml:id="d004l320" n="320">Municipes fuerant Romano a sanguine creti),</l>
                <l xml:id="d004l321" n="321">In summo posuisse suas sic vertice sedes</l>
                <l xml:id="d004l322" n="322">Dicitur ut montes aditus minus esset in altos.</l>
                <l xml:id="d004l323" n="323">Attamen ipsa Ducis penitus fortuna supremi,</l>
                <l xml:id="d004l324" n="324">Cui quoque summa foret sapientia iuncta per artem,</l>
                <l xml:id="d004l325" n="325">Causa fuit subito ut colles superentur iniqui</l>
                <l xml:id="d004l326" n="326">Difficilesque situs summique cacumina montis.</l>
                <l xml:id="d004l327" n="327">"Res erit haec igitur cunctis memorabilis, et quam</l>
                <l xml:id="d004l328" n="328">Posteritas annos semper miretur in omnes</l>
                <l xml:id="d004l329" n="329">Cuique fidem possint vix ullam adhibere minores,</l>
                <l xml:id="d004l330" n="330">Cum tandem spatio viginti et quinque dierum</l>
                <l xml:id="d004l331" n="331">(Namque tot intersunt ex quo disiecta ruisset</l>
                <l xml:id="d004l332" n="332">Lignea turris et est Tuscis urbs capta colonis)</l>
                <l xml:id="d004l333" n="333">Posterus accipiet cunctisque probantibus arces</l>
                <l xml:id="d004l334" n="334">Vi Volaterranas in ius, dum iura refringunt,</l>
                <l xml:id="d004l335" n="335">Inque potestatem nostram venisse subactas,</l>
                <l xml:id="d004l336" n="336">Hae quia sic animis in nos ferrentur iniquis</l>
                <l xml:id="d004l337" n="337">Casibus ut tantis vel summa pericula longum</l>
                <l xml:id="d004l338" n="338">Vitarit populus per te Sullanus in aevum.</l>
                <l xml:id="d004l339" n="339">"Nec Florentini, modo vestra pecunia vobis,</l>
                <l xml:id="d004l340" n="340">Cives, causa fuit, non ipse exercitus armis</l>
                <l xml:id="d004l341" n="341">Fortibus instructus, vos ut Victoria tandem</l>
                <l xml:id="d004l342" n="342">Expeteret, quoniam fuit exsuperanda supremi</l>
                <l xml:id="d004l343" n="343">Difficilis natura loci, quae vinceret omnes</l>
                <l xml:id="d004l344" n="344">Una quidem vires vestras: sed maxima virtus</l>
                <l xml:id="d004l345" n="345">Et Ducis imperium sollers, labor undique summus</l>
                <l xml:id="d004l346" n="346">Noctes atque dies minus interruptus, et acris</l>
                <l xml:id="d004l347" n="347">Denique cura fuit qua vos victricibus armis</l>
                <l xml:id="d004l348" n="348">Maxima ferretis superato ex hoste trophaea.</l>
                <l xml:id="d004l349" n="349">"Caesar enim veluti Romanas Iulius olim</l>
                <l xml:id="d004l350" n="350">Maximus et spoliis veluti Marcellus opimis</l>
                <l xml:id="d004l351" n="351">Quo voluit duxit turmas, Thebanus ut acer</l>
                <l xml:id="d004l352" n="352">Epaminonda suas ductavit saepe phalanges</l>
                <l xml:id="d004l353" n="353">Quo verbis placidis verbisque minacibus ullis</l>
                <l xml:id="d004l354" n="354">Haud potuisse ferunt prius has ductare, sed acri</l>
                <l xml:id="d004l355" n="355">Exemplo, gravibus dum se obiectare periclis</l>
                <l xml:id="d004l356" n="356">Non renuunt illi, sic te, Federice, secutas</l>
                <l xml:id="d004l357" n="357">Ducis eo structas Gradivi ex ordine gentes,</l>
                <l xml:id="d004l358" n="358">Dum grave nil refugis, dum nulla pericula vitas,</l>
                <l xml:id="d004l359" n="359">Ut nos e summo deduxeris usque periclo,</l>
                <l xml:id="d004l360" n="360">Cum nihil exsistat quod iani timuisse queamus.</l>
                <l xml:id="d004l361" n="361">"Est ita nam duce te penitus stabilita per omnes</l>
                <l xml:id="d004l362" n="362">Res modo nostra gradus, ut nunc ea cura supersit</l>
                <l xml:id="d004l363" n="363">- simplex illa - mihi grates qua solvere dignas</l>
                <l xml:id="d004l364" n="364">Et possim et meritos tibi qua referamus honores,</l>
                <l xml:id="d004l365" n="365">Quos tamen ante Deo summos debere fatemur.</l>
                <l xml:id="d004l366" n="366">Hinc tibi, summe Ducum, quem Iuppiter optimus unum</l>
                <l xml:id="d004l367" n="367">Rebus in his primum te iusserit esse ministrum</l>
                <l xml:id="d004l368" n="368">Usque suum, Princeps, igitur tibi gratia tanta</l>
                <l xml:id="d004l369" n="369">Per nos quanta potest agitur; debemus eandem!</l>
                <l xml:id="d004l370" n="370">Nam modo qui possum grates, Federice, merenti</l>
                <l xml:id="d004l371" n="371">Nunc tibi pro tanta dignas virtute referre?</l>
                <l xml:id="d004l372" n="372">Cum modo non eadem quae quondam praemia dentur</l>
                <l xml:id="d004l373" n="373">Invictis ducibus sed sit mutata per omnes</l>
                <l xml:id="d004l374" n="374">Haec ratio populos, quae muneris ante fuisset</l>
                <l xml:id="d004l375" n="375">Observata viris tradendi fortibus olim;</l>
                <l xml:id="d004l376" n="376">Huius apud priscos nec iam modus exstitit unus,</l>
                <l xml:id="d004l377" n="377">Sed fuit et varius, quo praemia certa dabantur</l>
                <l xml:id="d004l378" n="378">Pro meritis: hinc usque sacros duxere triumphos</l>
                <l xml:id="d004l379" n="379">Victores, quorum Bacchus fuit ante repertor;</l>
                <l xml:id="d004l380" n="380">Hinc populus multos vidit Romanus ovantes,</l>
                <l xml:id="d004l381" n="381">Postumius quibus ante fuit certissimus auctor</l>
                <l xml:id="d004l382" n="382">Tubertus, victis cum fortior ille Sabinis</l>
                <l xml:id="d004l383" n="383">Vectus equo rediens patriam venisset in urbem;</l>
                <l xml:id="d004l384" n="384">Mirteus hinc honor effulsit; tua laurea, Phoebe,</l>
                <l xml:id="d004l385" n="385">Est data victori Crasso prius omnibus ipsi,</l>
                <l xml:id="d004l386" n="386">Cum laetus Romam servis remeasset abactis.</l>
                <l xml:id="d004l387" n="387">"Quid memorem structas ingenti ex aere columnas?</l>
                <l xml:id="d004l388" n="388">Quid tabulas, quid signa feram statuasque per artem</l>
                <l xml:id="d004l389" n="389">Erectas, ducibus certissima praemia summis?</l>
                <l xml:id="d004l390" n="390">Quid ponam sculptos insigni ex arte Colossos?</l>
                <l xml:id="d004l391" n="391">Namque dies me deficiat si cuncta reponam,</l>
                <l xml:id="d004l392" n="392">Est quibus ampla ducum virtus ornata priorum.</l>
                <l xml:id="d004l393" n="393">"Temporibus nostris ratio mutata sed omnis</l>
                <l xml:id="d004l394" n="394">Est veterum, variosque modos sibi repperit usus</l>
                <l xml:id="d004l395" n="395">Noster in ornandis ducibus, quos cum velit in te,</l>
                <l xml:id="d004l396" n="396">En, Florentinus servare, iubente Senatu</l>
                <l xml:id="d004l397" n="397">Quae populus sanxit, statuit dare certa merenti</l>
                <l xml:id="d004l398" n="398">Praemia, quo pateat cunctis quae mens animusque</l>
                <l xml:id="d004l399" n="399">Sit suus, en, in te tam maxima facta gerentem.</l>
                <l xml:id="d004l400" n="400">"Ergo, cum populus longe meminisset Etruscus</l>
                <l xml:id="d004l401" n="401">Quae duce Gradivo pulcherrima gesseris olim,</l>
                <l xml:id="d004l402" n="402">Strenuus es postquam tu Martia castra secutus,</l>
                <l xml:id="d004l403" n="403">Protinus hac meritum galea te donat equestri</l>
                <l xml:id="d004l404" n="404">Vexilloque super variam cui rubra per artem</l>
                <l xml:id="d004l405" n="405">Lilia funduntur spatio contexta sub albo,</l>
                <l xml:id="d004l406" n="406">Omnibus aeternos pateat quo semper in annos</l>
                <l xml:id="d004l407" n="407">Ingenti velut ipse tuo, Dux magne, periclo,</l>
                <l xml:id="d004l408" n="408">Dum te nec propriae ratio tenet ulla salutis,</l>
                <l xml:id="d004l409" n="409">Traxeris e summis paulo nos ante periclis,</l>
                <l xml:id="d004l410" n="410">Armatus cives etiam tutatus inermes.</l>
                <l xml:id="d004l411" n="411">Rursus, cum pacem tranquillaque tempora nobis</l>
                <l xml:id="d004l412" n="412">Sic dederis Latiis ut iam videare daturus</l>
                <l xml:id="d004l413" n="413">Haec eadem, nedum Sullanis civibus, omnes</l>
                <l xml:id="d004l414" n="414">Concordes animis faciendum duximus, ut te</l>
                <l xml:id="d004l415" n="415">Civilem ad statum nunc invitemus et ipsas</l>
                <l xml:id="d004l416" n="416">Civilesque magis curas studiumve quietum.</l>
                <l xml:id="d004l417" n="417">Nam scio non minus ex acri nos esse laturos</l>
                <l xml:id="d004l418" n="418">Consilio fructus, hac sis quod in urbe daturus</l>
                <l xml:id="d004l419" n="419">Tranquilla, quam militiae suscepimus olim:</l>
                <l xml:id="d004l420" n="420">Quod tamen ut possis melius fecisse tuoque</l>
                <l xml:id="d004l421" n="421">Consilio nostrum valeas ornare Senatum,</l>
                <l xml:id="d004l422" n="422">Quas habites aedes semper tibi rite dabuntur.</l>
                <l xml:id="d004l423" n="423">"Haec non esse satis, Princeps, te digna putamus</l>
                <l xml:id="d004l424" n="424">Praemia, virtuti nec convenientia tantae;</l>
                <l xml:id="d004l425" n="425">Sed nihil est habeat quod nunc Florentia maius</l>
                <l xml:id="d004l426" n="426">Aut praestare queat quod nunc tibi summa merenti,</l>
                <l xml:id="d004l427" n="427">Quam modo quod cunctos urbs haec tibi donat in annos:</l>
                <l xml:id="d004l428" n="428">Intima corda quidem primum tibi tradimus ergo,</l>
                <l xml:id="d004l429" n="429">Inde voluntates, animos, mentesque paratas</l>
                <l xml:id="d004l430" n="430">Omnia ferre tibi dum spiritus hos regit artus</l>
                <l xml:id="d004l431" n="431">Dumque muris stabunt Florentia moenia celsis!</l>
                <l xml:id="d004l432" n="432">Sic amor invitat nos ut faciamus et urget</l>
                <l xml:id="d004l433" n="433">Tam novus ut queat hunc nullus minuisse virorum</l>
                <l xml:id="d004l434" n="434">In te, non fatum, non invidiosa vetustas.</l>
                <l xml:id="d004l435" n="435">Haec oculis, Princeps, si spectaremus, ut ipso</l>
                <l xml:id="d004l436" n="436">Cernimus haec animo, velut haec quoque mente videmus,</l>
                <l xml:id="d004l437" n="437">Non foret hic opus ut signis quodcunque lateret</l>
                <l xml:id="d004l438" n="438">Pectore sub nostro nunc monstraremus et arte,</l>
                <l xml:id="d004l439" n="439">Dum natura viam latebras aperiret in omnes,</l>
                <l xml:id="d004l440" n="440">Tradita neve mihi provincia tanta fuisset</l>
                <l xml:id="d004l441" n="441">Ut planum facerem tegitur quod mente sub ima,</l>
                <l xml:id="d004l442" n="442">Sic ingens, nihil ut tandem cumulatius exstet,</l>
                <l xml:id="d004l443" n="443">Usque adeo verbis ut si memorare velimus</l>
                <l xml:id="d004l444" n="444">Quod latet intra nos manet aut quod mente repostum,</l>
                <l xml:id="d004l445" n="445">Dicendi tantos nequeamus ferre labores."</l>
                <l xml:id="d004l446" n="446">Dixerat; at, postquam finem dedit ore loquendi</l>
                <l xml:id="d004l447" n="447">Scala, magistratus gradibus quem summus ab altis</l>
                <l xml:id="d004l448" n="448">Iusserat egregias Federici edicere laudes,</l>
                <l xml:id="d004l449" n="449">Insequitur plaususque virum clangorque tubarum.</l>
                <l xml:id="d004l450" n="450">Consurgunt domini, simul et Sullana iuventus</l>
                <l xml:id="d004l451" n="451">Sullanique patres, ac te comitantut euntem</l>
                <l xml:id="d004l452" n="452">Ad portas urbis, populi subeunte corona,</l>
                <l xml:id="d004l453" n="453">Undique perque vias dum corruit ille patentes</l>
                <l xml:id="d004l454" n="454">Visendi studio: tanti facit ampla merentem</l>
                <l xml:id="d004l455" n="455">Te bonus ille, viros tantum veneratur in omnes.</l>
                <l xml:id="d004l456" n="456">Hinc iter emensum patrius te suscipit orbis,</l>
                <l xml:id="d004l457" n="457">Hinc Lucullani capiunt, Federice, Penates,</l>
                <l xml:id="d004l458" n="458">Quos struis ut quondam populus Romanus in urbe,</l>
                <l xml:id="d004l459" n="459">Dum Fortuna fuit, struxisse Palatia fertur.</l>
                <l xml:id="d004l460" n="460">Invises Musas illic veneratus amicas</l>
                <l xml:id="d004l461" n="461">Laudibus innumeris graviter tua facta canentes,</l>
                <l xml:id="d004l462" n="462">Ut decet has quibus et sedes, vir summe, dedisti</l>
                <l xml:id="d004l463" n="463">Sedibus in patriis, decoris tibi ne quid abesset.</l>
                <l xml:id="d004l464" n="464">Illic ut Latii quondam cecinere poetae</l>
                <l xml:id="d004l465" n="465">Caesaris acta ducis, postquam domitaverat orbem,</l>
                <l xml:id="d004l466" n="466">Sic te divino celebrabunt carmine vates,</l>
                <l xml:id="d004l467" n="467">En, Florentini; nomen laudesque tuasque</l>
                <l xml:id="d004l468" n="468">Protinus insigni referent, Federice, Camena.</l>
                <l xml:id="d004l469" n="469">Tu tamen, Urbinas, opera inter talia, Princeps,</l>
                <l xml:id="d004l470" n="470">Hortatus reliquos scribes tua maxima facta,</l>
                <l xml:id="d004l471" n="471">Facta cothurnato penitus referenda Maroni!</l>
                <l xml:id="d004l472" n="472">Rebus enim ut summis quas gesserat addidit amplas</l>
                <l xml:id="d004l473" n="473">Ingenii dotes Caesar scripsitque quod olim</l>
                <l xml:id="d004l474" n="474">Fecerat, egregia dicendi edoctus ab arte,</l>
                <l xml:id="d004l475" n="475">Sic tu, cum rebus quas gesseris optimus armis</l>
                <l xml:id="d004l476" n="476">Addideris studium quo sis meliora secutus</l>
                <l xml:id="d004l477" n="477">Otia, nec desit tibi quod Natura creatrix</l>
                <l xml:id="d004l478" n="478">Tradidit ingenium quo Dux modo summe per artem</l>
                <l xml:id="d004l479" n="479">Summa notare queas, referes tua gesta triumphis</l>
                <l xml:id="d004l480" n="480">Digna novis, nulli cedens in honore priorum.</l>
            </div1>
        </body>
    </text>
</TEI>
