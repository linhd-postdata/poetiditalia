<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="NALDI-hast">
                    <title>hastiludium</title>
                    <title type="short">hastiludium</title>
                    <abbr>hastiludium</abbr>
                    <bibl>W. L. Grant, 1974</bibl>
                </title>
                <author xml:id="NALDI" n="169.000">
                    <name>Naldi, Naldo</name>
                    <date>Firenze, 1436 - fere 1513</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Naldo Naldi</persName>
                    <abbr>NALDI</abbr>
                </author>
                <respStmt>
                    <resp>Reference basis text</resp>
                    <name>W. L. Grant, 1974</name>
                </respStmt>
            </titleStmt>
            <extent>
                <measure unit="words" quantity="2841">2841</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>W. L. Grant, 1974</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>9.00</idno>
                <date>1475</date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Federico Boschetti</bibl>
                </head>
                <p xml:id="d001l1" n="0|1">hastiludium vel carmen de ludicro | hastatorum equitum cetramine | ad Iulianum Medicen iuvenem clarissimum</p>
                <lb/>
                <l xml:id="d001l2" n="1">Semper ut ante mihi meritis pro grandibus in nos,</l>
                <l xml:id="d001l3" n="2">Musa domus Medicae, dederas cecinisse paranti</l>
                <l xml:id="d001l4" n="3">Auxilium, quotiens volui memorare parentem</l>
                <l xml:id="d001l5" n="4">Florentis patriae Cosmum natosque parentis</l>
                <l xml:id="d001l6" n="5">Consimiles, quotiens aut sum Laurentia facta</l>
                <l xml:id="d001l7" n="6">Ausus vel tenui quondam describere versu,</l>
                <l xml:id="d001l8" n="7">Sic rogo nunc itidem spires mihi, Diva, petenti</l>
                <l xml:id="d001l9" n="8">Rursus opem, Ianus dum quae gerit ipse canemus.</l>
                <l xml:id="d001l10" n="9">Est locus Etrusca penitus campestris in urbe:</l>
                <l xml:id="d001l11" n="10">Hic, ubi se tollit templum sublime columnis,</l>
                <l xml:id="d001l12" n="11">Inque Crucis nomen celeberrima sacra coluntur,</l>
                <l xml:id="d001l13" n="12">Ante gradus templi spatio patet area quadro,</l>
                <l xml:id="d001l14" n="13">Quam circum variaeque domus variique Penates</l>
                <l xml:id="d001l15" n="14">Tyrrhenis constant: huc se, cum ludicra Lydi</l>
                <l xml:id="d001l16" n="15">Exercere volunt acris certamina Martis,</l>
                <l xml:id="d001l17" n="16">Consuevere quidem nitidis conferre sub armis:</l>
                <l xml:id="d001l18" n="17">Nam datur ad ludos illic locus amplus habendos</l>
                <l xml:id="d001l19" n="18">Ingentis caveae, tignis quam saepta subactis</l>
                <l xml:id="d001l20" n="19">In terram faciunt tabulis contexta refixis,</l>
                <l xml:id="d001l21" n="20">Forte tridentatis ne Mars dum fervet in hastis</l>
                <l xml:id="d001l22" n="21">Civis ab impulsu quisquam laedatur equorum.</l>
                <l xml:id="d001l23" n="22">Praeterea nobis quoniam repetatur origo</l>
                <l xml:id="d001l24" n="23">Militibus Sullae deducta ferocibus olim,</l>
                <l xml:id="d001l25" n="24">Mos nostra ut veterum servetur in urbe Quiritum,</l>
                <l xml:id="d001l26" n="25">Omnibus inde viris spectare volentibus acrem</l>
                <l xml:id="d001l27" n="26">Hastatorum equitum pugnam, tabulata parantur</l>
                <l xml:id="d001l28" n="27">In declive quidem, Romani more theatri,</l>
                <l xml:id="d001l29" n="28">Ad caveam, possit populus quo rite tueri</l>
                <l xml:id="d001l30" n="29">Proelia, quae Tusci (tanta est sibi gloria curae)</l>
                <l xml:id="d001l31" n="30">Pro pulchro inter se cives meditantur honore.</l>
                <l xml:id="d001l32" n="31">Iamque dies aderat ludis celebrandus, et amplum</l>
                <l xml:id="d001l33" n="32">Luce sua Phoebus radiisque retexerat orbem;</l>
                <l xml:id="d001l34" n="33">Iamque gradus magni, iam longa sedilia circi</l>
                <l xml:id="d001l35" n="34">Complerat populus Florens, iam venerat illuc</l>
                <l xml:id="d001l36" n="35">Spectandi studio plebs innuptaeque puellae,</l>
                <l xml:id="d001l37" n="36">Matres atque nurus, pueri et longo ordine Tusci</l>
                <l xml:id="d001l38" n="37">Convenere patres et Florentina iuventus;</l>
                <l xml:id="d001l39" n="38">Necnon et multi, tantae quos gloria pugnae</l>
                <l xml:id="d001l40" n="39">Famaque finitimos cierat, venere frequentes.</l>
                <l xml:id="d001l41" n="40">Iamque magistratus Sullana primus in urbe,</l>
                <l xml:id="d001l42" n="41">Atque novem, condit Tuscis qui iura, viratus</l>
                <l xml:id="d001l43" n="42">Fascibus imperii pompaque insignis honesta</l>
                <l xml:id="d001l44" n="43">Huc se contulerat, circo mediumque locarat</l>
                <l xml:id="d001l45" n="44">Protinus a podio spectaret ut ille feroces</l>
                <l xml:id="d001l46" n="45">Tusci quanta cient belli simulacra sub armis,</l>
                <l xml:id="d001l47" n="46">Cum gemini in campum fratres venere priores,</l>
                <l xml:id="d001l48" n="47">Ambo virginea facieque comaque decori</l>
                <l xml:id="d001l49" n="48">Prorsus Apollinea, paribus qui viribus ambo</l>
                <l xml:id="d001l50" n="49">Ceu duo torrentes olim pluvialibus undis,</l>
                <l xml:id="d001l51" n="50">Cum tumidi recidunt subito de montibus altis:</l>
                <l xml:id="d001l52" n="51">Ruberti genus egregium, qui castra Leonis</l>
                <l xml:id="d001l53" n="52">Dum sequitur Lydi, Florentia lilia quondam</l>
                <l xml:id="d001l54" n="53">Rebus ut egregie gestis tulit acer honores.</l>
                <l xml:id="d001l55" n="54">Protinus insequitur clara de stirpe nepotum</l>
                <l xml:id="d001l56" n="55">Quem Gonzaga domus genuit, Ridolfus, in auro</l>
                <l xml:id="d001l57" n="56">Effulgens, magna iuvenum comitante caterva,</l>
                <l xml:id="d001l58" n="57">Qui licet insignis forma micet unus in omnes,</l>
                <l xml:id="d001l59" n="58">Ludicra non tamen huic vires in bella ruenti</l>
                <l xml:id="d001l60" n="59">Defuerant homini, palmam nisi livida saepe</l>
                <l xml:id="d001l61" n="60">Quae solet esse viris, certent quo fortius illi,</l>
                <l xml:id="d001l62" n="61">Fortibus optatam fors tunc inimica negasset;</l>
                <l xml:id="d001l63" n="62">Nam, decus ut summum generis patriumque nitorem</l>
                <l xml:id="d001l64" n="63">Obmittam, et varias auri sub tegmine vestes,</l>
                <l xml:id="d001l65" n="64">Consilium fuerat non se dare velle quieti</l>
                <l xml:id="d001l66" n="65">Optatae, nullos aut evitare labores,</l>
                <l xml:id="d001l67" n="66">Ni prius inde sibi per te, Fortuna, liceret</l>
                <l xml:id="d001l68" n="67">E binis aliquam pugnando attingere palmam;</l>
                <l xml:id="d001l69" n="68">Sed nihil invitis fatis sperabitur ulli.</l>
                <l xml:id="d001l70" n="69">Tertius ingrediens aciem campumque patentem</l>
                <l xml:id="d001l71" n="70">Stupha venit, gemina pariter cui surgit ab aure</l>
                <l xml:id="d001l72" n="71">Ala, sed in morem cristae. caput infula summum</l>
                <l xml:id="d001l73" n="72">Ferrea circumdat, penitus quae fronte sub ipsa</l>
                <l xml:id="d001l74" n="73">Prominet, et forma paulum se attollit acuta;</l>
                <l xml:id="d001l75" n="74">Caelatusque draco galeam conumque tegebat</l>
                <l xml:id="d001l76" n="75">Aureus, et geminas late qui panderet alas,</l>
                <l xml:id="d001l77" n="76">Flaret et horribiles ab aperto gutture flammas.</l>
                <l xml:id="d001l78" n="77">Hoc tu si videas habitu prodire sub armis</l>
                <l xml:id="d001l79" n="78">Egregium nitidis iuvenem, videaris ab alto</l>
                <l xml:id="d001l80" n="79">Cernere Gradivum quotiens descendit Olympo</l>
                <l xml:id="d001l81" n="80">In terras! Stupham bisseni rite secuti</l>
                <l xml:id="d001l82" n="81">Sunt iuvenes: alis fuerat cristatus utrimque</l>
                <l xml:id="d001l83" n="82">Quilibet illorum, vestesque indutus easdem,</l>
                <l xml:id="d001l84" n="83">Quas olim duros tunc cum ferus ibat in hostes</l>
                <l xml:id="d001l85" n="84">Armatus rerum populus Romanus habebat.</l>
                <l xml:id="d001l86" n="85">Est operae pretium, virides ut cuique colores</l>
                <l xml:id="d001l87" n="86">Squameus incendit partes variatque per omnes</l>
                <l xml:id="d001l88" n="87">Splendor, et ut vestis radianti fulgeat auro</l>
                <l xml:id="d001l89" n="88">Prorsus, et appositis veluti riget ordine gemmis,</l>
                <l xml:id="d001l90" n="89">Cernere, ut ex humeris geminas dependet in alas.</l>
                <l xml:id="d001l91" n="90">Nec mora; subsequitur fraterna Bosculus arte</l>
                <l xml:id="d001l92" n="91">Confisus magis et monitis in bella severis</l>
                <l xml:id="d001l93" n="92">Ludicra quam comitum pompa vestisque nitore.</l>
                <l xml:id="d001l94" n="93">Proximus huic graditur iuvenis Soderinus in omnes</l>
                <l xml:id="d001l95" n="94">Et formae meritis et nobilitatis avorum</l>
                <l xml:id="d001l96" n="95">Et formae meritis et nobilitatis avorum</l>
                <l xml:id="d001l97" n="96">Effulgens, cui se Venus aurea protinus uni</l>
                <l xml:id="d001l98" n="97">Obtulit, atque suos nascenti afflavit honores.</l>
                <l xml:id="d001l99" n="98">Quid referam varias baccis auroque nitenti</l>
                <l xml:id="d001l100" n="99">Vestibus intextas formas, quibus ordine longo</l>
                <l xml:id="d001l101" n="100">Ornati iuvenes Paulum comitantur euntem?</l>
                <l xml:id="d001l102" n="101">Quantus et alipedum qualisve ornatus equorum</l>
                <l xml:id="d001l103" n="102">Exstiterit Phrygia quae textae ex arte figurae,</l>
                <l xml:id="d001l104" n="103">Vix meminisse queam; sed, si, Cytherea, canentem</l>
                <l xml:id="d001l105" n="104">Iuveris, expediam veluti tuus acer alumnus,</l>
                <l xml:id="d001l106" n="105">Vectus equo celeri et pulchris spectabilis armis,</l>
                <l xml:id="d001l107" n="106">Prodiit insultans in apertos undique campos.</l>
                <l xml:id="d001l108" n="107">Namque premens nigrum baccato murice crinem</l>
                <l xml:id="d001l109" n="108">Ridenti facie, ridenti gratus et ore,</l>
                <l xml:id="d001l110" n="109">Atque tui monitis Gradivi edoctus amicis,</l>
                <l xml:id="d001l111" n="110">Huc venit, alma Venus, cum te deus ille libenter</l>
                <l xml:id="d001l112" n="111">Excolat, atque tuis quae sint placitura facessat.</l>
                <l xml:id="d001l113" n="112">Non te transierim, numeros memoranda per omnes,</l>
                <l xml:id="d001l114" n="113">Nerlia progenies, pugnam subitura ferocem</l>
                <l xml:id="d001l115" n="114">Post hunc, utque nova fueris pietate tuorum</l>
                <l xml:id="d001l116" n="115">Octo quidem fratrum cultus, carive parentis,</l>
                <l xml:id="d001l117" n="116">Ad ludos Martis cum te, Benedicte, futuros</l>
                <l xml:id="d001l118" n="117">Quilibet ex illis fuerit comitatus ovantem.</l>
                <l xml:id="d001l119" n="118">Dicere quis celerum vestes modo possit equorum</l>
                <l xml:id="d001l120" n="119">Argento illusas nitidisque ex arte lapillis?</l>
                <l xml:id="d001l121" n="120">Quis summum clipei possit memorare nitorem?</l>
                <l xml:id="d001l122" n="121">Defuit haud pugnae scutulatis vestibus ille</l>
                <l xml:id="d001l123" n="122">Insignis gemmis fulvoque ardentibus auro,</l>
                <l xml:id="d001l124" n="123">Quem Morella domus genuit, cui deinde sub hastis</l>
                <l xml:id="d001l125" n="124">Praecedunt comites ingentibus ordine longo</l>
                <l xml:id="d001l126" n="125">Bisseni, similem vestem similesque galeros</l>
                <l xml:id="d001l127" n="126">Gestantes, flavus quibus est color omnibus idem.</l>
                <l xml:id="d001l128" n="127">Post hos invictas vires animosque feroces</l>
                <l xml:id="d001l129" n="128">Pictius ostentans monstrat, validosque lacertos,</l>
                <l xml:id="d001l130" n="129">Non secus ac leo, cum Getula e gente superbus</l>
                <l xml:id="d001l131" n="130">Perque greges fertur perque agmina densa ferarum.</l>
                <l xml:id="d001l132" n="131">Nam licet ornatus iuveni satis esset honestus</l>
                <l xml:id="d001l133" n="132">Pugnanti, fulvo vestisque nitesceret auro,</l>
                <l xml:id="d001l134" n="133">Non tamen hoc fretus, sed duri Martis amore</l>
                <l xml:id="d001l135" n="134">Succensus potius, quanam ratione per artem</l>
                <l xml:id="d001l136" n="135">Sumeret intra se pulchros agitabat honores.</l>
                <l xml:id="d001l137" n="136">Hinc hastas virides et forti robore lectas</l>
                <l xml:id="d001l138" n="137">Accipit, ille quibus sese ferat acer in hostes,</l>
                <l xml:id="d001l139" n="138">Quos ita confodiens duro ferus ille tridenti</l>
                <l xml:id="d001l140" n="139">Territet, ut palmam liceat sibi ferre secundam.</l>
                <l xml:id="d001l141" n="140">At Petrus Albertus caveam se iactat in omnem</l>
                <l xml:id="d001l142" n="141">Quam multos equites ducens, neque cedit honori</l>
                <l xml:id="d001l143" n="142">Illorum, primis qui iam venere sub armis.</l>
                <l xml:id="d001l144" n="143">Nam quibus ut taceam scutulatis venerit ille</l>
                <l xml:id="d001l145" n="144">Ornatus, socios quos duxerit ille feroces,</l>
                <l xml:id="d001l146" n="145">Tot iuvenes ierant depictis vestibus auro</l>
                <l xml:id="d001l147" n="146">Purpureisque notis, regalis ut ordinis omnes</l>
                <l xml:id="d001l148" n="147">Esse putes. illis igitur comitantibus, ipsam</l>
                <l xml:id="d001l149" n="148">Ingrediens aciem, regum ostentabat honores;</l>
                <l xml:id="d001l150" n="149">Sed fors laeta parum tristi supereminet umbra.</l>
                <l xml:id="d001l151" n="150">Necnon et pugnam subiens Mancinus eandem</l>
                <l xml:id="d001l152" n="151">Martis in hastiles ludos se rite parabat,</l>
                <l xml:id="d001l153" n="152">Cui neque iam vestes auri sub tegmine desunt</l>
                <l xml:id="d001l154" n="153">Intextae. peditum vestigia pone sequentum</l>
                <l xml:id="d001l155" n="154">Copia magna fuit: quin ludicra castra petentem,</l>
                <l xml:id="d001l156" n="155">Qui ferrent hastas equitum novus ordo tridentes</l>
                <l xml:id="d001l157" n="156">Praecedebat ovans, habitu similique decore.</l>
                <l xml:id="d001l158" n="157">Petre, quis indictum te, Guicciardine, relinquat?</l>
                <l xml:id="d001l159" n="158">Quae tua cura fuit, ne te superaverit ullus</l>
                <l xml:id="d001l160" n="159">Aut peditum numero, aut equitum subeunte caterva?</l>
                <l xml:id="d001l161" n="160">Vidimus haerentes lateri volitare ministros</l>
                <l xml:id="d001l162" n="161">Complures, celebras cum Martia castra, feroces</l>
                <l xml:id="d001l163" n="162">Laeserit ad pugnas ne quis te casus euntem.</l>
                <l xml:id="d001l164" n="163">Quid dicam comites hastilia longa gerentes,</l>
                <l xml:id="d001l165" n="164">Aut quid sericeas vestes nitidosque galeros?</l>
                <l xml:id="d001l166" n="165">Est mora supremam quam sint haec structa per artem</l>
                <l xml:id="d001l167" n="166">Dicere, sed, quamquam pulcherrima quaeque fuerunt,</l>
                <l xml:id="d001l168" n="167">Omnia, quae ludis geris ornamenta futuris,</l>
                <l xml:id="d001l169" n="168">Pulchrius inde tamen quam te nil vidimus usquam,</l>
                <l xml:id="d001l170" n="169">Cum tu vectus equo, mira quem texerat arte</l>
                <l xml:id="d001l171" n="170">Caelatum argentum, et nitidis conspectus in armis,</l>
                <l xml:id="d001l172" n="171">In te, Petre, unum converteris ora videntum.</l>
                <l xml:id="d001l173" n="172">Hos super advenit Medica de stirpe creatus,</l>
                <l xml:id="d001l174" n="173">Agmen agens equitum Ianus longasque phalanges;</l>
                <l xml:id="d001l175" n="174">Namque novem primi, qui tum simul aere canoro</l>
                <l xml:id="d001l176" n="175">Atque tuba veterem Misenum evincere possent,</l>
                <l xml:id="d001l177" n="176">Aera mulcentes liquidis clangoribus altum,</l>
                <l xml:id="d001l178" n="177">Vestibus effulgent in versicoloribus omnes.</l>
                <l xml:id="d001l179" n="178">Hinc bene quo possis victricia dicere signa</l>
                <l xml:id="d001l180" n="179">Pallada conspicies spectantem in lumina solis,</l>
                <l xml:id="d001l181" n="180">Atque hastam manibus scutumque insigne gerentem</l>
                <l xml:id="d001l182" n="181">Gorgonis anguiferae, pedibus quae diva pudicis</l>
                <l xml:id="d001l183" n="182">Calcat, iter faciens, tremulas castissima flammas.</l>
                <l xml:id="d001l184" n="183">Hic tu non tenerum quicquam neque molle videbis,</l>
                <l xml:id="d001l185" n="184">Sed Veneris natum manibus post terga revinctis,</l>
                <l xml:id="d001l186" n="185">Haerentem trunco teretis, ni fallor, olivae</l>
                <l xml:id="d001l187" n="186">Viribus effractum victricis in omnia divae.</l>
                <l xml:id="d001l188" n="187">Armigeri galeas gestantes rite sequuntur</l>
                <l xml:id="d001l189" n="188">Hinc duo, quas capiti induerent, quos Ianus in arma</l>
                <l xml:id="d001l190" n="189">Accensos Medices insani Martis amore.</l>
                <l xml:id="d001l191" n="190">Auspiciis equites paribus, nova castra petentes</l>
                <l xml:id="d001l192" n="191">Velatos priscis Medicum rationibus ambos</l>
                <l xml:id="d001l193" n="192">Struxerat, ut secum certamina tanta subirent.</l>
                <l xml:id="d001l194" n="193">Quid referam lectos de nobilitate suprema</l>
                <l xml:id="d001l195" n="194">Hastatos iuvenes nil magnae laudis egentes?</l>
                <l xml:id="d001l196" n="195">Quid genus illorum diversaque nomina ponam?</l>
                <l xml:id="d001l197" n="196">Primus ibi in tanto prodiit Nicolaus honore,</l>
                <l xml:id="d001l198" n="197">Quem Rabatta domus genuit; cui nomine surgit</l>
                <l xml:id="d001l199" n="198">Par quoque sed forma longe praestantior ipsa</l>
                <l xml:id="d001l200" n="199">Pactius; inde subit iuvenis Martellus in omnes</l>
                <l xml:id="d001l201" n="200">Effulgens; post hunc sequitur Zenobius, altum</l>
                <l xml:id="d001l202" n="201">Cui genus, et generis cui Berlingherius auctor;</l>
                <l xml:id="d001l203" n="202">Hinc venit egregia genitus de stirpe Caponum</l>
                <l xml:id="d001l204" n="203">Ginus, avis atavisque potens: quantum instar in ipso</l>
                <l xml:id="d001l205" n="204">Maiorum, priscos imitando quantus et ardor!</l>
                <l xml:id="d001l206" n="205">Proripit inde locum Thomas Federicus; at ipsum</l>
                <l xml:id="d001l207" n="206">Subsequitur Marcus pariter Vespuccius ille,</l>
                <l xml:id="d001l208" n="207">Ordine cui Petrus pater est insignis equestri;</l>
                <l xml:id="d001l209" n="208">Post hunc Bertuldi genus alto a sanguine ducens</l>
                <l xml:id="d001l210" n="209">Corsini graditur, Corsina e gente Philippus;</l>
                <l xml:id="d001l211" n="210">Nonus at insequitur Michael Nicolinus, et altos</l>
                <l xml:id="d001l212" n="211">Ostentans humeros, patrui quem nomen Othonis</l>
                <l xml:id="d001l213" n="212">Efficit insignem; decimus Leonardus inhaeret</l>
                <l xml:id="d001l214" n="213">Frescobaldus ovans hastae, vibratque trementem;</l>
                <l xml:id="d001l215" n="214">Cernitur hastiferos post hunc Petrus inter honestos</l>
                <l xml:id="d001l216" n="215">Antoni genus egregium; loca rite suprema</l>
                <l xml:id="d001l217" n="216">Salviatus tandem suscepit in ordine tanto.</l>
                <l xml:id="d001l218" n="217">His ferrugineo vestis madefacta colore</l>
                <l xml:id="d001l219" n="218">Omnibus una fuit, ritus imitata per artem</l>
                <l xml:id="d001l220" n="219">Gallorum, densisque pari super ordine baccis</l>
                <l xml:id="d001l221" n="220">Depicta et pariter simili contexta decore.</l>
                <l xml:id="d001l222" n="221">Hic fractos arcus, hic fracta Cupidinis arma</l>
                <l xml:id="d001l223" n="222">Undique conspicies pharetras celeresque sagittas,</l>
                <l xml:id="d001l224" n="223">Ne queat ille puer, veluti solet ire per omnes</l>
                <l xml:id="d001l225" n="224">Mortales, facibus Medices violare pudicos.</l>
                <l xml:id="d001l226" n="225">Vidimus hos etiam capiti gestare galeros</l>
                <l xml:id="d001l227" n="226">Fulgentes baccis longe tam grandibus omnes</l>
                <l xml:id="d001l228" n="227">Lydorum summos ut quisque aequaret honores.</l>
                <l xml:id="d001l229" n="228">Inde pari numero duodeni cuique parati</l>
                <l xml:id="d001l230" n="229">Inspectantur equi, candor quibus omnibus idem,</l>
                <l xml:id="d001l231" n="230">Gallorum phaleris sed quisque instratus eisdem</l>
                <l xml:id="d001l232" n="231">Et fuit et pariter fulvo spectabilis auro.</l>
                <l xml:id="d001l233" n="232">Necnon hinc habitu Medices ornatus eodem</l>
                <l xml:id="d001l234" n="233">Petrus adest, puerum patri quem mater ab alta</l>
                <l xml:id="d001l235" n="234">Urbe Remi veniens sub luminis edidit oras.</l>
                <l xml:id="d001l236" n="235">Hos tres arte leves tibias inflare periti,</l>
                <l xml:id="d001l237" n="236">Atque vir intorto pariter qui concinat aere</l>
                <l xml:id="d001l238" n="237">Subsequitur. puer hinc aurato comptus amictu,</l>
                <l xml:id="d001l239" n="238">Cui foret intextus falco, foret aureus ardor,</l>
                <l xml:id="d001l240" n="239">Considet acer equo, similem qui forte gerebat</l>
                <l xml:id="d001l241" n="240">Ornatum dorso; centeni ac luminis Argi</l>
                <l xml:id="d001l242" n="241">Pennarum variis quae picta coloribus esset</l>
                <l xml:id="d001l243" n="242">Fert hastam manibus teretem. cui proximus alter</l>
                <l xml:id="d001l244" n="243">Rursus equo vehitur, necnon puer armiger idem</l>
                <l xml:id="d001l245" n="244">In ferruginea conspectus veste per artem</l>
                <l xml:id="d001l246" n="245">Cui maneant Phrygiam variis simulacra figuris</l>
                <l xml:id="d001l247" n="246">Texta super tergum: nam quo victricia certe</l>
                <l xml:id="d001l248" n="247">Dicere signa queas, pharetras celeresque sagittas</l>
                <l xml:id="d001l249" n="248">Et fractos arcus et fracta Cupidinis arma</l>
                <l xml:id="d001l250" n="249">Undique conspicias in equi contexta decorem.</l>
                <l xml:id="d001l251" n="250">Hic igitur saevum pharetratae matris alumnum</l>
                <l xml:id="d001l252" n="251">Haerentem trunco et manibus post terga ligatis,</l>
                <l xml:id="d001l253" n="252">Vestibus amotis, nudumque gerebat Amorem</l>
                <l xml:id="d001l254" n="253">Ad conum Medicis, quem dum comitatur euntem</l>
                <l xml:id="d001l255" n="254">Saepius in vulgus, clara magis omnibus unum</l>
                <l xml:id="d001l256" n="255">Victorem Pallas praedixit voce futurum:</l>
                <l xml:id="d001l257" n="256">Et dubitem numeris Medicen gravioribus ipsum,</l>
                <l xml:id="d001l258" n="257">Si modo Musa sinat, Latias ego ferre per urbes?</l>
                <l xml:id="d001l259" n="258">Tertius insequitur iuvenis, cui fulget amictus</l>
                <l xml:id="d001l260" n="259">Purpureus, splendensque iubas attingit equinas</l>
                <l xml:id="d001l261" n="260">Orbe quidem solis radianti; terga sed idem</l>
                <l xml:id="d001l262" n="261">Sol superingrediens radiis illustrat acutis,</l>
                <l xml:id="d001l263" n="262">E baccis textos ut quos maioribus omnes</l>
                <l xml:id="d001l264" n="263">Auratus partes sol diffundebat in imas;</l>
                <l xml:id="d001l265" n="264">Herba sed inferior contexta in parte suprema</l>
                <l xml:id="d001l266" n="265">Exstitit, ad rapidum quae volvitur undique solem.</l>
                <l xml:id="d001l267" n="266">Ordine dehinc veniens superest puer armiger is, quem</l>
                <l xml:id="d001l268" n="267">Portat equus sonipes, primum cui colla Medusae</l>
                <l xml:id="d001l269" n="268">Frons tegit anguiferae, cui rursus obesaque terga</l>
                <l xml:id="d001l270" n="269">Altera frons operit, summam caelata per artem.</l>
                <l xml:id="d001l271" n="270">Ille super galeam similes indutus amictus</l>
                <l xml:id="d001l272" n="271">Gestat olorinas pennas, quibus optimus augur</l>
                <l xml:id="d001l273" n="272">Edocet ut sacri iam sint sua facta poetae</l>
                <l xml:id="d001l274" n="273">Dicturi, Medices, totum celebranda per orbem.</l>
                <l xml:id="d001l275" n="274">Post, habitu Gallo compti, quis murice tincta</l>
                <l xml:id="d001l276" n="275">Interior vestis Tyrio fuit, insuper auro</l>
                <l xml:id="d001l277" n="276">Quos tegit, et flamma vestis radiata nitenti,</l>
                <l xml:id="d001l278" n="277">Arte quidem summa Corybantia tympana pulsant,</l>
                <l xml:id="d001l279" n="278">Tympana, quae Phrygia Berecyntia mater in Ida</l>
                <l xml:id="d001l280" n="279">Pulsari voluit, ne quis vagitus ad auras</l>
                <l xml:id="d001l281" n="280">De Iove sublatus patrias penetraret in aures.</l>
                <l xml:id="d001l282" n="281">Post illos Medices divino Ianus honore</l>
                <l xml:id="d001l283" n="282">Tandem progreditur peditum subeunte phalange;</l>
                <l xml:id="d001l284" n="283">Attonitis inhians animis, stupet omnis in illo</l>
                <l xml:id="d001l285" n="284">Sullanus, stupet et si quis spectator ab oris</l>
                <l xml:id="d001l286" n="285">Huc tulit extremis sese: namque ire videbat</l>
                <l xml:id="d001l287" n="286">Egregium meritis iuvenem nova castra petentem</l>
                <l xml:id="d001l288" n="287">Protinus ad pugnas animis et mente paratum,</l>
                <l xml:id="d001l289" n="288">Ut sibi vel liceat vincendo attingere palmam,</l>
                <l xml:id="d001l290" n="289">Eligat aut pulchrae certando occumbere morti.</l>
                <l xml:id="d001l291" n="290">Hic, Erato, tribuas, aut tu mihi, pulcher Apollo,</l>
                <l xml:id="d001l292" n="291">Rursus opem, spirans, Medices quibus ille sub armis</l>
                <l xml:id="d001l293" n="292">Venerit, aut quales gemmis auroque rigentes</l>
                <l xml:id="d001l294" n="293">Gesserit huc vestes. quis enim tot magna referre,</l>
                <l xml:id="d001l295" n="294">Musa, queat sine te, vel tu nisi, pulcher Apollo,</l>
                <l xml:id="d001l296" n="295">Iuveris auxilio? quem dives Apulia misit,</l>
                <l xml:id="d001l297" n="296">Vectus equo, duros cui quod ferus iret in hostes</l>
                <l xml:id="d001l298" n="297">Urso nomen erat, Medices fulgentibus armis</l>
                <l xml:id="d001l299" n="298">Se tulit in medium. tantis adamantibus illi</l>
                <l xml:id="d001l300" n="299">Fulgebat textum scutum, tantisque lapillis,</l>
                <l xml:id="d001l301" n="300">Ut quicquid reges Persae tenuisse feruntur</l>
                <l xml:id="d001l302" n="301">Congessisse putes, maris aut quaecunque sub ima</l>
                <l xml:id="d001l303" n="302">Parte quidem gemmas inter pretiosa nitentes</l>
                <l xml:id="d001l304" n="303">Bacca latet, quicquid partes attingit Eoas.</l>
                <l xml:id="d001l305" n="304">Forsitan inquiras habitum, quo Ianus in arma</l>
                <l xml:id="d001l306" n="305">Prodierit Medices: subnigro murice tincta</l>
                <l xml:id="d001l307" n="306">Gallica vestis erat, tam claro adamante corusca,</l>
                <l xml:id="d001l308" n="307">Tam nitidis late, tam grandibus undique baccis,</l>
                <l xml:id="d001l309" n="308">Fulgorem ut nulli possent tolerare videntum.</l>
                <l xml:id="d001l310" n="309">Inde teres capiti confecta ex arte corona,</l>
                <l xml:id="d001l311" n="310">E florum variis quae picta coloribus esset,</l>
                <l xml:id="d001l312" n="311">Rite premit crinem fulgenti ornata pyropo</l>
                <l xml:id="d001l313" n="312">Dumtaxat, sed qui splendens superare micantes</l>
                <l xml:id="d001l314" n="313">Flammas luce sua et fulgentia sidera posset.</l>
                <l xml:id="d001l315" n="314">Ast equus in tergo velamina texta per artem</l>
                <l xml:id="d001l316" n="315">Fert, picturatam vestem, cui fimbria late</l>
                <l xml:id="d001l317" n="316">Argento e solido dat tintinnabula circum.</l>
                <l xml:id="d001l318" n="317">Hinc paulo supra vesti quoque truncus inhaeret</l>
                <l xml:id="d001l319" n="318">Contextus baccis longe gravioribus, e se</l>
                <l xml:id="d001l320" n="319">Ardentes liquidum qui spargat in aera flammas;</l>
                <l xml:id="d001l321" n="320">At, qua parte humeros contingit obesaque terga,</l>
                <l xml:id="d001l322" n="321">Bina simul magni serpentis iungitur ala</l>
                <l xml:id="d001l323" n="322">Usque patens late partes quae tendit in ambas</l>
                <l xml:id="d001l324" n="323">Cum baccata nimis, tum qua nota cernitur alae</l>
                <l xml:id="d001l325" n="324">Nigrior; hac splendor summus quoque parte resultat,</l>
                <l xml:id="d001l326" n="325">In gyrum positis oriens longo ordine gemmis.</l>
                <l xml:id="d001l327" n="326">Qui comites hominis vestigia pone sequuntur</l>
                <l xml:id="d001l328" n="327">A tergo, qualesque viri, quantusque per illos</l>
                <l xml:id="d001l329" n="328">It favor in Medicen? quis ei prior astat eunti?</l>
                <l xml:id="d001l330" n="329">Quis nitor est oculis? aut quae reverentia vultus?</l>
                <l xml:id="d001l331" n="330">Huc geminas, huc flecte acies, spectator, ut acri</l>
                <l xml:id="d001l332" n="331">Cernas arte virum, patrias qui temperat urbes,</l>
                <l xml:id="d001l333" n="332">Sullanasque domos Sullanaque moenia servat.</l>
                <l xml:id="d001l334" n="333">Hic novus, ut spectas, hic est Laurentius heros,</l>
                <l xml:id="d001l335" n="334">Cuius et ingenio, cuius virtute suprema</l>
                <l xml:id="d001l336" n="335">Condita iam Latiis nunc aurea saecla dabuntur.</l>
                <l xml:id="d001l337" n="336">Hoc duce non hostes metuat Florentia duros,</l>
                <l xml:id="d001l338" n="337">Hoc duce sed populis condens pia iura per orbem</l>
                <l xml:id="d001l339" n="338">Proferat imperium. victor modo frater honores</l>
                <l xml:id="d001l340" n="339">Hoc duce suscipiat, ni me Tritonia Pallas</l>
                <l xml:id="d001l341" n="340">Et nimbo fulgens divino et Gorgone saeva</l>
                <l xml:id="d001l342" n="341">Decipit. hanc vidi fidam certantis ad aurem</l>
                <l xml:id="d001l343" n="342">Dicere: "Si primam cupias attingere palmam</l>
                <l xml:id="d001l344" n="343">Consiliis pare, quae nunc Laurentius acres</l>
                <l xml:id="d001l345" n="344">En dabit in pugnas frater tibi, Iane, ruenti".</l>
                <l xml:id="d001l346" n="345">Dixerat, et specula signum dedit acris ab alta</l>
                <l xml:id="d001l347" n="346">Pugnandi, et validam Medicen direxit in hastam,</l>
                <l xml:id="d001l348" n="347">Quo ruat adversos pugnam subiturus in hostes</l>
                <l xml:id="d001l349" n="348">Doctior; at contum Medices consurgit in ipsum,</l>
                <l xml:id="d001l350" n="349">Inque caput frangens hostis qui a fronte ruebat,</l>
                <l xml:id="d001l351" n="350">Proicit insultans; ferit aurea sidera clamor</l>
                <l xml:id="d001l352" n="351">Plaudentum atque uno Medici simul ore faventum.</l>
                <l xml:id="d001l353" n="352">Tunc vero ingeminans ictus, aliasque resumens</l>
                <l xml:id="d001l354" n="353">Hinc hastas iterum atque iterum defertur in agmen.</l>
                <l xml:id="d001l355" n="354">Nec dea certanti procul abfuit; inde per artem</l>
                <l xml:id="d001l356" n="355">Admonet egregiam fratrem Laurentius, ut se</l>
                <l xml:id="d001l357" n="356">Et gerat et pugnae possit superare labores.</l>
                <l xml:id="d001l358" n="357">Parte alia gravibus consurgens Pictius armis,</l>
                <l xml:id="d001l359" n="358">Protinus arte petens quicunque fit obvius illi,</l>
                <l xml:id="d001l360" n="359">Rarior in iactu sed durior ictibus astat.</l>
                <l xml:id="d001l361" n="360">At Petrus hinc, pugnam fatis ingressus iniquis,</l>
                <l xml:id="d001l362" n="361">Defertur medios tamquam ruiturus in hostes,</l>
                <l xml:id="d001l363" n="362">Ut qui vel suavem, dum Martis castra suburget,</l>
                <l xml:id="d001l364" n="363">Insigni cuperet vitam pro laude pacisci.</l>
                <l xml:id="d001l365" n="364">Inde ferox iuvenis cum sese in bella parasset</l>
                <l xml:id="d001l366" n="365">Ludicra nec Martis casus horreret acerbos,</l>
                <l xml:id="d001l367" n="366">Concidit in mediam longe miserandus harenam</l>
                <l xml:id="d001l368" n="367">Nam dum fortis equi subitis calcaribus alvum</l>
                <l xml:id="d001l369" n="368">Confodit et nimium cursuque ictuque fatigat,</l>
                <l xml:id="d001l370" n="369">En, eques invidia motus seu forte ruebat,</l>
                <l xml:id="d001l371" n="370">Tristia seu miseri iuvenis sic fata ferebant,</l>
                <l xml:id="d001l372" n="371">Invectus contra, cervicem fixit equinam</l>
                <l xml:id="d001l373" n="372">Cuspide ferrata: quo vulnere sanguis adactus</l>
                <l xml:id="d001l374" n="373">Spargitur et totam circi maculavit harenam.</l>
                <l xml:id="d001l375" n="374">Adcurrunt subito famuli celeresque ministri,</l>
                <l xml:id="d001l376" n="375">Certatim Petrumque simul nituntur ab ima</l>
                <l xml:id="d001l377" n="376">Tollere humo; sed equus graviter confossus inhaeret</l>
                <l xml:id="d001l378" n="377">Mole sua gravior, tum vulnere tardus hianti.</l>
                <l xml:id="d001l379" n="378">Heu, quos hic gemitus, quantosque per aera gyros</l>
                <l xml:id="d001l380" n="379">Edidit in cassum moriens ubi colla lupatis</l>
                <l xml:id="d001l381" n="380">Solverat, et loris passim datur ire solutis!</l>
                <l xml:id="d001l382" n="381">Non secus ac sicca in testa cum forte videmus</l>
                <l xml:id="d001l383" n="382">Defecisse oleum atque semel concrescere flammam</l>
                <l xml:id="d001l384" n="383">Ingentem et subito casu simul inde minutam</l>
                <l xml:id="d001l385" n="384">Exstingui penitus tenuesque recedere in auras.</l>
                <l xml:id="d001l386" n="385">Nam grave cum mediam cuspis penetrasset acuta</l>
                <l xml:id="d001l387" n="386">Cervicem, duroque haesisset in ossa tridenti,</l>
                <l xml:id="d001l388" n="387">Vidi ego dum saevum cupit excussisse dolorem</l>
                <l xml:id="d001l389" n="388">Saepius edentem miseros tot aequore saltus,</l>
                <l xml:id="d001l390" n="389">Post, ubi iam campum satis est bacchatus in omnem,</l>
                <l xml:id="d001l391" n="390">Concidere et validas cum sanguine fundere vires.</l>
                <l xml:id="d001l392" n="391">Nerlius hinc iuvenis, quamvis sit corpore parvus,</l>
                <l xml:id="d001l393" n="392">Mente valens tamen, hastatos se iactat in omnes</l>
                <l xml:id="d001l394" n="393">Saepius hinc habitu nitidisque ferocior armis</l>
                <l xml:id="d001l395" n="394">Stupha subit, cui tunc ni fors inimica fuisset</l>
                <l xml:id="d001l396" n="395">In finem coeptam potuit traducere pugnam:</l>
                <l xml:id="d001l397" n="396">Namque bonus bello teretem dum suscipit hastam</l>
                <l xml:id="d001l398" n="397">Arte ruens validum contra subiturus in hostem,</l>
                <l xml:id="d001l399" n="398">Obvius, ecce, gravi petis hunc, Soderine, tridenti</l>
                <l xml:id="d001l400" n="399">Usque adeo feriens ut iam nec proderit illi</l>
                <l xml:id="d001l401" n="400">Quam capiti induerat galeam, septemplice ferro</l>
                <l xml:id="d001l402" n="401">Quae fuit, et chalybis conflata e robore duri,</l>
                <l xml:id="d001l403" n="402">Quominus hanc equitans Stupham dum surgis in acrem</l>
                <l xml:id="d001l404" n="403">Viribus indomitis conto terebraris acuto;</l>
                <l xml:id="d001l405" n="404">Unde fit ut capitis validis detectus ab armis</l>
                <l xml:id="d001l406" n="405">Non vires solitas queat exercere, nec ipsum</l>
                <l xml:id="d001l407" n="406">Possit in extremum fortis durare tenorem</l>
                <l xml:id="d001l408" n="407">Stupha, nec ut statuit pugnae tolerare labores.</l>
                <l xml:id="d001l409" n="408">Inde micans auro et Tyrio conspectus in ostro,</l>
                <l xml:id="d001l410" n="409">Mantua quem genuit, paret cui Mantua regi,</l>
                <l xml:id="d001l411" n="410">Crebrior agmen agit conto culpatque morantes.</l>
                <l xml:id="d001l412" n="411">Ast Morellus equum domitans certamen ad ipsum</l>
                <l xml:id="d001l413" n="412">Saepe redit pulchrumque mori putat esse sub armis.</l>
                <l xml:id="d001l414" n="413">Ergo ubi per pugnam coepit saevire ferocem</l>
                <l xml:id="d001l415" n="414">Mars gravis, et teretes violentior exit in hastas,</l>
                <l xml:id="d001l416" n="415">Franguntur conti ingentes, franguntur et ipsa</l>
                <l xml:id="d001l417" n="416">Scuta virum: galeae valido curvantur ab ictu,</l>
                <l xml:id="d001l418" n="417">Atque acres sternuntur equi: furit aequore campi</l>
                <l xml:id="d001l419" n="418">Mars ferus aeratos acuens in bella tridentes.</l>
                <l xml:id="d001l420" n="419">Nec mora nec requies, dum quem praedixerat olim</l>
                <l xml:id="d001l421" n="420">Affore victorem Pallas magis omnibus unum,</l>
                <l xml:id="d001l422" n="421">Insignem Ianus victricia signa reportat.</l>
                <l xml:id="d001l423" n="422">Pictius inde capit palmam sibi forte secundam,</l>
                <l xml:id="d001l424" n="423">Cui satis in pugnam Mavors favisset eunti.</l>
                <l xml:id="d001l425" n="424">Et iam finis erat, Medices cum Ianus et omni</l>
                <l xml:id="d001l426" n="425">Susceptum caveae consensu ingentis honorem</l>
                <l xml:id="d001l427" n="426">Sustulit, et Medices auxit virtute triumphos.</l>
            </div1>
        </body>
    </text>
</TEI>
