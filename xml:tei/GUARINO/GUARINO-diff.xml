<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="GUARINO-diff">
                    <title>carmina differentialia</title>
                    <title type="short">carmina differentialia</title>
                    <abbr>carm. diff.</abbr>
                    <bibl>W. Keith Percival, 1994</bibl>
                </title>
                <author xml:id="GUARINO" n="76.000">
                    <name>Guarino Veronese</name>
                    <date>Verona 1374 - Ferrara 1460</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Guarino Veronese</persName>
                    <abbr>GUARINO</abbr>
                </author>
                <respStmt>
                    <resp>Reference basis text</resp>
                    <name>W. Keith Percival, 1994</name>
                </respStmt>
            </titleStmt>
            <extent>
                <measure unit="words" quantity="1979">1979</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>W. Keith Percival, 1994</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>3.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Tiziana Brolli</bibl>
                </head>
                <l xml:id="d001l1" n="1">Dicitur esse nepos de nepa luxuriosus,</l>
                <l xml:id="d001l2" n="2">Ast natum nati dic post natum esse nepotem.</l>
                <l xml:id="d001l3" n="3">Durities carnis callus, callis est uia stricta.</l>
                <l xml:id="d001l4" n="4">Est montis collis, caulem dic esse uirentem,</l>
                <l xml:id="d001l5" n="5">Caula gregem claudit, capitis sub pondere collum est;</l>
                <l xml:id="d001l6" n="6">Esse colum dices qua femina fila reducit.</l>
                <l xml:id="d001l7" n="7">Philosophi radius, radios dic esse rotarum;</l>
                <l xml:id="d001l8" n="8">Textoris radius, radii de sole nitescunt.</l>
                <l xml:id="d001l9" n="9">Liber bri codex, et durus in arbore cortex;</l>
                <l xml:id="d001l10" n="10">Liber eri Bacchus, nulloque ligamine natus.</l>
                <l xml:id="d001l11" n="11">Factus de seruo liber libertus habetur;</l>
                <l xml:id="d001l12" n="12">Libertinus erit liberto a patre creatus;</l>
                <l xml:id="d001l13" n="13">Hic etiam libertus erit.</l>
                <l xml:id="d001l14" n="14">Obsto cum consto doctrina supinat in atum;</l>
                <l xml:id="d001l15" n="15">Cetera dant in itum, praesto formabit utrumque.</l>
                <l xml:id="d001l16" n="16">Haec geminant: tundo, cado, pendo, cum pedo, caedo,</l>
                <l xml:id="d001l17" n="17">Et tendo.</l>
                <l xml:id="d001l18" n="18">Moribus et uerbis lepor est, lepus est quoque siluis.</l>
                <l xml:id="d001l19" n="19">Annis coniugio, sexu uirtute uir esto.</l>
                <l xml:id="d001l20" n="20">Coniugis affines, patris [agnati] matrisque cognati.</l>
                <l xml:id="d001l21" n="21">Est patris haec amita, soror est matertera matris.</l>
                <l xml:id="d001l22" n="22">Est patris patruus, sed auunculus est genitricis.</l>
                <l xml:id="d001l23" n="23">Quos soror et fratres generant dices amitinos;</l>
                <l xml:id="d001l24" n="24">A patruis uero patrueles scito creatos;</l>
                <l xml:id="d001l25" n="25">Ast consobrinos geminae genuere sorores.</l>
                <l xml:id="d001l26" n="26">Ille sororius est cuicumque soror mea nubit.</l>
                <l xml:id="d001l27" n="27">Ipse uiri frater leuir est, mulier quoque fratris</l>
                <l xml:id="d001l28" n="28">Fratria, glos fratris uxor, soror atque mariti.</l>
                <l xml:id="d001l29" n="29">Hic cancer cri crescit aquis, caelesteque signum</l>
                <l xml:id="d001l30" n="30">Cancer, et hic cancri morbum potes ipse uocare.</l>
                <l xml:id="d001l31" n="31">Pro telis arcus, fornixque uocabitur arcus;</l>
                <l xml:id="d001l32" n="32">Circulus est arcus, Irisque suum tenet arcum.</l>
                <l xml:id="d001l33" n="33">Ductor asellorum sit agaso, suumque subulcus,</l>
                <l xml:id="d001l34" n="34">Mulio dux mulis, ouium opilio tibi pastor;</l>
                <l xml:id="d001l35" n="35">Aepolus est capris, dictus bobusque bubulcus.</l>
                <l xml:id="d001l36" n="36">Est cito curriculo, sit curriculum tibi tempus,</l>
                <l xml:id="d001l37" n="37">Est spatium lus uel lum paruum, sed dicito currum,</l>
                <l xml:id="d001l38" n="38">Ac etiam cursum.</l>
                <l xml:id="d001l39" n="39">Hospes qui recipit, hospesque receptus habetur.</l>
                <l xml:id="d001l40" n="40">Est quoque qui nutrit et qui nutritur alumnus.</l>
                <l xml:id="d001l41" n="41">Qui uehit et uehitur uector solet esse uocatus.</l>
                <l xml:id="d001l42" n="42">Sex casus dices, fortunaque casus habetur,</l>
                <l xml:id="d001l43" n="43">Euentusque malus, casum dic esse cadenti.</l>
                <l xml:id="d001l44" n="44">Obliquis spectans oculis tibi strabo uocatur;</l>
                <l xml:id="d001l45" n="45">Orbe carent orbi, natis et patribus orbi.</l>
                <l xml:id="d001l46" n="46">Lucis egens caecus, frustra gestabit ocellos,</l>
                <l xml:id="d001l47" n="47">Vnum luscus habet, hebeti uel lumine cernit.</l>
                <l xml:id="d001l48" n="48">Lar domus est tibi, sed deus ipse domesticus est Lar,</l>
                <l xml:id="d001l49" n="49">Lar focus atque ignis necnon penetralia sacra.</l>
                <l xml:id="d001l50" n="50">Stips stipis haec nummus, stipitis stipes arbore truncus.</l>
                <l xml:id="d001l51" n="51">Hic ant haec stirps radix, haec stirps clara propago.</l>
                <l xml:id="d001l52" n="52">Prunus habet prunum, prunam sed flamma perurit.</l>
                <l xml:id="d001l53" n="53">Pars anni breuior bruma, tegit arua pruina.</l>
                <l xml:id="d001l54" n="54">Cardinis in porta, cardo cardonis in agro</l>
                <l xml:id="d001l55" n="55">Fundus ager, sed funda iacit pars infima fundum.</l>
                <l xml:id="d001l56" n="56">Talus, taxillus ludus, pars in pede talus.</l>
                <l xml:id="d001l57" n="57">Palma manus, arbor palma, uictoria palma.</l>
                <l xml:id="d001l58" n="58">Pecten agit telas, lanam, simul atque capillos;</l>
                <l xml:id="d001l59" n="59">Pubes inferior, piscis, atque ordo choreae;</l>
                <l xml:id="d001l60" n="60">Est pecten citharae.</l>
                <l xml:id="d001l61" n="61">Hesperus in sero dicatur, mane uocetur</l>
                <l xml:id="d001l62" n="62">Lucifer, ac Venus est semper noctesque diesque.</l>
                <l xml:id="d001l63" n="63">Esse toros dices palearia corpore pulpas;</l>
                <l xml:id="d001l64" n="64">Et sedes torus est, pro lecto saepe uocatur.</l>
                <l xml:id="d001l65" n="65">Aspires horam partem appellando diei;</l>
                <l xml:id="d001l66" n="66">Si non aspires limbum dabit et regionem.</l>
                <l xml:id="d001l67" n="67">Prora prior pars est, puppis ultima, ima carina.</l>
                <l xml:id="d001l68" n="68">Dic latus esse ratem et ligna natantia iuncta.</l>
                <l xml:id="d001l69" n="69">Naues collectas plures tu dicito classem.</l>
                <l xml:id="d001l70" n="70">Dic uulnus plagam, regio plaga, uel plaga rete:</l>
                <l xml:id="d001l71" n="71">Produces primum, debes breuiare secundum.</l>
                <l xml:id="d001l72" n="72">Aures dic hominum, dic auriculas reliquorum;</l>
                <l xml:id="d001l73" n="73">Vngula de brutis, de cunctis dicitur unguis.</l>
                <l xml:id="d001l74" n="74">Auxilium designat opis, ops terra uocatur;</l>
                <l xml:id="d001l75" n="75">Diuitias opibus simul auxiliumque notato.</l>
                <l xml:id="d001l76" n="76">Lens, lendis capiti; lens, lentis conuenit ori;</l>
                <l xml:id="d001l77" n="77">Lentigo in facie nota sit rubicunda uocata.</l>
                <l xml:id="d001l78" n="78">Vita fouet corpus, constringit uitta capillos;</l>
                <l xml:id="d001l79" n="79">Viuo facit primum, deriuat uincio uittam.</l>
                <l xml:id="d001l80" n="80">Est acies oculi, sic acumen tibi cultri;</l>
                <l xml:id="d001l81" n="81">Et bello structas acies potes ipse uocare.</l>
                <l xml:id="d001l82" n="82">Vltio uindicta sit, et praetoria uirga.</l>
                <l xml:id="d001l83" n="83">Fex est filorum, ceps ferri, pexque pilorum.</l>
                <l xml:id="d001l84" n="84">Faex est de reliquis, olei dicetur amurca.</l>
                <l xml:id="d001l85" n="85">Continue semper sit, continuo tibi statim.</l>
                <l xml:id="d001l86" n="86">Imbribus est torrens, lignum est et torris adustum.</l>
                <l xml:id="d001l87" n="87">Corporis est membrum manus, est et turma, potestas.</l>
                <l xml:id="d001l88" n="88">Glis animal, glis terra tenax, glis lappa uocatur.</l>
                <l xml:id="d001l89" n="89">Prima tenet gliris, tis altera, tertia glissis.</l>
                <l xml:id="d001l90" n="90">Sors notat euentum, signat quoque sors capitale;</l>
                <l xml:id="d001l91" n="91">Sors est fortuna, sortes responsa deorum.</l>
                <l xml:id="d001l92" n="92">Grana molo molis, in sacris mola multa farina;</l>
                <l xml:id="d001l93" n="93">Est magnitudo moles, tibi sit moles quoque pondus.</l>
                <l xml:id="d001l94" n="94">Falx metit, ast ardet fax, sed faux utraque mandit;</l>
                <l xml:id="d001l95" n="95">Fas Neutri generis significat licitum.</l>
                <l xml:id="d001l96" n="96">Dic Thetis et Thetidis sic mater habetur Achillis;</l>
                <l xml:id="d001l97" n="97">Oceani coniunx Tethys sic Tethyos addis.</l>
                <l xml:id="d001l98" n="98">Ales hirundo canit, nat hirudo, mouetur harundo.</l>
                <l xml:id="d001l99" n="99">Tigris gris fluuius, tigris sed belua gris dis.</l>
                <l xml:id="d001l100" n="100">Populus haec arbor, populus hic unio gentis.</l>
                <l xml:id="d001l101" n="101">Alter partitur, alium notat atque secundum.</l>
                <l xml:id="d001l102" n="102">Lacteo lac sugo, lacto lac praebeo nato.</l>
                <l xml:id="d001l103" n="103">Cupressi fructus, conus est in casside crista;</l>
                <l xml:id="d001l104" n="104">Cassis idis galea, stant captae in casse ferinae.</l>
                <l xml:id="d001l105" n="105">Clauis claustra aperit, infligit uulnera claua;</l>
                <l xml:id="d001l106" n="106">Clauus constringit tabulas nauemque gubernat.</l>
                <l xml:id="d001l107" n="107">Penna uolat, poena punit, pina est tibi rete;</l>
                <l xml:id="d001l108" n="108">Pinnam et pinnaculum muri dic esse cacumen.</l>
                <l xml:id="d001l109" n="109">Religio tibi sit metus et ueneratio diuum.</l>
                <l xml:id="d001l110" n="110">Sunt fastidia taedia, sunt fastigia celsa.</l>
                <l xml:id="d001l111" n="111">Est hominis tergum, sed habebit belua tergus;</l>
                <l xml:id="d001l112" n="112">Primum dat tergi, sed tergoris esto secundi;</l>
                <l xml:id="d001l113" n="113">Interdum uacuas dicemus tergora pelles.</l>
                <l xml:id="d001l114" n="114">Sinciput anterior capitis pars dicitur esse;</l>
                <l xml:id="d001l115" n="115">Occiput ast partem capitis dic posteriorem.</l>
                <l xml:id="d001l116" n="116">Dico ministerium famuli, mysteria sacra.</l>
                <l xml:id="d001l117" n="117">Exemplar liber est, exemplum trahis ab illo.</l>
                <l xml:id="d001l118" n="118">Quinque annos lustrum dic, atque cubile ferarum,</l>
                <l xml:id="d001l119" n="119">Circuitusque simul, purgatio sit quoque lustrum;</l>
                <l xml:id="d001l120" n="120">Clarificat, purgat, circumspicit, omnia lustrat.</l>
                <l xml:id="d001l121" n="121">Igni ius coquitur, ius rectum, iusque potestas;</l>
                <l xml:id="d001l122" n="122">Est neutri generis, iuris habet in genitiuo.</l>
                <l xml:id="d001l123" n="123">Cor urunt curae, sed curam dicis amorem.</l>
                <l xml:id="d001l124" n="124">Illatum uulnus, innatum dicitur ulcus.</l>
                <l xml:id="d001l125" n="125">Pars capitis tempus, spatium dic esse dierum,</l>
                <l xml:id="d001l126" n="126">Commoditas, aer dicitur, et emptio rerum.</l>
                <l xml:id="d001l127" n="127">Haec sutoris acus sit, quartae femineumque;</l>
                <l xml:id="d001l128" n="128">Hoc acus ac aceris ternae et purgatio grani.</l>
                <l xml:id="d001l129" n="129">Lima terit ferrum, sed limus sit tibi caenum;</l>
                <l xml:id="d001l130" n="130">Obliquis limus, sed continet ostia limen;</l>
                <l xml:id="d001l131" n="131">Terminus est limes, dicetur semita limes.</l>
                <l xml:id="d001l132" n="132">Iudicium dices examen perspicientis;</l>
                <l xml:id="d001l133" n="133">Est examen apum collectio, lingua bilancis.</l>
                <l xml:id="d001l134" n="134">Occido exanimo, iudex examinat aequus.</l>
                <l xml:id="d001l135" n="135">Aures dic patulas, oculos appello patentes.</l>
                <l xml:id="d001l136" n="136">Sunt hastae teretes, et poma rotunda uocamus.</l>
                <l xml:id="d001l137" n="137">Assiduus diues, simul atque attentus habetur;</l>
                <l xml:id="d001l138" n="138">Primo as atque dat, assideo caput esto secundo.</l>
                <l xml:id="d001l139" n="139">Prospicit a longe specula, hoc speculum tibi lucet.</l>
                <l xml:id="d001l140" n="140">Iustitia est uirtus, iustitium ius tacet urbis.</l>
                <l xml:id="d001l141" n="141">Bis duo sunt: odi, noui, coepi, meminique,</l>
                <l xml:id="d001l142" n="142">Quae retinent sensum praesentis praeteritique.</l>
                <l xml:id="d001l143" n="143">Stans aqua sit stagnum, sed stannum dico metallum.</l>
                <l xml:id="d001l144" n="144">N, g describis primum, n duplicique secundum.</l>
                <l xml:id="d001l145" n="145">Esse tamen stagnum uere tu dicis utrumque.</l>
                <l xml:id="d001l146" n="146">Quae flagrant ardent, quod fragrat mittit odorem.</l>
                <l xml:id="d001l147" n="147">Turbam scito chorum, sed uentat in aere Corus.</l>
                <l xml:id="d001l148" n="148">Moriger est ille quem dicimus obsequiosum;</l>
                <l xml:id="d001l149" n="149">Quique bonos mores agit is moratus habetur</l>
                <l xml:id="d001l150" n="150">Est homo difficilis, querolus morosus habendus.</l>
                <l xml:id="d001l151" n="151">Immemor oblitus tibi, foedus et oblitus esto;</l>
                <l xml:id="d001l152" n="152">Obliuiscor habet primum, ast oblino secundum</l>
                <l xml:id="d001l153" n="153">[Hunc decorant homines quem uestimenta decorant.]</l>
                <l xml:id="d001l154" n="154">Est breuis argutus, est callidus atque sonorus.</l>
                <l xml:id="d001l155" n="155">Pigrum flexibilem otiosum lentus tibi monstrat,</l>
                <l xml:id="d001l156" n="156">Et si componas plenum signare uidebis.</l>
                <l xml:id="d001l157" n="157">Fert tria discrimen: distantia, glabra, periclum.</l>
                <l xml:id="d001l158" n="158">Inuidus ipse dolet, gaudet inuidiosus habendo.</l>
                <l xml:id="d001l159" n="159">Collegam facit officium, comitem uia iungit;</l>
                <l xml:id="d001l160" n="160">Ipse labor socium tenet, et dabit esca sodalem;</l>
                <l xml:id="d001l161" n="161">Ast amor aequalem pariter tempusque notabunt.</l>
                <l xml:id="d001l162" n="162">Sunt et in os et in or quaedam facientia rectos:</l>
                <l xml:id="d001l163" n="163">Est labor atque lepos, odor, ac honor, additur arbos.</l>
                <l xml:id="d001l164" n="164">Ista suis et in er et in is sunt nomina rectis:</l>
                <l xml:id="d001l165" n="165">Vomer cum puluer, sic ciner atque cucumer.</l>
                <l xml:id="d001l166" n="166">Qui necat occidit, moriens ast occidit ipse;</l>
                <l xml:id="d001l167" n="167">Primum caedo facit, cado uult formare secundum.</l>
                <l xml:id="d001l168" n="168">Exspecto opperior, operit secreta tegendo;</l>
                <l xml:id="d001l169" n="169">Primum p duplicat, simplex describe secundo.</l>
                <l xml:id="d001l170" n="170">Stemma est nobilitas, stigma est punctura uocanda.</l>
                <l xml:id="d001l171" n="171">Schema habitum dices, atque in sermone figuram.</l>
                <l xml:id="d001l172" n="172">Fert gerit ostentat patitur dat dicit habetque;</l>
                <l xml:id="d001l173" n="173">Fert cupit et turbat ducit confringit in armis.</l>
                <l xml:id="d001l174" n="174">Est ager hoc aruum, granum eruum, sulcus et uruum.</l>
                <l xml:id="d001l175" n="175">Cogitat ipse putans, reperit qui excogitat ullum.</l>
                <l xml:id="d001l176" n="176">Admittit cum d, recipit sine d quoque perdit;</l>
                <l xml:id="d001l177" n="177">Peccat et admittit.</l>
                <l xml:id="d001l178" n="178">Orat qui rogat, exorat qui uendicat ullum.</l>
                <l xml:id="d001l179" n="179">Dic, duc, fac, et fer cognosces apocopata,</l>
                <l xml:id="d001l180" n="180">Pro dice, duce, pro face, pro quoque fere.</l>
                <l xml:id="d001l181" n="181">Aestus sit solis feruor motusque marinus.</l>
                <l xml:id="d001l182" n="182">Condit qui celat, facit, et dis consecrat ipsis.</l>
                <l xml:id="d001l183" n="183">Lignum serra secat, sera continet ostia clausa;</l>
                <l xml:id="d001l184" n="184">R geminans primo, simplex describe secundo.</l>
                <l xml:id="d001l185" n="185">Constat compositum est, manifestum dicito saepe,</l>
                <l xml:id="d001l186" n="186">Constat et erigitur, et constat stare putatur,</l>
                <l xml:id="d001l187" n="187">Constat et est emptum.</l>
                <l xml:id="d001l188" n="188">Quod differre facit praenomen dicimus esse;</l>
                <l xml:id="d001l189" n="189">Ast nomen proprium positum sibi uendicat omnis;</l>
                <l xml:id="d001l190" n="190">Cognomen uero genus et cognatio ponit;</l>
                <l xml:id="d001l191" n="191">Quod dabit euentus agnomen iure uocabis;</l>
                <l xml:id="d001l192" n="192">Vt Gnaeus, Paulus, et Scipio, Creticus extat.</l>
                <l xml:id="d001l193" n="193">Cogit qui constringit, cogit qui ubera mulget,</l>
                <l xml:id="d001l194" n="194">Et cogit subigit sic colligit et simul urget.</l>
                <l xml:id="d001l195" n="195">Pometum pomos, pomaria poma reseruant.</l>
                <l xml:id="d001l196" n="196">Moenia postquam locos positos pomeria dices.</l>
                <l xml:id="d001l197" n="197">Malus mala creat, sed gestat carbasa malus;</l>
                <l xml:id="d001l198" n="198">Feminei primum, uerum maris esto secundum.</l>
                <l xml:id="d001l199" n="199">Semen ager recipit, sed terra extollitur agger;</l>
                <l xml:id="d001l200" n="200">Abbreuies primo, g duplex dono secundo.</l>
                <l xml:id="d001l201" n="201">Mentitur fallens, mendacia dicit oberrans.</l>
                <l xml:id="d001l202" n="202">Hic uehementer amat, diligit iste minus.</l>
                <l xml:id="d001l203" n="203">Dic Gallos gentem, gallinas gallus habebit.</l>
                <l xml:id="d001l204" n="204">Atque sacerdotem Cybelis tu dicito Gallum.</l>
                <l xml:id="d001l205" n="205">Carmina qui scribit canit, et qui fata prophetat;</l>
                <l xml:id="d001l206" n="206">Quique canit cantat, laudans canit acta uirorum.</l>
                <l xml:id="d001l207" n="207">Arceo cum moueo, cum cogo arcere uocabo.</l>
                <l xml:id="d001l208" n="208">Prothesis apponit caput, aphaeresisque recidit,</l>
                <l xml:id="d001l209" n="209">Syncope de medio tollitque, epenthesis auget,</l>
                <l xml:id="d001l210" n="210">Aufert apocope finem, quem dat paragoge.</l>
                <l xml:id="d001l211" n="211">Legat qui mittit, ligat qui uincula nectit:</l>
                <l xml:id="d001l212" n="212">Le primum longat, li curtum pone secundo.</l>
                <l xml:id="d001l213" n="213">Ille tibi similis quisquis facie aequiparatur;</l>
                <l xml:id="d001l214" n="214">Ille tui similis qui moribus aequiparatur.</l>
                <l xml:id="d001l215" n="215">Qui fugat expellit, fugit qui discrimina uitat.</l>
                <l xml:id="d001l216" n="216">Pulso sonans, pulso feriens, propulso repellens.</l>
                <l xml:id="d001l217" n="217">Truncus erit solus, uitis sit uinea plures;</l>
                <l xml:id="d001l218" n="218">Ast instrumentum dicetur uinea belli.</l>
                <l xml:id="d001l219" n="219">Signat ago recito, facio, refero, quoque duco.</l>
                <l xml:id="d001l220" n="220">Qui plangit plorat, plangit qui percutit ora.</l>
                <l xml:id="d001l221" n="221">Dicitur alga maris, sed dicitur ulua paludis.</l>
                <l xml:id="d001l222" n="222">Dic animam uitam, uentum est, atque halitus oris.</l>
                <l xml:id="d001l223" n="223">Est animus atque ira simul.</l>
                <l xml:id="d001l224" n="224">Qui seruat parcit, ueniam dans is quoque parcit.</l>
                <l xml:id="d001l225" n="225">Est uia quam uadis ratio, uia dicis et usum.</l>
                <l xml:id="d001l226" n="226">Verro traho, uerro uerto, uerro quoque mundo.</l>
                <l xml:id="d001l227" n="227">Halat qui spirat, alit hic qui praebeat escam:</l>
                <l xml:id="d001l228" n="228">Primum longato, debes breuiare secundum.</l>
                <l xml:id="d001l229" n="229">Frons frontis capitis, frons frondis arboris esse;</l>
                <l xml:id="d001l230" n="230">Est aqua fons maris, at cetera femina dices.</l>
                <l xml:id="d001l231" n="231">Maiorem incuso, paruos accuso paresque.</l>
                <l xml:id="d001l232" n="232">Intendit cessat seruit uacat et super instat,</l>
                <l xml:id="d001l233" n="233">Et licet atque caret et uacuare potest.</l>
                <l xml:id="d001l234" n="234">Dices discrimen, atque experimenta periclum;</l>
                <l xml:id="d001l235" n="235">Primum dat pereo, perio uel pyra secundum.</l>
                <l xml:id="d001l236" n="236">Eminus ad longe, sed comminus ad prope spectat:</l>
                <l xml:id="d001l237" n="237">Eminus est primo, sed comminus esto secundo.</l>
                <l xml:id="d001l238" n="238">Dic austrum esse notum, nothus est ex paelice natus:</l>
                <l xml:id="d001l239" n="239">H fugit primum, tamen aspirato secundum.</l>
                <l xml:id="d001l240" n="240">Nobilis antiquus, uetus est et carus habetur.</l>
                <l xml:id="d001l241" n="241">Saltem sit minus, si saltas dicito saltim.</l>
                <l xml:id="d001l242" n="242">Caecus et alatus nudus puer et pharetratus:</l>
                <l xml:id="d001l243" n="243">Istis quinque modis dominus monstratur amoris.</l>
                <l xml:id="d001l244" n="244">Amouet elongat, coniungit qui admouet ullum:</l>
                <l xml:id="d001l245" n="245">D careat primum, sed d describe secundum.</l>
                <l xml:id="d001l246" n="246">Ala uolat turma est equitum, uolucrisque sit ales:</l>
                <l xml:id="d001l247" n="247">Feminei generis primum, commune secundum.</l>
                <l xml:id="d001l248" n="248">Styx, Acheron, Lethe, Cocytus cum Phlegethonte:</l>
                <l xml:id="d001l249" n="249">Odit, tristatur, dediscit, luget, et ardet.</l>
                <l xml:id="d001l250" n="250">Pars populi classis, ratium collectio turma.</l>
                <l xml:id="d001l251" n="251">Ambitus clausus est, ambitus optat honores:</l>
                <l xml:id="d001l252" n="252">Mobile sit primum, sed fixum dico secundum.</l>
                <l xml:id="d001l253" n="253">Qui sacra fert libat, litat qui numina placat.</l>
                <l xml:id="d001l254" n="254">Fertilis et laetus, pinguis sic dicito plenum,</l>
                <l xml:id="d001l255" n="255">Atque alacer.</l>
                <l xml:id="d001l256" n="256">Est laetus gaudens, sed mortem dicito letum:</l>
                <l xml:id="d001l257" n="257">Diphthongum primo, sed e simplex scribe secundo.</l>
                <l xml:id="d001l258" n="258">Qui locat hic ponit, locat et quicumque maritat,</l>
                <l xml:id="d001l259" n="259">Atque parat pretiis etiam facienda locamus.</l>
                <l xml:id="d001l260" n="260">Annuit atque nuit si labro aut nare notat quid;</l>
                <l xml:id="d001l261" n="261">Ast nutat capite tremulo, sed nictat ocello.</l>
                <l xml:id="d001l262" n="262">Dic famulum puerum, puer aetatem tibi signat,</l>
                <l xml:id="d001l263" n="263">Atque marem puerum dicemus saepe notare.</l>
                <l xml:id="d001l264" n="264">Dat causam propter, sed iusta dicito saepe.</l>
                <l xml:id="d001l265" n="265">Est ardens scintilla, carensque calore fauilla.</l>
                <l xml:id="d001l266" n="266">Consequor acquiro, simul exsequor exprimoque.</l>
                <l xml:id="d001l267" n="267">Esse procul longe dices, procul est prope saepe.</l>
                <l xml:id="d001l268" n="268">Qui laxat largat, lassat qui membra fatigat:</l>
                <l xml:id="d001l269" n="269">X primum quaerit, ss duplex scribe secundo.</l>
                <l xml:id="d001l270" n="270">Grata petit poscit, sed debita flagitat ardens.</l>
                <l xml:id="d001l271" n="271">Impetus, atque dies, nox dant e uel u tibi sexto.</l>
                <l xml:id="d001l272" n="272">Est pyra congeries lignorum, exustaque busta;</l>
                <l xml:id="d001l273" n="273">Ardentesque rogos subiecto dicimus igne.</l>
                <l xml:id="d001l274" n="274">Vas uadis spondet, uadum est fluuii breuis unda.</l>
                <l xml:id="d001l275" n="275">Vas uasis retinet.</l>
                <l xml:id="d001l276" n="276">Vindex dicetur uentura pericula pellens;</l>
                <l xml:id="d001l277" n="277">Praeteritumque malum qui punit dicitur ultor.</l>
                <l xml:id="d001l278" n="278">Haurit dic uacuat, sorbet, bibit, aspicit, audit,</l>
                <l xml:id="d001l279" n="279">Atque ferit.</l>
                <l xml:id="d001l280" n="280">Vadit qui pergit, uadatur danda promittit.</l>
                <l xml:id="d001l281" n="281">Civibus est ciuitas, sed moenia dicimus urbem.</l>
                <l xml:id="d001l282" n="282">Dicis aquam laticem uenis uel fonte latentem;</l>
                <l xml:id="d001l283" n="283">Estque latex uinum, lateat quia uase uel uua.</l>
                <l xml:id="d001l284" n="284">Fraus dolus est, etiam fraudem dic esse periclum.</l>
                <l xml:id="d001l285" n="285">Consultus petitur, petit hic consultor habendus;</l>
                <l xml:id="d001l286" n="286">Quod uero petitur consultum est iure uocandum.</l>
                <l xml:id="d001l287" n="287">Est factum facinus, facinus scelus esse memento.</l>
                <l xml:id="d001l288" n="288">Feta notat plenam dicta, estque puerpera feta.</l>
                <l xml:id="d001l289" n="289">Insidias furtum stuprum dic atque rapinam.</l>
                <l xml:id="d001l290" n="290">Est hara porcorum, uenerabilis ara deorum:</l>
                <l xml:id="d001l291" n="291">Prima breuis petit h, longa est sine h secunda.</l>
                <l xml:id="d001l292" n="292">[Saepius is finit pluralem tertia quartum;</l>
                <l xml:id="d001l293" n="293">Cum tenet is rectus similem formando secundum,</l>
                <l xml:id="d001l294" n="294">Pluralesque uel er, n, s coniungitur r, s:</l>
                <l xml:id="d001l295" n="295">Nauis, tris, imbris, pontis, sic dicito partis.</l>
                <l xml:id="d001l296" n="296">Rarius is reliqua plus, pluris; lis quoque litis.]</l>
            </div1>
        </body>
    </text>
</TEI>
