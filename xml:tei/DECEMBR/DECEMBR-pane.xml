<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="DECEMBR-pane">
                    <title>Vergiliana panaegiris</title>
                    <title type="short">Vergiliana panaegiris</title>
                    <abbr>paneg.</abbr>
                    <bibl>M. D. Reeve, 1991</bibl>
                </title>
                <author xml:id="DECEMBR" n="86.000">
                    <name>Decembrio, Pier Candido</name>
                    <date>Pavia 1392 - Milano 1477</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Pier Candido Decembrio</persName>
                    <abbr>DECEMBRIO</abbr>
                </author>
                <respStmt>
                    <resp>Reference basis text</resp>
                    <name>M. D. Reeve, 1991</name>
                </respStmt>
            </titleStmt>
            <extent>
                <measure unit="words" quantity="1730">1730</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>M. D. Reeve, 1991</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>3.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Linda Spinazzè</bibl>
                </head>
                <l xml:id="d001l1" n="1">Stirpis Aragoniae regum pulcherrime princeps</l>
                <l xml:id="d001l2" n="2">Carole, prima tui soboles genitoris honesta,</l>
                <l xml:id="d001l3" n="3">Francorum referens genus alto a sanguine regum,</l>
                <l xml:id="d001l4" n="4">Quae mea quae tali referam pro principe digna</l>
                <l xml:id="d001l5" n="5">Carmina Meonii rorantia nectare fontis?</l>
                <l xml:id="d001l6" n="6">Nam neque tam clarum praesentia saecula uatem</l>
                <l xml:id="d001l7" n="7">Nec licet humanas tua numina prendere uires.</l>
                <l xml:id="d001l8" n="8">Oramus tamen ut faueas, coeptisque secundis</l>
                <l xml:id="d001l9" n="9">Diuus ades: diuos faciles mulsere Camoenae.</l>
                <l xml:id="d001l10" n="10">Sancta sit illa dies, omni memorabilis aeuo,</l>
                <l xml:id="d001l11" n="11">Auspiciis quae te felicibus edidit orbi</l>
                <l xml:id="d001l12" n="12">Infantem: non ulla fuit praestantior aetas</l>
                <l xml:id="d001l13" n="13">Gentibus inque ullis pax uisa beatior annis.</l>
                <l xml:id="d001l14" n="14">Pulcher utrinque tuo risit sibi Lucifer ortu</l>
                <l xml:id="d001l15" n="15">Insignis radiosque gerens mitramque cometae,</l>
                <l xml:id="d001l16" n="16">Cum matutino celer exerit ora profundo</l>
                <l xml:id="d001l17" n="17">Flammigeris uel cum petit aequora prona quadrigis;</l>
                <l xml:id="d001l18" n="18">Clarior haud alias roseo cum lumine Phoebus</l>
                <l xml:id="d001l19" n="19">Et gemino uisa est consurgere Cynthia cornu;</l>
                <l xml:id="d001l20" n="20">Sidera non mediis micuerunt plura tenebris,</l>
                <l xml:id="d001l21" n="21">Dulcius haud laetae siluis cecinere uolucres,</l>
                <l xml:id="d001l22" n="22">Non aliis pecudes foetus peperere diebus</l>
                <l xml:id="d001l23" n="23">Maiores, niuei nec plus fuit ubere lactis,</l>
                <l xml:id="d001l24" n="24">Poma nec Alcinoi tam grandia sustulit arbos,</l>
                <l xml:id="d001l25" n="25">Nec totidem saturis uiruerunt frugibus herbae.</l>
                <l xml:id="d001l26" n="26">Cuncta dei fuerant nascentis signa futuri.</l>
                <l xml:id="d001l27" n="27">Fortunate gerens dulcissima pondera uenter</l>
                <l xml:id="d001l28" n="28">Et quaecunque tibi felix dedit ubera nutrix!</l>
                <l xml:id="d001l29" n="29">Continuo insigni mactus puer indole rerum</l>
                <l xml:id="d001l30" n="30">Ausus es ingentis operas animumque uirilem</l>
                <l xml:id="d001l31" n="31">Excipere et totis perdiscere uiribus artes</l>
                <l xml:id="d001l32" n="32">Egregias, qualis catulus cum forte leonis</l>
                <l xml:id="d001l33" n="33">Magnanimi memor et generis pastique cruoris</l>
                <l xml:id="d001l34" n="34">Iampridem exosusque cubile atque ubera matris</l>
                <l xml:id="d001l35" n="35">Alternas lauat ore manus, caput excutit, inde</l>
                <l xml:id="d001l36" n="36">Progreditur campis, mox ualle ac solus opaca</l>
                <l xml:id="d001l37" n="37">Audet et in summis tauro concurrere lustris.</l>
                <l xml:id="d001l38" n="38">Ergo, ut eximium placuit semel, ipse potitus</l>
                <l xml:id="d001l39" n="39">Tam facile ut natum ad solum id te quisque putaret.</l>
                <l xml:id="d001l40" n="40">Nulla tibi in ludis puerilibus, una uoluptas</l>
                <l xml:id="d001l41" n="41">Uirtutum studia alta sequens, in principe rarum</l>
                <l xml:id="d001l42" n="42">Munus, ut in Tito quondam paucisque notatum</l>
                <l xml:id="d001l43" n="43">Delitias mundi quos saecla beata uocarunt.</l>
                <l xml:id="d001l44" n="44">Ii tibi iam mores primi cultusque fuere</l>
                <l xml:id="d001l45" n="45">Ingenii, iis primum uiruit generosa iuuentas,</l>
                <l xml:id="d001l46" n="46">Quae mortale nihil morituro in pectore uersans</l>
                <l xml:id="d001l47" n="47">Mox aliis stetit ac dubiis exercita fatis</l>
                <l xml:id="d001l48" n="48">Regnorum ut uariae sortes casusque uolutant</l>
                <l xml:id="d001l49" n="49">Fortunae; neque enim uirtus satis aucta secundis</l>
                <l xml:id="d001l50" n="50">Inuenit aduersis potiores saepe triumphos.</l>
                <l xml:id="d001l51" n="51">Hinc tibi dura nimis subiere pericula, curae</l>
                <l xml:id="d001l52" n="52">Ingentes, liuor mordax, squallorque nefandi</l>
                <l xml:id="d001l53" n="53">Carceris, insontis indignaque uincula, turpis</l>
                <l xml:id="d001l54" n="54">Pauperies, quae tu sapienter cuncta ferendo</l>
                <l xml:id="d001l55" n="55">Herculeos princeps superasti inuicte labores</l>
                <l xml:id="d001l56" n="56">Idem qui proprios poteras superare parentes</l>
                <l xml:id="d001l57" n="57">Iusticia imperioque, obitus ni fata parassent.</l>
                <l xml:id="d001l58" n="58">Ex illo nobis diuusque et sanctus haberi</l>
                <l xml:id="d001l59" n="59">Tempore debueras, tanta uirtute peritus</l>
                <l xml:id="d001l60" n="60">Et pietate ualens (iam scilicet alta corona</l>
                <l xml:id="d001l61" n="61">Martyriique sacri caelestia signa merentem</l>
                <l xml:id="d001l62" n="62">Iam te exposcebant); sed mens plebeia sinistris</l>
                <l xml:id="d001l63" n="63">Ominibus malesuada diu mussauit et almam</l>
                <l xml:id="d001l64" n="64">Distulit ante fidem quam nuper morte solutus</l>
                <l xml:id="d001l65" n="65">Corpora (ut quidam laetalis sorte ueneni</l>
                <l xml:id="d001l66" n="66">Credunt utque alii multorum mole laborum</l>
                <l xml:id="d001l67" n="67">Impressa) angelicis petit exoptata choreis</l>
                <l xml:id="d001l68" n="68">Spiritus astra cauoque insedit nixus Olympo.</l>
                <l xml:id="d001l69" n="69">Agnouit namque Omnipotens longeque uolantem</l>
                <l xml:id="d001l70" n="70">Laetatus dulci iuuenem amplexuque recepit.</l>
                <l xml:id="d001l71" n="71">Caetera Caelicolum gemmis auroque micante</l>
                <l xml:id="d001l72" n="72">Surrexit uenerata cohors thronoque locauit.</l>
                <l xml:id="d001l73" n="73">Nudus eras: dedit aethereos tibi Pallas amictus,</l>
                <l xml:id="d001l74" n="74">Uellere sericeo tunicam sagulumque nitenti</l>
                <l xml:id="d001l75" n="75">Murice purpureum, chlamydem super arte decoram</l>
                <l xml:id="d001l76" n="76">Diuina et proprio quam finxerat ipsa labore</l>
                <l xml:id="d001l77" n="77">Intexens lento nomen ducis et genus auro;</l>
                <l xml:id="d001l78" n="78">Fulgentem capiti Cyllenius addere mitram</l>
                <l xml:id="d001l79" n="79">Prouolat et sceptrum manibus, gestamen Vlyssis,</l>
                <l xml:id="d001l80" n="80">Quo celer extincto in caelum transuexerat olim</l>
                <l xml:id="d001l81" n="81">Seruatum et tanto semel id post tempore uisum.</l>
                <l xml:id="d001l82" n="82">Nil facis, o stultae mors o metus improbe gentis,</l>
                <l xml:id="d001l83" n="83">Insani rumor populi; mors inuida, nullas</l>
                <l xml:id="d001l84" n="84">Immortalis habes animi de robore partes,</l>
                <l xml:id="d001l85" n="85">Nec tibi ius omne est tam sacri corporis: ipsum</l>
                <l xml:id="d001l86" n="86">Multa parte sui remanet sine tabe superstes.</l>
                <l xml:id="d001l87" n="87">Vescere plebeio ingluuiosa cadauere, seu tu</l>
                <l xml:id="d001l88" n="88">Qui triplices pandis latranti gutture fauces.</l>
                <l xml:id="d001l89" n="89">Quid iuuat hoc tandem sceptrum rapuisse? Potitur</l>
                <l xml:id="d001l90" n="90">Maiori nunc concilio imperioque deorum,</l>
                <l xml:id="d001l91" n="91">Haud minus in terris quanquam ualet alta potestas.</l>
                <l xml:id="d001l92" n="92">Credita tunc igitur deitas, populique frequentes</l>
                <l xml:id="d001l93" n="93">Conuenere nouae compulsi mortis honore,</l>
                <l xml:id="d001l94" n="94">Quid tamen incerti facerent: lachrimisne dolentes</l>
                <l xml:id="d001l95" n="95">Funus an efferrent meritas diis carmine laudes.</l>
                <l xml:id="d001l96" n="96">Omnibus effusa est lachrimarum copia maior.</l>
                <l xml:id="d001l97" n="97">Hi celeres deflent obitus, crudelia fata</l>
                <l xml:id="d001l98" n="98">Crudelesque uocant pariter hominesque deosque</l>
                <l xml:id="d001l99" n="99">Et desperatis incusant saecula rebus:</l>
                <l xml:id="d001l100" n="100">"Aut miserum penitus redeat chaos aut suus orbi</l>
                <l xml:id="d001l101" n="101">Reddatur dominus"; malunt cupiuntque uidere</l>
                <l xml:id="d001l102" n="102">Principis ora sui spirantis ut ante solebant,</l>
                <l xml:id="d001l103" n="103">Ora uiri diuique simul frontemque serenam,</l>
                <l xml:id="d001l104" n="104">Illam aciem, paribus ardentia lumina flammis,</l>
                <l xml:id="d001l105" n="105">Phoebeum caput et florentis membra iuuentae.</l>
                <l xml:id="d001l106" n="106">Prae nimio ast alii expromunt pia gaudia luctu</l>
                <l xml:id="d001l107" n="107">Supplicibus nixi palmis diuumque precantur:</l>
                <l xml:id="d001l108" n="108">"Alme parens audique o sancte salutifer assis:</l>
                <l xml:id="d001l109" n="109">Te sequimur, tua turba sumus; miserere piorum</l>
                <l xml:id="d001l110" n="110">Terrarum caeliue deus; da certa decoris</l>
                <l xml:id="d001l111" n="111">Signa tui per quae meriti referantur honores".</l>
                <l xml:id="d001l112" n="112">En quid hoc est? Tremuere domus, mortalia rectis</l>
                <l xml:id="d001l113" n="113">Corda stetere comis, clarus tonat aether, et ipsi</l>
                <l xml:id="d001l114" n="114">Temporibus sacris radiorum flamma reluxit</l>
                <l xml:id="d001l115" n="115">(Sic memorant), clarisque uident miracula monstris.</l>
                <l xml:id="d001l116" n="116">Iamque adeo laetari omnes et olentia circum</l>
                <l xml:id="d001l117" n="117">Sentiri et late magis increbrescere lumen.</l>
                <l xml:id="d001l118" n="118">Interea pompa ingenti sumptuque parantur</l>
                <l xml:id="d001l119" n="119">Exequiae. Coeunt proceres et laeta iuuentus</l>
                <l xml:id="d001l120" n="120">Maiori quo quisque potest componere cultu,</l>
                <l xml:id="d001l121" n="121">Urbs omnis sacrique chori et funalia cuncta.</l>
                <l xml:id="d001l122" n="122">Ipse thoro super aurato spectandus amictu</l>
                <l xml:id="d001l123" n="123">Purpureo incumbit, qualem cum saepe uidemus</l>
                <l xml:id="d001l124" n="124">Oceani fessos ad littora uoluere currus</l>
                <l xml:id="d001l125" n="125">Condentemque imo iam se procul aequore Phoebum</l>
                <l xml:id="d001l126" n="126">Et uespertino facturum sidere noctem;</l>
                <l xml:id="d001l127" n="127">Omnia languenti circum terraeque marisque</l>
                <l xml:id="d001l128" n="128">Nubis et aeriae uideas conspersa rubore.</l>
                <l xml:id="d001l129" n="129">Sic sacer it princeps orbemque suosque relinquens</l>
                <l xml:id="d001l130" n="130">Iam populos patriamque, ingenti uisus amore,</l>
                <l xml:id="d001l131" n="131">Cui neque notus adhuc rosei color excidit oris.</l>
                <l xml:id="d001l132" n="132">Elatum delecti equites peditesque sequuntur;</l>
                <l xml:id="d001l133" n="133">Spumantes freno alipedes pars ordine ducunt,</l>
                <l xml:id="d001l134" n="134">Regali pars arma ferunt splendentia luxu,</l>
                <l xml:id="d001l135" n="135">Diuini galeam capitis uulcaniaque aera</l>
                <l xml:id="d001l136" n="136">Thoracisque et loricae squalentis in auro,</l>
                <l xml:id="d001l137" n="137">Uexilla et mitras phaleras torquesque micantes</l>
                <l xml:id="d001l138" n="138">Et pharetram cornuque insignem dorcados arcum,</l>
                <l xml:id="d001l139" n="139">Cui manus argento radiat geminaeque ligantur</l>
                <l xml:id="d001l140" n="140">Hinc capita inter se simul inde cuspidis auro,</l>
                <l xml:id="d001l141" n="141">Multaque praeterea regalis signa decoris,</l>
                <l xml:id="d001l142" n="142">Non sua quale solent domini plerunque potentes</l>
                <l xml:id="d001l143" n="143">Funera cum gemitu atque atra producere ueste</l>
                <l xml:id="d001l144" n="144">In tergum uersis terraeque haerentibus hastis,</l>
                <l xml:id="d001l145" n="145">Sed uelut auratos alta ad Capitolia currus</l>
                <l xml:id="d001l146" n="146">Cum circum densi plausu intonuere ministri.</l>
                <l xml:id="d001l147" n="147">Sic fasces auroque graues gemmisque uideres,</l>
                <l xml:id="d001l148" n="148">Sic sceptra Augusto uel Caesare uel Ioue digna.</l>
                <l xml:id="d001l149" n="149">Ergo omnis auido circumfluit acta tumultu</l>
                <l xml:id="d001l150" n="150">Turba, sed infirmi maiori ex agmine uulgi</l>
                <l xml:id="d001l151" n="151">Elumbes claudique adeunt, nec lenta podagris</l>
                <l xml:id="d001l152" n="152">Fit mora, captiuique oculis laeuique cyclopes,</l>
                <l xml:id="d001l153" n="153">Strumosi ac bronchi, gibbo factique minores,</l>
                <l xml:id="d001l154" n="154">Quique manus caesas inhonesto ac uulnere nares,</l>
                <l xml:id="d001l155" n="155">Lignipedes truncis qui gestant crura salignis,</l>
                <l xml:id="d001l156" n="156">Et genus infelix misero qui horrore uidendi</l>
                <l xml:id="d001l157" n="157">Auersum tenuere caput brachiisque recumbens</l>
                <l xml:id="d001l158" n="158">Spumosa et labiis demonstrant ora reflexis;</l>
                <l xml:id="d001l159" n="159">Nec minus accelerant quorum lapidosa nephresis</l>
                <l xml:id="d001l160" n="160">Torta uelut fixo lacerat praecordia telo,</l>
                <l xml:id="d001l161" n="161">Et qui perpetua triuerunt guttura pthisi,</l>
                <l xml:id="d001l162" n="162">Ulcera quique diu seu uulnera foeda tulerunt,</l>
                <l xml:id="d001l163" n="163">Quique cadunt subiti, quos irrequieta lyesis</l>
                <l xml:id="d001l164" n="164">Sanguifluo trepidos morbo subit; ecce sequuntur</l>
                <l xml:id="d001l165" n="165">Quorum multicolor deformat morphea uultus,</l>
                <l xml:id="d001l166" n="166">Quosque tenet stupido mutos uelut estasis ore,</l>
                <l xml:id="d001l167" n="167">Qui latera in geminis subuectant curua bacillis,</l>
                <l xml:id="d001l168" n="168">Qui testudineo perreptant corpora gyro.</l>
                <l xml:id="d001l169" n="169">Cuncti adsunt diuique implorant mira nouelli.</l>
                <l xml:id="d001l170" n="170">Felices igitur qui te tetigere iacentem</l>
                <l xml:id="d001l171" n="171">Seu uidere procul pheretro precibusque uocarunt!</l>
                <l xml:id="d001l172" n="172">Exectis sua membra ualent, tremitantibus artus</l>
                <l xml:id="d001l173" n="173">Consistunt, caecique uident mutique loquuntur,</l>
                <l xml:id="d001l174" n="174">Auriculae facilem surdae reteguntur in usum,</l>
                <l xml:id="d001l175" n="175">Deserit hos scabies immundaque laepra, fatiscit</l>
                <l xml:id="d001l176" n="176">Hydrops effetaque excedit tristis ab aluo,</l>
                <l xml:id="d001l177" n="177">Portantur moribundi humeris medicisque relicti,</l>
                <l xml:id="d001l178" n="178">Qui longa demum confecti tabe resummunt</l>
                <l xml:id="d001l179" n="179">Uitales animas, sua quisque ad limina plantis</l>
                <l xml:id="d001l180" n="180">Iam propriis redeunt; incurui sponte reiectis</l>
                <l xml:id="d001l181" n="181">Assurgunt baculis et recto uertice adorant,</l>
                <l xml:id="d001l182" n="182">Quaeque diu tumuit pendentibus hernia monstris</l>
                <l xml:id="d001l183" n="183">Carpitur, extento superant iamque inguina neruo,</l>
                <l xml:id="d001l184" n="184">Truditur obsesso stygius de corpore daemon</l>
                <l xml:id="d001l185" n="185">Sulphureasque ex ore strepens fugit ater in auras;</l>
                <l xml:id="d001l186" n="186">Iis uomicae extingunt, iis carcinomata dira</l>
                <l xml:id="d001l187" n="187">Inueterata lue et morbi soluuntur inanes.</l>
                <l xml:id="d001l188" n="188">His propius, illis monstrantur mira remotis,</l>
                <l xml:id="d001l189" n="189">Numen Aragonii petitur qua principis almum.</l>
                <l xml:id="d001l190" n="190">In mediis iam iam peritura doloribus ad te,</l>
                <l xml:id="d001l191" n="191">Carole, proclamat: clamantem plena sequuntur</l>
                <l xml:id="d001l192" n="192">Gaudia cum risu, foetuque leuatur adepto.</l>
                <l xml:id="d001l193" n="193">Egreditur raptis reserato carcere uinclis</l>
                <l xml:id="d001l194" n="194">Captiuus tandem campoque exultat aperto.</l>
                <l xml:id="d001l195" n="195">Infectum nuper deflens pecus et sua pastor</l>
                <l xml:id="d001l196" n="196">Arua refert meritas facili pro numine grates.</l>
                <l xml:id="d001l197" n="197">Quae modo discussis lacerato ac remige uelis</l>
                <l xml:id="d001l198" n="198">Immersura graui saluatur peste carina.</l>
                <l xml:id="d001l199" n="199">Denique, si cupiam miracula cuncta referri,</l>
                <l xml:id="d001l200" n="200">Flumina defuerint Musis citharaeque poetae.</l>
                <l xml:id="d001l201" n="201">Laetior illa tamen cunctaque salute uoluptas</l>
                <l xml:id="d001l202" n="202">Dulcior ipsorum nitidam qui carpere lucem</l>
                <l xml:id="d001l203" n="203">Conualuere oculis; nam si quis forte rogando</l>
                <l xml:id="d001l204" n="204">Persequitur "tune ille modo qui caecus et errans</l>
                <l xml:id="d001l205" n="205">Cum baculo? dic unde tibi tam clara repente</l>
                <l xml:id="d001l206" n="206">Lumina", quaerenti contra nihil ille, sed omne</l>
                <l xml:id="d001l207" n="207">Prospectat stupefactus opus, templumque deorumque</l>
                <l xml:id="d001l208" n="208">Effigies patriamque suam manuumque labores</l>
                <l xml:id="d001l209" n="209">Tam uarios celsasque domos pictasque fenestras</l>
                <l xml:id="d001l210" n="210">Cernit, equos atque arma uirum uolucresque ferasque</l>
                <l xml:id="d001l211" n="211">Tot generum frondes, labentia flumina, montes</l>
                <l xml:id="d001l212" n="212">Et maria et uasti miratur sidera mondi,</l>
                <l xml:id="d001l213" n="213">Nec potis expleri per singula saepe tuendo.</l>
                <l xml:id="d001l214" n="214">O decus, o nostrae miserans incommoda uitae,</l>
                <l xml:id="d001l215" n="215">Humanos per quam uoluisti ferre labores</l>
                <l xml:id="d001l216" n="216">Aeternamque tuo disperdere sanguine mortem,</l>
                <l xml:id="d001l217" n="217">Tantane mortali data gloria, tanta potestas</l>
                <l xml:id="d001l218" n="218">Fata hominum et stabiles Parcarum euertere cursus</l>
                <l xml:id="d001l219" n="219">Atque alias ipsi naturae imponere leges?</l>
                <l xml:id="d001l220" n="220">Carolus est ea mira ferens: de corpore factus</l>
                <l xml:id="d001l221" n="221">Humano deus excelsa nunc sede triumphat.</l>
                <l xml:id="d001l222" n="222">Scilicet ista Deo ac uero concessa parente</l>
                <l xml:id="d001l223" n="223">Prodigia, his gradibus homines super astra feruntur.</l>
                <l xml:id="d001l224" n="224">Ipsa autem taceat quae mendax Graecia falsis</l>
                <l xml:id="d001l225" n="225">Lusit imaginibus hominum pia corda deorum.</l>
                <l xml:id="d001l226" n="226">An non et Gemini puerilia festa putentur</l>
                <l xml:id="d001l227" n="227">Et medicus coluber pharetraque horrendus Apollo?</l>
                <l xml:id="d001l228" n="228">Hinc Venus in turpi dominatur crimine, Iuno hinc</l>
                <l xml:id="d001l229" n="229">Daemonia exercet cunctasque Acherontis Erines,</l>
                <l xml:id="d001l230" n="230">Iupiter imberbis, idem quoque laniger Ammon,</l>
                <l xml:id="d001l231" n="231">Exemplum strupri miraeque libidinis; at nunc</l>
                <l xml:id="d001l232" n="232">Cui non cornigeri nota est insania Bacchi</l>
                <l xml:id="d001l233" n="233">Orgia cum summis ulularent montibus et cum</l>
                <l xml:id="d001l234" n="234">Aerea suppositis crepitarent tympana lauris?</l>
                <l xml:id="d001l235" n="235">Tu quoque castratis Cybele uenerata choreis.</l>
                <l xml:id="d001l236" n="236">Dic, o Terpsicore, mihi, quos cantabit Homerus</l>
                <l xml:id="d001l237" n="237">Heroas quosue ipsa deos monstrabis Olympo</l>
                <l xml:id="d001l238" n="238">Huic nostro similes? Valeant Martesque Iouesque</l>
                <l xml:id="d001l239" n="239">Stridentes cum centuplici clamore suisque</l>
                <l xml:id="d001l240" n="240">Uulneribus: equidem mortalia numina credam</l>
                <l xml:id="d001l241" n="241">Uel belli certe et rixarum numina dira,</l>
                <l xml:id="d001l242" n="242">Hostia saepe quibus crudelis sanguine facta est</l>
                <l xml:id="d001l243" n="243">Humano et caesis maduerunt templa colonis</l>
                <l xml:id="d001l244" n="244">Uersaque pallentis retro pia lumina Phoebi.</l>
                <l xml:id="d001l245" n="245">Gaude igitur felix urbs Barcellonia uero</l>
                <l xml:id="d001l246" n="246">Munere diuorum et caelesti prole superba,</l>
                <l xml:id="d001l247" n="247">Littoris Hesperii priscum decus atque profundi,</l>
                <l xml:id="d001l248" n="248">Magnorum referens genus alto a sanguine auorum.</l>
                <l xml:id="d001l249" n="249">En erit ut de te meritos aliquando triumphos</l>
                <l xml:id="d001l250" n="250">+ ipe tui imperium + canam atque ingentia facta?</l>
                <l xml:id="d001l251" n="251">Namque aliud nobis mundi caput, altera Roma,</l>
                <l xml:id="d001l252" n="252">Quae regum simul hospitium tumulusque sacrorum,</l>
                <l xml:id="d001l253" n="253">Iusticia et pietate prior, super aethera scandis.</l>
                <l xml:id="d001l254" n="254">Hic bona relligio, hic castus pia fana sacerdos</l>
                <l xml:id="d001l255" n="255">Incolit, huc densae ueniunt redeuntque cateruae,</l>
                <l xml:id="d001l256" n="256">Marmoreis auroque struunt noua templa columnis;</l>
                <l xml:id="d001l257" n="257">Hinc sacer ordo canit iuuenum chorus inde senumque,</l>
                <l xml:id="d001l258" n="258">Inque humeros passis matres de more capillis</l>
                <l xml:id="d001l259" n="259">Ante alios tua facta canunt, tua numina tollunt,</l>
                <l xml:id="d001l260" n="260">Carole, praesentemque uocant super omnia diuum;</l>
                <l xml:id="d001l261" n="261">Uosque, puellares choreae, date carmina, plenis</l>
                <l xml:id="d001l262" n="262">Ferte simul calathis uariorum dona colorum,</l>
                <l xml:id="d001l263" n="263">Spargite purpureos flores atque alba sepulchro</l>
                <l xml:id="d001l264" n="264">Lilia maialesque rosas; sic deinde uocate</l>
                <l xml:id="d001l265" n="265">Dulcem animam: uestris aderit placata rogatis.</l>
                <l xml:id="d001l266" n="266">Dicite "Caelicolas inter mitissime princeps</l>
                <l xml:id="d001l267" n="267">Carole, cuius honos hic immortalis et istae</l>
                <l xml:id="d001l268" n="268">Stant tibi perpetuis fumantes ignibus arae,</l>
                <l xml:id="d001l269" n="269">Excipe uota lubens atque haec celebrata quotannis</l>
                <l xml:id="d001l270" n="270">Festa pio thure ac redolentia templa coronis,</l>
                <l xml:id="d001l271" n="271">Ut, qui debilibus uires et corpora mancis</l>
                <l xml:id="d001l272" n="272">Restituis, hominum mentes cum corpore sanas</l>
                <l xml:id="d001l273" n="273">Sic facias regnique tui quod nuper adeptus</l>
                <l xml:id="d001l274" n="274">Consortes, maneatque tuum per saecula nomen".</l>
            </div1>
        </body>
    </text>
</TEI>
