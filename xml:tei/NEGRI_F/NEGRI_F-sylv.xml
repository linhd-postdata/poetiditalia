<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="NEGRI_F-sylv">
                    <title>Eiusdem Francisci Nigri Bassanensis Sylvula</title>
                    <title type="short">Sylvula</title>
                    <abbr>Sylv.</abbr>
                    <bibl>ed. Basileae 1547</bibl>
                </title>
                <author xml:id="NEGRI_F" n="264.000">
                    <name>Negri, Francesco</name>
                    <date>Bassano 1500 - Cracovia? 1563</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Francesco Negri</persName>
                    <abbr>F. NEGRI</abbr>
                </author>
                <respStmt>
                    <resp>Reference basis text</resp>
                    <name>ed. Basileae 1547</name>
                </respStmt>
            </titleStmt>
            <extent>
                <measure unit="words" quantity="1806">1806</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>ed. Basileae 1547</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="various">
                <head>
                    <title>1</title>
                    <bibl source="digital">Kajetan Škraban</bibl>
                </head>
                <div2 xml:id="001c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d001l1" n="">1.</p>
                    <p xml:id="d001l2" n="0|1">Ad Antonium Mariam Quadrium, equitem praestantissimum, Galateae querela in morte Acidis.</p>
                    <l xml:id="d001l3" n="1">Dilaniata sinus niveos Galatea, peremptum</l>
                    <l xml:id="d001l4" n="2">Flebat amatorem Quadrie clare suum</l>
                    <l xml:id="d001l5" n="3">Nereidum quum sacra cohors convenit, et amplum</l>
                    <l xml:id="d001l6" n="4">Caerulei quicquid numinis aequor habet:</l>
                    <l xml:id="d001l7" n="5">Huius ut afflictos animos moerore levarent,</l>
                    <l xml:id="d001l8" n="6">Ac ferrent, opus est quod pietatis, opem.</l>
                    <l xml:id="d001l9" n="7">Sed Galatea manus medicae aspernata levamen,</l>
                    <l xml:id="d001l10" n="8">Dixisse haec madidis fertur ut imbre genis:</l>
                    <l xml:id="d001l11" n="9">Este procul, procul este precor pia turba sorores,</l>
                    <l xml:id="d001l12" n="10">Nulla levet casus officiosa meos.</l>
                    <l xml:id="d001l13" n="11">Nulla meas tergat lachrymas, solantia nulla</l>
                    <l xml:id="d001l14" n="12">Verba ferat, iusti causa doloris adest.</l>
                    <l xml:id="d001l15" n="13">Acis amor meus, una Acis mea cura recessit,</l>
                    <l xml:id="d001l16" n="14">Me miseram, miseram me, meus Acis obit.</l>
                    <l xml:id="d001l17" n="15">Sola igitur mihi nunc Elegeia moesta querenti</l>
                    <l xml:id="d001l18" n="16">Adsit et ad lachrymas defleat illa meas.</l>
                    <l xml:id="d001l19" n="17">Acidis est Fauno mors immedicabile vulnus</l>
                    <l xml:id="d001l20" n="18">At magis haec propria mors mihi morte gravis.</l>
                    <l xml:id="d001l21" n="19">Est dolor et miserae matri mors Acidis ingens,</l>
                    <l xml:id="d001l22" n="20">At magis haec propria morte dolenda mihi est.</l>
                    <l xml:id="d001l23" n="21">Nam fuit ille quidem matrisque patrisque voluptas</l>
                    <l xml:id="d001l24" n="22">Magna, sed heu maior, credite, nostra fuit.</l>
                    <l xml:id="d001l25" n="23">Inde magis doleo, cogorque iterare frequenter,</l>
                    <l xml:id="d001l26" n="24">Me miseram, miseram me, meus Acis obit.</l>
                    <l xml:id="d001l27" n="25">Pulcher erat pulchris ortus genitoribus Acis,</l>
                    <l xml:id="d001l28" n="26">Mensque erat in pulchro corpore pulchra magis.</l>
                    <l xml:id="d001l29" n="27">Omnibus hinc dempto placuisse Cyclope probatur,</l>
                    <l xml:id="d001l30" n="28">Prae reliquis placuit sed tamen ille mihi.</l>
                    <l xml:id="d001l31" n="29">Ille mihi placuit, placuit Galatea vicissim</l>
                    <l xml:id="d001l32" n="30">Illi, ita nos inter mutuus arsit amor.</l>
                    <l xml:id="d001l33" n="31">Ah quoties solitus gremio requiescere nostro</l>
                    <l xml:id="d001l34" n="32">Acis, et in gremio me retinere suo.</l>
                    <l xml:id="d001l35" n="33">Ah quoties ulnis venientem excepit apertis</l>
                    <l xml:id="d001l36" n="34">Per freta me, querula talia voce ferens:</l>
                    <l xml:id="d001l37" n="35">Quid pelagi tantum latitas sub gurgite? Quidve</l>
                    <l xml:id="d001l38" n="36">Subtrahis aspectu te mea nympha meo?</l>
                    <l xml:id="d001l39" n="37">Gaudia cur tantum differs mihi reddere sueta?</l>
                    <l xml:id="d001l40" n="38">Gaudia cur differs sumere sueta tibi?</l>
                    <l xml:id="d001l41" n="39">Expectata diu prodis Galatea: sed oro</l>
                    <l xml:id="d001l42" n="40">Fac citius posthac littora nostra petas.</l>
                    <l xml:id="d001l43" n="41">Littora te privata petam charissime rerum?</l>
                    <l xml:id="d001l44" n="42">Littora, quae nusquam te mihi dura dabunt?</l>
                    <l xml:id="d001l45" n="43">Et tamen haec adeo, tuaque hic vestigia lustrans,</l>
                    <l xml:id="d001l46" n="44">In gemitus solvo pectora nostra graveis.</l>
                    <l xml:id="d001l47" n="45">Moxque domum referens humentia lumina, nostris</l>
                    <l xml:id="d001l48" n="46">Aequoreas lachrymis augeo semper aquas.</l>
                    <l xml:id="d001l49" n="47">Augeo semper aquas, cogorque iterare frequenter,</l>
                    <l xml:id="d001l50" n="48">Me miseram, miseram me, meus Acis obit.</l>
                    <l xml:id="d001l51" n="49">Nondum bisdecimum pervenerat Acis ad annum,</l>
                    <l xml:id="d001l52" n="50">Nondum pubenti texerat ore genas.</l>
                    <l xml:id="d001l53" n="51">Tempora quum subitae necis immatura subivit,</l>
                    <l xml:id="d001l54" n="52">Et lapidum tectus mole premente fuit.</l>
                    <l xml:id="d001l55" n="53">Heu mortis crudele genus, crudelior heu heu</l>
                    <l xml:id="d001l56" n="54">Cyclops, qui tanti crimini author ades.</l>
                    <l xml:id="d001l57" n="55">Scilicet egregium facinus, dignumque Cyclope,</l>
                    <l xml:id="d001l58" n="56">Unde gigas laudem promeruisse queat.</l>
                    <l xml:id="d001l59" n="57">Commaculare feram iuvenili sanguine dextram,</l>
                    <l xml:id="d001l60" n="58">Et pueri insontis dedere membra neci.</l>
                    <l xml:id="d001l61" n="59">Postulat eximium victoria parta triumphum,</l>
                    <l xml:id="d001l62" n="60">Postulat et celso summa trophaea loco.</l>
                    <l xml:id="d001l63" n="61">Sed meus Acis erat, dices, rivalis: in ipsum</l>
                    <l xml:id="d001l64" n="62">Iure mihi licuit fortiter esse ferum.</l>
                    <l xml:id="d001l65" n="63">Non tamen hunc licuit saevissime perdere Cyclops,</l>
                    <l xml:id="d001l66" n="64">Et mihi delicias surripuisse meas.</l>
                    <l xml:id="d001l67" n="65">His etenim cogor missis iterare frequenter,</l>
                    <l xml:id="d001l68" n="66">Me miseram, miseram me, meus Acis obit.</l>
                    <l xml:id="d001l69" n="67">Ille utinam, qui fronte oculis tibi pessime Cyclops</l>
                    <l xml:id="d001l70" n="68">Unicus est, visus ante fuisset inops.</l>
                    <l xml:id="d001l71" n="69">Acide cum nostro non me sub rupe iacentem</l>
                    <l xml:id="d001l72" n="70">Vidisses, tanti quod mihi causa mali est.</l>
                    <l xml:id="d001l73" n="71">Verum aliquis precor huc parvo post tempore saltem</l>
                    <l xml:id="d001l74" n="72">Naviget, hanc adimat qui tibi lucis opem.</l>
                    <l xml:id="d001l75" n="73">Qui tibi perfodiat saevum trabe lumen acuta,</l>
                    <l xml:id="d001l76" n="74">Nec sint qui doleant, auxiliumve ferant.</l>
                    <l xml:id="d001l77" n="75">Cogarisque viam gradiens tentare bacillo,</l>
                    <l xml:id="d001l78" n="76">Tutus et offenso te tutus hostis eat.</l>
                    <l xml:id="d001l79" n="77">Te quoque sic miseros inter tunc laeta videbo:</l>
                    <l xml:id="d001l80" n="78">Haec vindicta, licet parvula, dulcis erit.</l>
                    <l xml:id="d001l81" n="79">Cogor et interea lugens iterare frequenter,</l>
                    <l xml:id="d001l82" n="80">Me miseram, miseram me, meus Acis obit.</l>
                    <l xml:id="d001l83" n="81">Quid tibi mentis erat, quid erat tibi mentis inique</l>
                    <l xml:id="d001l84" n="82">Cyclops, quum cuperes Acin obire meum?</l>
                    <l xml:id="d001l85" n="83">Diligere informem Polyphemum an posse putasti</l>
                    <l xml:id="d001l86" n="84">Me, simulac noster primus obisset amor?</l>
                    <l xml:id="d001l87" n="85">Falsus es: hinc odium quin in te crevit, et auctum est,</l>
                    <l xml:id="d001l88" n="86">Inque dies summum crescet ad usque magis.</l>
                    <l xml:id="d001l89" n="87">Ut fugit accipitrem visum male tuta columba,</l>
                    <l xml:id="d001l90" n="88">Te fugiam, et rabidos ut fugit agna lupos.</l>
                    <l xml:id="d001l91" n="89">Acidis ad nostri liquidas mea lumina lymphas</l>
                    <l xml:id="d001l92" n="90">Convertam, poterit me trahere inde nihil.</l>
                    <l xml:id="d001l93" n="91">Acin amo post fata etiam: quia dum fuit inter</l>
                    <l xml:id="d001l94" n="92">Vivos, perpetuo dignus amore fuit.</l>
                    <l xml:id="d001l95" n="93">Non minus is redamat me post sua funera, iam nunc</l>
                    <l xml:id="d001l96" n="94">A Cyclope sibi nulla pericla timens.</l>
                    <l xml:id="d001l97" n="95">Sed quia corporeis amplexibus haud licet uti,</l>
                    <l xml:id="d001l98" n="96">Grataque mellito verba referre sono,</l>
                    <l xml:id="d001l99" n="97">Vocibus hic cogor moestis iterare frequenter,</l>
                    <l xml:id="d001l100" n="98">Me miseram, miseram me, meus Acis obit.</l>
                    <l xml:id="d001l101" n="99">Est animus, fluctus, undasque relinquere ponti,</l>
                    <l xml:id="d001l102" n="100">Acidis inque mei vivere semper aquis.</l>
                    <l xml:id="d001l103" n="101">Ut si ipso vivente frui mihi non datur, in quem</l>
                    <l xml:id="d001l104" n="102">Saltem conversus perfluit, amne fruar.</l>
                    <l xml:id="d001l105" n="103">Sic potero parte ex aliqua lenire dolorem,</l>
                    <l xml:id="d001l106" n="104">Sic mea coniungam nunc quoque membra suis.</l>
                    <l xml:id="d001l107" n="105">Sic erit ista minus mihi vox iteranda frequenter,</l>
                    <l xml:id="d001l108" n="106">Me miseram, miseram me, meus Acis obit.</l>
                    <l xml:id="d001l109" n="107">Sed potius dicam, latet his meus Acis in undis,</l>
                    <l xml:id="d001l110" n="108">O minime miseram me, meus Acis adest.</l>
                    <lb/>
                </div2>
                <div2 xml:id="001c002" type="carmen" met="S">
                    <head>
                        <abbr>2</abbr>
                    </head>
                    <p xml:id="d001l111" n="">2.</p>
                    <p xml:id="d001l112" n="0|1">Ad Antonium Gardelinum Bassanensem Iurisconsultum, Tridenti Praetorem ab exilio</p>
                    <l xml:id="d001l113" n="1">Saeva Iunonis velut arte monstra</l>
                    <l xml:id="d001l114" n="2">In suum vicit caput excitata</l>
                    <l xml:id="d001l115" n="3">Hercules, notus variis triumphis</l>
                    <l xml:id="d001l116" n="4">Hercule dignis:</l>
                    <l xml:id="d001l117" n="5">Inter obiectos velut et labores</l>
                    <l xml:id="d001l118" n="6">Auxit excelsos animos, graveisque,</l>
                    <l xml:id="d001l119" n="7">Regna post casus meliora summi</l>
                    <l xml:id="d001l120" n="8">Vidit Olympi</l>
                    <l xml:id="d001l121" n="9">Ipsa fortunae grave sic furentis</l>
                    <l xml:id="d001l122" n="10">Monstra vidisti, rabidosque morsus</l>
                    <l xml:id="d001l123" n="11">Tu meum Praetor decus excolendum,</l>
                    <l xml:id="d001l124" n="12">Praesidiumque.</l>
                    <l xml:id="d001l125" n="13">Tu tibi adversos superans profundi</l>
                    <l xml:id="d001l126" n="14">Aequoris fluctus, boreamque iniquum,</l>
                    <l xml:id="d001l127" n="15">Semper auxisti meliore laetos</l>
                    <l xml:id="d001l128" n="16">Foenore census.</l>
                    <l xml:id="d001l129" n="17">Quamque fortunae fueras sinistrae</l>
                    <l xml:id="d001l130" n="18">Ante contemptor generosus, alto</l>
                    <l xml:id="d001l131" n="19">Tam novos istos renuis secundae</l>
                    <l xml:id="d001l132" n="20">Corde favores.</l>
                    <l xml:id="d001l133" n="21">Asperam sortem, placidamque eodem</l>
                    <l xml:id="d001l134" n="22">Conspicis vultu. nihil elevatus</l>
                    <l xml:id="d001l135" n="23">Arrogas, palmae similisque pressus</l>
                    <l xml:id="d001l136" n="24">Cedere nescis.</l>
                    <l xml:id="d001l137" n="25">Ictibus nullis, adamantis instar,</l>
                    <l xml:id="d001l138" n="26">Frangitur virtus: superare fusi</l>
                    <l xml:id="d001l139" n="27">Quin potest vireis adamante maior</l>
                    <l xml:id="d001l140" n="28">Sanguinis omneis.</l>
                    <l xml:id="d001l141" n="29">Transit et cantus Siculos, Ulyssis</l>
                    <l xml:id="d001l142" n="30">Auribus surdis imitata cursum,</l>
                    <l xml:id="d001l143" n="31">Nulla fortunae metuens benignae</l>
                    <l xml:id="d001l144" n="32">Damna, vel atrae.</l>
                    <l xml:id="d001l145" n="33">Ergo victori meritas referre</l>
                    <l xml:id="d001l146" n="34">Nunc tibi laudes cupimus, tuisque</l>
                    <l xml:id="d001l147" n="35">Grande fortunae spolium trophaeis</l>
                    <l xml:id="d001l148" n="36">Iungere victae.</l>
                    <l xml:id="d001l149" n="37">Nam suos sumpsit bonus ecce honores</l>
                    <l xml:id="d001l150" n="38">Praetor antiquos, patriae caputque est,</l>
                    <l xml:id="d001l151" n="39">Sacra cui par sit viridante lauro</l>
                    <l xml:id="d001l152" n="40">Tempora cingi.</l>
                    <l xml:id="d001l153" n="41">Tiphys ornatam regit ipse puppim,</l>
                    <l xml:id="d001l154" n="42">Vela committat zephyris Iason,</l>
                    <l xml:id="d001l155" n="43">Ad lareis tandem proprios reduxit</l>
                    <l xml:id="d001l156" n="44">Signa Camillus.</l>
                    <l xml:id="d001l157" n="45">Iam precor longum facilem per aevum</l>
                    <l xml:id="d001l158" n="46">Hic trahas nostri memorem senectam:</l>
                    <l xml:id="d001l159" n="47">Hic tibi dextra numerare detur</l>
                    <l xml:id="d001l160" n="48">Nestoris annos.</l>
                    <lb/>
                </div2>
                <div2 xml:id="001c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d001l161" n="">3.</p>
                    <p xml:id="d001l162" n="0|1">Ad Falconcinum causidicum gladio vulneratum.</p>
                    <l xml:id="d001l163" n="1">Quum commune nihil tibi cum Cicerone fuisset,</l>
                    <l xml:id="d001l164" n="2">Nec nisi causidici nomen inane feras:</l>
                    <l xml:id="d001l165" n="3">Nunc commune fuit tibi cum Cicerone, cruorem</l>
                    <l xml:id="d001l166" n="4">Fundere, et ob linguam forte perire tuam.</l>
                    <l xml:id="d001l167" n="5">Non inimica igitur manus haec sed amica putanda</l>
                    <l xml:id="d001l168" n="6">Per quam aliquid docti nunc Ciceronis habes.</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l169" n="">4.</p>
                    <p xml:id="d001l170" n="0|1">De nimio calore dierum canicularium.</p>
                    <l xml:id="d001l171" n="1">Urimur: ardentem calor intolerabilis orbem</l>
                    <l xml:id="d001l172" n="2">Occupat, et Scythicas saevit in usque niveis.</l>
                    <l xml:id="d001l173" n="3">Iuppiter o Phoebi currus precor aspice, ne quis</l>
                    <l xml:id="d001l174" n="4">Solis aequos, Phaeton forsan ut egit, agat.</l>
                    <lb/>
                </div2>
                <div2 xml:id="001c005" type="carmen" met="F">
                    <head>
                        <abbr>5</abbr>
                    </head>
                    <p xml:id="d001l175" n="">5.</p>
                    <p xml:id="d001l176" n="0|1">Ad Augustinum Barbadico patricium Venetum, Bassanensis agri Expostulatio.</p>
                    <l xml:id="d001l177" n="1">Ergo nunc Veneti decus senatus,</l>
                    <l xml:id="d001l178" n="2">Nostrum praesidiumque Barbadico,</l>
                    <l xml:id="d001l179" n="3">Meme postposuit suos recessus?</l>
                    <l xml:id="d001l180" n="4">Meme delicias suas reliquit?</l>
                    <l xml:id="d001l181" n="5">Ergo raniferum solum, palustrem</l>
                    <l xml:id="d001l182" n="6">Syringam generans ubique, mecum</l>
                    <l xml:id="d001l183" n="7">Confertur? gelidis meus locellus</l>
                    <l xml:id="d001l184" n="8">An non fontibus est prior? salubri</l>
                    <l xml:id="d001l185" n="9">An non temperie aetheris benigni</l>
                    <l xml:id="d001l186" n="10">Praecellit? simul omnibusque rebus?</l>
                    <l xml:id="d001l187" n="11">Plena hic floribus ipsa prata rident.</l>
                    <l xml:id="d001l188" n="12">Hic colleis humileis amat Lyaeus.</l>
                    <l xml:id="d001l189" n="13">Gaudet Copia fructibus repleta</l>
                    <l xml:id="d001l190" n="14">Cornu suavibus. Hic aves sonoris</l>
                    <l xml:id="d001l191" n="15">Oblectant modulis, docentque sylvas</l>
                    <l xml:id="d001l192" n="16">Diversas resonare cantiones.</l>
                    <l xml:id="d001l193" n="17">Muta olim Philomela, dulciori</l>
                    <l xml:id="d001l194" n="18">Voce hic prosequitur suas querelas.</l>
                    <l xml:id="d001l195" n="19">Hic turtur gemit altiore ab ulmo.</l>
                    <l xml:id="d001l196" n="20">Hic saltus varios iuvat ferarum</l>
                    <l xml:id="d001l197" n="21">Lustrare, et canibus sequi expeditis</l>
                    <l xml:id="d001l198" n="22">Auritos lepores, plagisve raris.</l>
                    <l xml:id="d001l199" n="23">Hic ducunt manibus datis choreas,</l>
                    <l xml:id="d001l200" n="24">Coniunctis sibi Gratiae decentes</l>
                    <l xml:id="d001l201" n="25">Musis. Hic teneras oveis avena</l>
                    <l xml:id="d001l202" n="26">Pan mulcet gracili, gregesque amicos.</l>
                    <l xml:id="d001l203" n="27">Nostra haec denique rura sunt amoenis</l>
                    <l xml:id="d001l204" n="28">Baiis aemula Thessalaeque Tempe.</l>
                    <l xml:id="d001l205" n="29">At Montis silicis quid ipse agellus</l>
                    <l xml:id="d001l206" n="30">Producit, nisi plurimum loquaceis</l>
                    <l xml:id="d001l207" n="31">Ranas, ac culices maligniores?</l>
                    <l xml:id="d001l208" n="32">Atque hic nunc placido mihi antefertur?</l>
                    <l xml:id="d001l209" n="33">Sed te iam rogo magne Barbadico,</l>
                    <l xml:id="d001l210" n="34">Ut praepostero ab hoc favore cesses:</l>
                    <l xml:id="d001l211" n="35">Ne Rhamnusia non iniqua, tandem</l>
                    <l xml:id="d001l212" n="36">Iustas sumere tentet inde poenas.</l>
                    <lb/>
                </div2>
                <div2 xml:id="001c006" type="carmen" met="F">
                    <head>
                        <abbr>6</abbr>
                    </head>
                    <p xml:id="d001l213" n="">6.</p>
                    <p xml:id="d001l214" n="0|1">Ad Vincentium Madium Brixianum suum, de Padovano concionatore sectae Dominicanae.</p>
                    <l xml:id="d001l215" n="1">Quando non pudet undecunque ineptum</l>
                    <l xml:id="d001l216" n="2">Hunc mimum, mihi semper excolende</l>
                    <l xml:id="d001l217" n="3">Madi, non nisi fabulas popellis,</l>
                    <l xml:id="d001l218" n="4">Aureis his adhibentibus lubenteis,</l>
                    <l xml:id="d001l219" n="5">Suggesto recitare ab inquinato,</l>
                    <l xml:id="d001l220" n="6">Hoc hamo ut meliora lucra captet:</l>
                    <l xml:id="d001l221" n="7">Furfans iure vocabiturque, eritque,</l>
                    <l xml:id="d001l222" n="8">Furetur bona quod perampla fando.</l>
                    <lb/>
                </div2>
                <div2 xml:id="001c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d001l223" n="">7.</p>
                    <p xml:id="d001l224" n="0|1">Ad Simplicianum hominem impudentem ac vilissimum, et nihilominus fortunatum.</p>
                    <l xml:id="d001l225" n="1">Non te compositae, sed simplicis esse figurae</l>
                    <l xml:id="d001l226" n="2">Nomine percipitur Simpliciane tuo.</l>
                    <l xml:id="d001l227" n="3">Noscitur et cuius generis. nam nullius omnes,</l>
                    <l xml:id="d001l228" n="4">Quum nec in o, nec in or definis, esse vident.</l>
                    <l xml:id="d001l229" n="5">Et tamen ipsa parens stolidum Fortuna, suis te</l>
                    <l xml:id="d001l230" n="6">Muneribus multum Simpliciane fovet.</l>
                    <lb/>
                </div2>
                <div2 xml:id="001c008" type="carmen" met="F">
                    <head>
                        <abbr>8</abbr>
                    </head>
                    <p xml:id="d001l231" n="">8.</p>
                    <p xml:id="d001l232" n="0|1">Ad Matthaeum Forcaturam Bassanensem iurisconsultum.</p>
                    <l xml:id="d001l233" n="1">Communis patriae decus benignum,</l>
                    <l xml:id="d001l234" n="2">Consultissime Forcatura iuris,</l>
                    <l xml:id="d001l235" n="3">Ut bellam videat suam puellam,</l>
                    <l xml:id="d001l236" n="4">Bello Antonius insidet caballo:</l>
                    <l xml:id="d001l237" n="5">Tali Antonius insidet caballo,</l>
                    <l xml:id="d001l238" n="6">Qualis cernitur esse et haec puella.</l>
                    <l xml:id="d001l239" n="7">Nam turpi senio est uterque canus.</l>
                    <lb/>
                </div2>
                <div2 xml:id="001c009" type="carmen" met="F">
                    <head>
                        <abbr>9</abbr>
                    </head>
                    <p xml:id="d001l240" n="">9.</p>
                    <p xml:id="d001l241" n="0|1">Ad Rodolphum Gualtherum Tigurinum.</p>
                    <l xml:id="d001l242" n="1">Parnasi simul, et simul Zionis</l>
                    <l xml:id="d001l243" n="2">Vates gloria, bis sacer Rodolphe,</l>
                    <l xml:id="d001l244" n="3">Chiron Phillyrides biforme monstrum,</l>
                    <l xml:id="d001l245" n="4">Natusque una Amithaonis Melampus,</l>
                    <l xml:id="d001l246" n="5">Rhetorum medicas in his legentes</l>
                    <l xml:id="d001l247" n="6">Herbas alpibus, alta quae astra tangunt,</l>
                    <l xml:id="d001l248" n="7">Sunt hac Italiam mihi petenti</l>
                    <l xml:id="d001l249" n="8">Facti tramitis obvii in supremo.</l>
                    <l xml:id="d001l250" n="9">Ac mecum bene multa collocuti,</l>
                    <l xml:id="d001l251" n="10">Tandem Semifer inquit, heus viator,</l>
                    <l xml:id="d001l252" n="11">Quando iam Tiguro venis, quid illic</l>
                    <l xml:id="d001l253" n="12">Gesnerus medicus, meusque alumnus</l>
                    <l xml:id="d001l254" n="13">Quaeso nunc agit? aut novi quid edit?</l>
                    <l xml:id="d001l255" n="14">Tunc sic ipse: Tuus, benigne Chiron,</l>
                    <l xml:id="d001l256" n="15">Et linguae decus Atticae, et Latinae</l>
                    <l xml:id="d001l257" n="16">Gesnerus (liceat quod est fateri)</l>
                    <l xml:id="d001l258" n="17">Una cum Frisio suo sodali,</l>
                    <l xml:id="d001l259" n="18">Nunc rebus gravioribus relictis,</l>
                    <l xml:id="d001l260" n="19">Hoc unum meditantur, ut periti</l>
                    <l xml:id="d001l261" n="20">Evadunt simul Oedipi, sciantque</l>
                    <l xml:id="d001l262" n="21">Nigrae solvere Sphingis involucra.</l>
                    <lb/>
                </div2>
                <div2 xml:id="001c010" type="carmen" met="F">
                    <head>
                        <abbr>10</abbr>
                    </head>
                    <p xml:id="d001l263" n="">10.</p>
                    <p xml:id="d001l264" n="0|1">Ad Ioannem Frisium Tigurinum suum, de Syngripho pistore in furfurem mutato.</p>
                    <l xml:id="d001l265" n="1">Nigri dimidium Frisi erudite</l>
                    <l xml:id="d001l266" n="2">Hic miram volo rem tibi referre,</l>
                    <l xml:id="d001l267" n="3">His quae nos penes accidit diebus:</l>
                    <l xml:id="d001l268" n="4">Pistor Syngriphus involatae iniquam</l>
                    <l xml:id="d001l269" n="5">Divis particulam offerens farinae,</l>
                    <l xml:id="d001l270" n="6">Est Rhamnusidis improbatis ira</l>
                    <l xml:id="d001l271" n="7">Immutatus in alteram figuram.</l>
                    <l xml:id="d001l272" n="8">Nam factus miser est repente furfur</l>
                    <l xml:id="d001l273" n="9">Quum tantumodo fur prius fuisset.</l>
                    <lb/>
                </div2>
                <div2 xml:id="001c011" type="carmen" met="E">
                    <head>
                        <abbr>11</abbr>
                    </head>
                    <p xml:id="d001l274" n="">11.</p>
                    <p xml:id="d001l275" n="0|1">Ad eundem μνημόσυνον.</p>
                    <l xml:id="d001l276" n="1">Hic tibi supremae frondes terebinthi, et amomi,</l>
                    <l xml:id="d001l277" n="2">Arboris ac truncus posterioris adest.</l>
                    <l xml:id="d001l278" n="3">Parva Frisi sunt haec munuscula, sed tamen in te</l>
                    <l xml:id="d001l279" n="4">Perpetuum nostri pignus amoris habent.</l>
                    <lb/>
                </div2>
                <div2 xml:id="001c012" type="carmen" met="F">
                    <head>
                        <abbr>12</abbr>
                    </head>
                    <p xml:id="d001l280" n="">12.</p>
                    <p xml:id="d001l281" n="0|1">De puero canem in fluvium praecipitante.</p>
                    <l xml:id="d001l282" n="1">Dura astrinxerat improbus salignis</l>
                    <l xml:id="d001l283" n="2">Vinclis ad proprium puer lacertum</l>
                    <l xml:id="d001l284" n="3">Acris colla molossi, ut hunc ab alto</l>
                    <l xml:id="d001l285" n="4">Ponte in Meduaci fluentis imas</l>
                    <l xml:id="d001l286" n="5">Undas deiiceretque mergeretque.</l>
                    <l xml:id="d001l287" n="6">Dumque hoc exequitur, toris revinctam,</l>
                    <l xml:id="d001l288" n="7">Qua iam traxerat huc canem, catenam</l>
                    <l xml:id="d001l289" n="8">Oblitus religare, decidentem</l>
                    <l xml:id="d001l290" n="9">Praeceps praecipitem secutus amnis</l>
                    <l xml:id="d001l291" n="10">Est hunc usque rapacis in profundum.</l>
                    <l xml:id="d001l292" n="11">Emergens subito sed hinc molossus,</l>
                    <l xml:id="d001l293" n="12">Ac ripam fluvii petens natando,</l>
                    <l xml:id="d001l294" n="13">Huc traxit reducem simul puellum,</l>
                    <l xml:id="d001l295" n="14">Atque illi bona pro malis rependit.</l>
                    <l xml:id="d001l296" n="15">Ergo iam pudeat nocere cuiquam</l>
                    <l xml:id="d001l297" n="16">Quum sit vel canis, ut vides, benignus</l>
                    <l xml:id="d001l298" n="17">In saevum, officiosus in malignum.</l>
                    <lb/>
                </div2>
                <div2 xml:id="001c013" type="carmen" met="E">
                    <head>
                        <abbr>13</abbr>
                    </head>
                    <p xml:id="d001l299" n="">13.</p>
                    <p xml:id="d001l300" n="0|1">Ad Parthenium Paravicinum, optimae indolis puerum.</p>
                    <l xml:id="d001l301" n="1">Haec quae misisti puer ornatissime nobis,</l>
                    <l xml:id="d001l302" n="2">Ingenii specimen carmina culta tui,</l>
                    <l xml:id="d001l303" n="3">Te satis ostendunt dulceis potasse liquores</l>
                    <l xml:id="d001l304" n="4">Ungula queis monte sparsit equina sacrum.</l>
                    <l xml:id="d001l305" n="5">Ardua verticibus iuga te petiisse duobus</l>
                    <l xml:id="d001l306" n="6">Parnasi exclamant, Pieridumque domos.</l>
                    <l xml:id="d001l307" n="7">Atque ibi te puerum monstrant cinxisse virenti,</l>
                    <l xml:id="d001l308" n="8">Qua cingant pauci tempora fronde senes.</l>
                    <l xml:id="d001l309" n="9">Quo minus admiror veterum tibi nomina vatum</l>
                    <l xml:id="d001l310" n="10">Cognita, qui prius haec incoluere loca.</l>
                    <l xml:id="d001l311" n="11">Caetera visa inibi non sunt puer optime certa,</l>
                    <l xml:id="d001l312" n="12">Morphea sed credas imposuisse tibi.</l>
                    <l xml:id="d001l313" n="13">Nigra etenim Phoebo minime sunt grata soletque hoc</l>
                    <l xml:id="d001l314" n="14">Tingere Apollineus multa calore fruor.</l>
                    <l xml:id="d001l315" n="15">Transcriptas igitur quam non agnoscimus abs te</l>
                    <l xml:id="d001l316" n="16">Laudes (nam tenuis res mihi nota mea est)</l>
                    <l xml:id="d001l317" n="17">Tam te exercendi ingenii quaesisse probamus</l>
                    <l xml:id="d001l318" n="18">Hinc ansam, quamvis sit Niger ipse niger.</l>
                    <l xml:id="d001l319" n="19">Teque admiramur potuisse e musca elephantum</l>
                    <l xml:id="d001l320" n="20">Efficere, atque etiam vertere in alba nigrum.</l>
                    <l xml:id="d001l321" n="21">Ergo macte bona puer indole perge precamur,</l>
                    <l xml:id="d001l322" n="22">Digna recepturus praemia perge puer.</l>
                    <l xml:id="d001l323" n="23">Doctarum Aonidum placidus chorus usque profanum</l>
                    <l xml:id="d001l324" n="24">Invitant fugias vulgus, honesta colas.</l>
                    <l xml:id="d001l325" n="25">Quae licet egregie praestes, tamen addere per se</l>
                    <l xml:id="d001l326" n="26">Currenti libuit nunc mihi calcar equo.</l>
                </div2>
            </div1>
        </body>
    </text>
</TEI>
