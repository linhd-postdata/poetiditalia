<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="CANTALIC-borg">
                    <title>Borgias</title>
                    <title type="short">Borgias</title>
                    <abbr>Borg.</abbr>
                    <bibl>A. Altamura, 1940</bibl>
                </title>
                <author xml:id="CANTALIC" n="185.000">
                    <name>Cantalicio</name>
                    <date>Cantalice 1445 - 1515</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Giambattista Valentino detto Cantalicio</persName>
                    <abbr>CANTAL.</abbr>
                </author>
                <respStmt>
                    <resp>Reference basis text</resp>
                    <name>A. Altamura, 1940</name>
                </respStmt>
            </titleStmt>
            <extent>
                <measure unit="words" quantity="1295">1295</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Altamura, 1940</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>4.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="various">
                <head>
                    <title>1</title>
                    <bibl source="digital">Emiliano Pecalli</bibl>
                </head>
                <div2 xml:id="001c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. ad Musas Borgiades</p>
                    <l xml:id="d001l2" n="1">Este mihi faciles, quaeso, blandaeque, Camenae,</l>
                    <l xml:id="d001l3" n="2">Nec vos, Borgiades, sit vocitasse nefas;</l>
                    <l xml:id="d001l4" n="3">Quippe mihi et merito canitur nunc Borgia proles,</l>
                    <l xml:id="d001l5" n="4">Puniceo cinctum cui micat orbe caput.</l>
                    <l xml:id="d001l6" n="5">Materiam sumpsi parvis non viribus aequam:</l>
                    <l xml:id="d001l7" n="6">Hoc leve sed vestro numine fiet onus.</l>
                    <lb/>
                </div2>
                <div2 xml:id="001c002" type="carmen" met="F">
                    <head>
                        <abbr>2</abbr>
                    </head>
                    <p xml:id="d001l8" n="tit.">2. ad Musas Borgiades</p>
                    <l xml:id="d001l9" n="1">Musae Borgiades, favete coeptis,</l>
                    <l xml:id="d001l10" n="2">Coeptos versiculos iuvate nostros.</l>
                    <l xml:id="d001l11" n="3">Prosit Borgiades dedisse nomen,</l>
                    <l xml:id="d001l12" n="4">Nomen grandisono Marone dignum.</l>
                    <l xml:id="d001l13" n="5">Cur non Borgiades libenter ipse</l>
                    <l xml:id="d001l14" n="6">Dicam? dicere si solent poetae</l>
                    <l xml:id="d001l15" n="7">Musas Pierides? Venite, Musae,</l>
                    <l xml:id="d001l16" n="8">Musae Borgiades, favete, Musae.</l>
                    <lb/>
                </div2>
                <div2 xml:id="001c003" type="carmen" met="F">
                    <head>
                        <abbr>3</abbr>
                    </head>
                    <p xml:id="d001l17" n="tit.">3. in malignos</p>
                    <l xml:id="d001l18" n="1">Subsannare meum, maligne Ronchis,</l>
                    <l xml:id="d001l19" n="2">Noli Borgiacum, rogo, libellum:</l>
                    <l xml:id="d001l20" n="3">Non est Pegaseo lepore plenus,</l>
                    <l xml:id="d001l21" n="4">Non est, confiteor, legente dignus;</l>
                    <l xml:id="d001l22" n="5">Verum est candidusque, pius, bonusque,</l>
                    <l xml:id="d001l23" n="6">Comptus Borgiaca nitens quam laude.</l>
                    <l xml:id="d001l24" n="7">Vestrum tendere parce, parce, nasum:</l>
                    <l xml:id="d001l25" n="8">Non est hoc parasitus in libello,</l>
                    <l xml:id="d001l26" n="9">Qui blandis numeris placere tentet.</l>
                    <l xml:id="d001l27" n="10">Nemo scribere veriora posset</l>
                    <l xml:id="d001l28" n="11">Quam sunt, quae canimus, favore digna.</l>
                    <l xml:id="d001l29" n="12">Haec sunt quae teneris peregit annis</l>
                    <l xml:id="d001l30" n="13">Noster Borgia: quem putas futurum</l>
                    <l xml:id="d001l31" n="14">Hunc tu temporibus virum senectae?</l>
                    <l xml:id="d001l32" n="15">Non Demosthenis ora, non Maronis,</l>
                    <l xml:id="d001l33" n="16">Non certe Ciceronis aut Salusti;</l>
                    <l xml:id="d001l34" n="17">Non Liris fluvius valebit unquam</l>
                    <l xml:id="d001l35" n="18">Digne Borgiacas referre laudes.</l>
                    <l xml:id="d001l36" n="19">Subsannare meum, maligne Ronchis,</l>
                    <l xml:id="d001l37" n="20">Noli Borgiacum, rogo, libellum.</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l38" n="tit.">4. in reditu Regis Galliae, relicta Neapoli</p>
                    <l xml:id="d001l39" n="1">Parthenope interea, Gallo redeunte, relicta,</l>
                    <l xml:id="d001l40" n="2">Ceperat expulso quam modo rege meo</l>
                    <l xml:id="d001l41" n="3">Pastor Alexander rursus, ne monstra videret</l>
                    <l xml:id="d001l42" n="4">Gallica, per paucos cessit ab Urbe dies;</l>
                    <l xml:id="d001l43" n="5">Sed Spoletina revocavit ab arce nepotem,</l>
                    <l xml:id="d001l44" n="6">Tuta quod uno territa Roma foret.</l>
                    <l xml:id="d001l45" n="7">Atque ita successit: capta nam protinus arce</l>
                    <l xml:id="d001l46" n="8">Hadriani, Gallos hinc procul ire iubet.</l>
                    <l xml:id="d001l47" n="9">Reddidit et tutos ex affini parte Quirites,</l>
                    <l xml:id="d001l48" n="10">In quorum tectis nil nisi terror erat.</l>
                    <l xml:id="d001l49" n="11">Tunc ego non leviter coepi te, Borgia, amare,</l>
                    <l xml:id="d001l50" n="12">Et mira ingenii tacta stupere tui;</l>
                    <l xml:id="d001l51" n="13">Nunc ego dispeream nisi te non, Borgia, adoro,</l>
                    <l xml:id="d001l52" n="14">Mortali quoniam plus rationis habes.</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d001l53" n="tit.">5. eiusdem legatio ad Reg. Ferdinadum</p>
                    <l xml:id="d001l54" n="1">Italiae postquam Senonum cessere phalanges,</l>
                    <l xml:id="d001l55" n="2">Inque suas fusae vix rediere plagas,</l>
                    <l xml:id="d001l56" n="3">Parthenopesque suum revocarunt moenia regem,</l>
                    <l xml:id="d001l57" n="4">Moenia Aragoneis semper amata suis.</l>
                    <l xml:id="d001l58" n="5">Missus adit nostrum legatus Borgia regem,</l>
                    <l xml:id="d001l59" n="6">Facturus tutum regis ubique latus:</l>
                    <l xml:id="d001l60" n="7">Laetus agens acies equitum peditumque potentes,</l>
                    <l xml:id="d001l61" n="8">Magnanimo quanquam pectore fortis erat.</l>
                    <l xml:id="d001l62" n="9">Quo viso, rediere animi, rediere vigores</l>
                    <l xml:id="d001l63" n="10">Parthenope, rediit regis in ora color.</l>
                    <l xml:id="d001l64" n="11">Hostis adhuc quamvis arces numerosus haberet,</l>
                    <l xml:id="d001l65" n="12">Et magna in regni Gallia parte foret,</l>
                    <l xml:id="d001l66" n="13">Illius in vultu victoria certa nitebat,</l>
                    <l xml:id="d001l67" n="14">Nec fuit augurio spes bona falsa suo;</l>
                    <l xml:id="d001l68" n="15">Namque, pericla meo coniunctus ad omnia regi,</l>
                    <l xml:id="d001l69" n="16">Barbaricas furtim fecit abire manus.</l>
                    <l xml:id="d001l70" n="17">Atque ita Parthenope vultus induta priores</l>
                    <l xml:id="d001l71" n="18">Plausit Aragoneis libera facta suis.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d001l72" n="tit.">6. factus Card. post receptam Parthen. et arcem</p>
                    <l xml:id="d001l73" n="1">Magnanimo postquam rex Marte receperat arces,</l>
                    <l xml:id="d001l74" n="2">Hostibus eiectis, sub sua iura meus,</l>
                    <l xml:id="d001l75" n="3">Iam bene pro cunctis sic gestis Borgia rebus</l>
                    <l xml:id="d001l76" n="4">Et pro defenso tam bene rege meo;</l>
                    <l xml:id="d001l77" n="5">Puniceae excelso decoratus honore tiara,</l>
                    <l xml:id="d001l78" n="6">Quam bonus a sancta miserat urbe Pater:</l>
                    <l xml:id="d001l79" n="7">Ut velut Alcides post fortia facta, deorum</l>
                    <l xml:id="d001l80" n="8">In numero, felix Borgia, iure tores.</l>
                    <lb/>
                </div2>
                <div2 xml:id="001c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d001l81" n="tit.">7. de dolore Borgiae ex morte Ferd. insperata</p>
                    <l xml:id="d001l82" n="1">Mille modis hominum resecat Proserpina crinem</l>
                    <l xml:id="d001l83" n="2">Et varia Lachesis sorte resolvit opus:</l>
                    <l xml:id="d001l84" n="3">Hos unda, hos saevi rapiunt fera classica Martis,</l>
                    <l xml:id="d001l85" n="4">Hos sitis, hos hyemes, hos necat aspra fames,</l>
                    <l xml:id="d001l86" n="5">Hos vulcanus edax; rapit hos male fulminis ictus,</l>
                    <l xml:id="d001l87" n="6">Hos de praecipiti celsa ruina trahit;</l>
                    <l xml:id="d001l88" n="7">Hos necat atra lues, necat hos quartana iacentes,</l>
                    <l xml:id="d001l89" n="8">Huic rapit infensum longa senecta caput,</l>
                    <l xml:id="d001l90" n="9">Aspidis hic morsu: morsu perit ille ferarum,</l>
                    <l xml:id="d001l91" n="10">Hos timor, hos perimit perniciosus amor.</l>
                    <l xml:id="d001l92" n="11">Tu sed, Aragonidum rex, gloria maxima regum,</l>
                    <l xml:id="d001l93" n="12">In tua mox victor regna reversus, obis:</l>
                    <l xml:id="d001l94" n="13">Vincere terrarum quem non potuere labores,</l>
                    <l xml:id="d001l95" n="14">Vincere quem casus non potuere maris,</l>
                    <l xml:id="d001l96" n="15">Vincere tam saevi quem non potuere dolores,</l>
                    <l xml:id="d001l97" n="16">Gaudia victricis surripuere manus.</l>
                    <l xml:id="d001l98" n="17">Heu, tibi, Parthenope, semper lachrymabile fatum,</l>
                    <l xml:id="d001l99" n="18">Dum tua regalis moenia iuris erunt.</l>
                    <l xml:id="d001l100" n="19">Heu fuerat templis vix reddita pompa deorum,</l>
                    <l xml:id="d001l101" n="20">Vix fuerat magno victima caesa Iovi!</l>
                    <l xml:id="d001l102" n="21">Inter laurigeros quum mors clarosque triumphos</l>
                    <l xml:id="d001l103" n="22">Iniecit rapidas mox violenta manus;</l>
                    <l xml:id="d001l104" n="23">Heu heu qualis eras tali tetro, Borgia, casu</l>
                    <l xml:id="d001l105" n="24">Aeacide vultus quum cecidere tui.</l>
                    <l xml:id="d001l106" n="25">Nunc cadis in faciem flendo, nunc ore supinus</l>
                    <l xml:id="d001l107" n="26">Visus eras magnos insimulare deos.</l>
                    <l xml:id="d001l108" n="27">Dant lachrymas oculi, resonant singultibus ora</l>
                    <l xml:id="d001l109" n="28">Et gemitus quassi pectoris ima trahit:</l>
                    <l xml:id="d001l110" n="29">Denique si talem sortem tibi fata dedissent</l>
                    <l xml:id="d001l111" n="30">Pro Polluce tuo, Borgia, Castor eras.</l>
                    <lb/>
                </div2>
                <div2 xml:id="001c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d001l112" n="">8.</p>
                    <l xml:id="d001l113" n="1">Clare Fabi, haud ficto sequitur te quisquis amore,</l>
                    <l xml:id="d001l114" n="2">Omine coniugii gaudeat me tui:</l>
                    <l xml:id="d001l115" n="3">Uxorem quoniam tibi magna valentia misit,</l>
                    <l xml:id="d001l116" n="4">Nomine qua nullum fortium esse potest.</l>
                    <l xml:id="d001l117" n="5">Auguror unde tibi validas fore ad omnia vires,</l>
                    <l xml:id="d001l118" n="6">Et validos animos imperiumque potens.</l>
                    <l xml:id="d001l119" n="7">Quisquis erit quoniam cui iuncta valentia coniux,</l>
                    <l xml:id="d001l120" n="8">Non erit hic semper qua ratione potens.</l>
                    <lb/>
                </div2>
                <div2 xml:id="001c009" type="carmen" met="S1">
                    <head>
                        <abbr>9</abbr>
                    </head>
                    <p xml:id="d001l121" n="tit.">9. epithalamion in nuptiis | Fabii Ursini et Hyeronimae Borgiae</p>
                    <l xml:id="d001l122" n="1">Liberi patris Paphiaeque proles,</l>
                    <l xml:id="d001l123" n="2">Qui colis celsas Heliconis arces,</l>
                    <l xml:id="d001l124" n="3">Huc ades laetis redimite sacra</l>
                    <l xml:id="d001l125" n="4" met="A">Tempora sertus.</l>
                    <l xml:id="d001l126" n="5">Virginum praesens Hymenee raptor,</l>
                    <l xml:id="d001l127" n="6">Diripis quas tu gremio parentum</l>
                    <l xml:id="d001l128" n="7">Solus ad sponsi thalamos paratos</l>
                    <l xml:id="d001l129" n="8" met="A">Non sine fletu.</l>
                    <l xml:id="d001l130" n="9">Huc ades, fulcri venerande custos,</l>
                    <l xml:id="d001l131" n="10">Noctis obscuris inimice furtis,</l>
                    <l xml:id="d001l132" n="11">Huc ades tantam celebrare laeto</l>
                    <l xml:id="d001l133" n="12" met="A">Carmine lucem.</l>
                    <l xml:id="d001l134" n="13">Iungitur nostris generosa proles</l>
                    <l xml:id="d001l135" n="14">Borgia Ursinis, prospera venire,</l>
                    <l xml:id="d001l136" n="15">Iungit Ursino Fabio sororem</l>
                    <l xml:id="d001l137" n="16" met="A">Borgia noster.</l>
                    <l xml:id="d001l138" n="17">Tu, soror magni Iovis atque coniux,</l>
                    <l xml:id="d001l139" n="18">Sic Samos felix tua cura vivat,</l>
                    <l xml:id="d001l140" n="19">Huc ades, Iuno, pia nuptialis</l>
                    <l xml:id="d001l141" n="20" met="A">Pronuba lecti.</l>
                    <l xml:id="d001l142" n="21">Huc ades, mater nivei pudoris,</l>
                    <l xml:id="d001l143" n="22">Crinibus saevae positis Medusae,</l>
                    <l xml:id="d001l144" n="23">Orta de magni Iovis o profundo</l>
                    <l xml:id="d001l145" n="24" met="A">Vertice, Pallas.</l>
                    <l xml:id="d001l146" n="25">Tuque tam laetam, Cytherea, lucem</l>
                    <l xml:id="d001l147" n="26">Suscipe: ingrata est sine te voluptas;</l>
                    <l xml:id="d001l148" n="27">Huc ades sacris comitata triplex</l>
                    <l xml:id="d001l149" n="28" met="A">Gratia nymphis.</l>
                    <l xml:id="d001l150" n="29">Tuque, sermonis sapiens repertor,</l>
                    <l xml:id="d001l151" n="30">Mercuri, Phoebo comitatus, adsis;</l>
                    <l xml:id="d001l152" n="31">Bacchus et tecum properet decoris</l>
                    <l xml:id="d001l153" n="32" met="A">Cornibus audax.</l>
                    <l xml:id="d001l154" n="33">Sint procul turbae furialis angues,</l>
                    <l xml:id="d001l155" n="34">Sint procul cantus volucris sinistrae,</l>
                    <l xml:id="d001l156" n="35">Sit procul livor, magnaeque sortis</l>
                    <l xml:id="d001l157" n="36" met="A">Carmen et herbae.</l>
                    <l xml:id="d001l158" n="37">Ante formosae faciem puellae</l>
                    <l xml:id="d001l159" n="38">Spineas et tu gere casta tedas,</l>
                    <l xml:id="d001l160" n="39">Omen et votum sobolis futurae,</l>
                    <l xml:id="d001l161" n="40" met="A">Patrima proles.</l>
                    <l xml:id="d001l162" n="41">Sparge nigrantes hederae, corymbos</l>
                    <l xml:id="d001l163" n="42">Necte felices foribus coronas,</l>
                    <l xml:id="d001l164" n="43">Necte: iam gestit nova nupta fortes</l>
                    <l xml:id="d001l165" n="44" met="A">Ire sub arctus.</l>
                    <l xml:id="d001l166" n="45">Iudicem qualem Phrygium petivit</l>
                    <l xml:id="d001l167" n="46">Alma devictis Erycina dives,</l>
                    <l xml:id="d001l168" n="47">Talis ad sponsum properat venire</l>
                    <l xml:id="d001l169" n="48" met="A">Borgia virgo.</l>
                    <l xml:id="d001l170" n="49">Ite vos cunctae, precor, o puellae,</l>
                    <l xml:id="d001l171" n="50">Obviam intactae, thalamumque sacris</l>
                    <l xml:id="d001l172" n="51">Sternite auleis; pueri, nucesque</l>
                    <l xml:id="d001l173" n="52" met="A">Spargite tectis:</l>
                    <l xml:id="d001l174" n="53">Virginem sed ne pudeat mariti,</l>
                    <l xml:id="d001l175" n="54">Cuius amplexus cupit illa iam iam</l>
                    <l xml:id="d001l176" n="55">Ocyus casti veneranda sumat,</l>
                    <l xml:id="d001l177" n="56" met="A">Flammea vultu.</l>
                    <l xml:id="d001l178" n="57">Tuque iam, quaeso, nova nupta prodi,</l>
                    <l xml:id="d001l179" n="58">Namque te felix Fabius moratur,</l>
                    <l xml:id="d001l180" n="59">Non secus, quod qui sitiens anhelat</l>
                    <l xml:id="d001l181" n="60" met="A">Flumina cervus.</l>
                    <l xml:id="d001l182" n="61">Quos ibi lusus et utrimque pugnas,</l>
                    <l xml:id="d001l183" n="62">Quos ibi nexus, Hymenee, cernes,</l>
                    <l xml:id="d001l184" n="63">Quum peroptatae Veneris sonabunt</l>
                    <l xml:id="d001l185" n="64" met="A">Classica Martem.</l>
                    <l xml:id="d001l186" n="65">At palestri tali nova nupta prodi,</l>
                    <l xml:id="d001l187" n="66">Virgo, quid tantum trepidas theatrum?</l>
                    <l xml:id="d001l188" n="67">Par pari, per quod pariter marito,</l>
                    <l xml:id="d001l189" n="68" met="A">Strenua reddes.</l>
                    <l xml:id="d001l190" n="69">Nam velut nexu steriles tenaci</l>
                    <l xml:id="d001l191" n="70">Vinciunt ulmos steriles sequaces,</l>
                    <l xml:id="d001l192" n="71">Vinciet pugnax tua sic lacertis</l>
                    <l xml:id="d001l193" n="72" met="A">Colla maritus.</l>
                    <l xml:id="d001l194" n="73">Inter, o felix nova nupta, cunctas</l>
                    <l xml:id="d001l195" n="74">Quas Valentinae genuere matres,</l>
                    <l xml:id="d001l196" n="75">Quas vel insignis genuit puellas</l>
                    <l xml:id="d001l197" n="76" met="A">Betica tellus;</l>
                    <l xml:id="d001l198" n="77">Coniuge o tanto, nova nupta, gaude:</l>
                    <l xml:id="d001l199" n="78">Non habet talem spatiosus orbis,</l>
                    <l xml:id="d001l200" n="79">Non habet talem genitrix virorum</l>
                    <l xml:id="d001l201" n="80" met="A">Roma maritum.</l>
                    <l xml:id="d001l202" n="81">Cerne divinos, nova nupta, vultus</l>
                    <l xml:id="d001l203" n="82">Phosphori, ut vincant radios micantes</l>
                    <l xml:id="d001l204" n="83">Aspice, ut vincant speciosa lucem</l>
                    <l xml:id="d001l205" n="84" met="A">Lumina Phoebi;</l>
                    <l xml:id="d001l206" n="85">Vis ut informet generosa pectus,</l>
                    <l xml:id="d001l207" n="86">Aspice ut Quintum referat morantem,</l>
                    <l xml:id="d001l208" n="87">Ut vel Ursinos referat decora</l>
                    <l xml:id="d001l209" n="88" met="A">Fronde vetustos.</l>
                    <l xml:id="d001l210" n="89">Sola tanto fueras marito</l>
                    <l xml:id="d001l211" n="90">Digna: quae cunctas superas maritas</l>
                    <l xml:id="d001l212" n="91">Lumine, ut nocti superat minores</l>
                    <l xml:id="d001l213" n="92" met="A">Cynthia flammas.</l>
                    <l xml:id="d001l214" n="93">Sed dies cedit: redeunt tenebrae,</l>
                    <l xml:id="d001l215" n="94">Vesper adventat, nova nupta prodi.</l>
                    <l xml:id="d001l216" n="95">Ire quid cessas, precor, ad beatae</l>
                    <l xml:id="d001l217" n="96" met="A">Proelia noctis?</l>
                    <l xml:id="d001l218" n="97">Stat vir accinctus foribus Thalassus,</l>
                    <l xml:id="d001l219" n="98">Carmen ut dulci moduletur ore:</l>
                    <l xml:id="d001l220" n="99">Iam tuas pridem resonans paratus</l>
                    <l xml:id="d001l221" n="100" met="A">Dicere laudes.</l>
                    <l xml:id="d001l222" n="101">Virgo, quid cessas bona? quid moraris?</l>
                    <l xml:id="d001l223" n="102">Iam sales turbae resonant iocosos,</l>
                    <l xml:id="d001l224" n="103">Iam tibi optatum reseravit ampla</l>
                    <l xml:id="d001l225" n="104" met="A">Ianua limen.</l>
                    <l xml:id="d001l226" n="105">Virgo quid cessas bona? quid moraris?</l>
                    <l xml:id="d001l227" n="106">Sol ad occasum ruit, advenito:</l>
                    <l xml:id="d001l228" n="107">Pronuba optatum tyrio paravit</l>
                    <l xml:id="d001l229" n="108" met="A">Murice lectum.</l>
                    <l xml:id="d001l230" n="109">Sponse, iam prodit: nova nupta, gaude;</l>
                    <l xml:id="d001l231" n="110">Desine optatam cupidus morari.</l>
                    <l xml:id="d001l232" n="111">Ecce, quae iam te faciet beatum,</l>
                    <l xml:id="d001l233" n="112" met="A">Virgo propinquat.</l>
                    <l xml:id="d001l234" n="113">Cerne demissam faciem pudore,</l>
                    <l xml:id="d001l235" n="114">Cerne manantes lachrymas ocellos;</l>
                    <l xml:id="d001l236" n="115">Desinas sed tu lachrymare, virgo,</l>
                    <l xml:id="d001l237" n="116" met="A">Desine flere.</l>
                    <l xml:id="d001l238" n="117">An tibi raptum lachrymas pudorem?</l>
                    <l xml:id="d001l239" n="118">An times pugnae Fabium paratum?</l>
                    <l xml:id="d001l240" n="119">An tibi tales potius ministrant</l>
                    <l xml:id="d001l241" n="120" met="A">Gaudia fletus?</l>
                    <l xml:id="d001l242" n="121">Sive ne sponsum rapiant latinae</l>
                    <l xml:id="d001l243" n="122">Tam tibi charum trepidas puellae?</l>
                    <l xml:id="d001l244" n="123">Sive quod sera lachrymas subisti</l>
                    <l xml:id="d001l245" n="124" met="A">Tecta mariti?</l>
                    <l xml:id="d001l246" n="125">Ille desertor, caveas timere,</l>
                    <l xml:id="d001l247" n="126">Non erit; virgo, caveas dolere.</l>
                    <l xml:id="d001l248" n="127">Namque servabit tua, crede, semper</l>
                    <l xml:id="d001l249" n="128" met="A">Castra fidelis.</l>
                    <l xml:id="d001l250" n="129">Intrat en sponsi nova nupta limen;</l>
                    <l xml:id="d001l251" n="130">Flammeum tandem, nova nupta, tolle;</l>
                    <l xml:id="d001l252" n="131">Et tibi zonam Cupidi recingat</l>
                    <l xml:id="d001l253" n="132" met="A">Dextra mariti.</l>
                    <l xml:id="d001l254" n="133">Ite felices thalami sub umbram,</l>
                    <l xml:id="d001l255" n="134">Coniuges clarae sobolis parentes;</l>
                    <l xml:id="d001l256" n="135">Vivite, et vivax utriusque tarde</l>
                    <l xml:id="d001l257" n="136" met="A">Forma senescat.</l>
                </div2>
            </div1>
        </body>
    </text>
</TEI>
