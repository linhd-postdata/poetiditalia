<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="CANTALIC-spec">
                    <title>Divo Alexandro pontifici maximo spectacula Lucretiana</title>
                    <title type="short">spectacula Lucretiana</title>
                    <abbr>spect.</abbr>
                    <bibl>G. Germano, 1996</bibl>
                </title>
                <author xml:id="CANTALIC" n="185.000">
                    <name>Cantalicio</name>
                    <date>Cantalice 1445 - 1515</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Giambattista Valentino detto Cantalicio</persName>
                    <abbr>CANTAL.</abbr>
                </author>
                <respStmt>
                    <resp>Reference basis text</resp>
                    <name>G. Germano, 1996</name>
                </respStmt>
            </titleStmt>
            <extent>
                <measure unit="words" quantity="6207">6207</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>G. Germano, 1996</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>3.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="various">
                <head>
                    <title>1</title>
                    <bibl source="digital">Daniela  Marrone</bibl>
                </head>
                <div2 xml:id="001c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. operis argumentum</p>
                    <l xml:id="d001l2" n="1">Horrida Sequanicae gentis modo bella canebam</l>
                    <l xml:id="d001l3" n="2">Iamque mihi fuerat carcere missus equus,</l>
                    <l xml:id="d001l4" n="3">Scilicet ut Gallus rex maximus omnia regum</l>
                    <l xml:id="d001l5" n="4">Vicerit Italici regna decora soli</l>
                    <l xml:id="d001l6" n="5">Utque per attonitos populos gentesque paventes</l>
                    <l xml:id="d001l7" n="6">Asperso tantum nomine fecit iter,</l>
                    <l xml:id="d001l8" n="7">Cum mihi qui vatum pia pectora Delius implet:</l>
                    <l xml:id="d001l9" n="8">"Ista quid hoc frustra tempore scribis? -ait-</l>
                    <l xml:id="d001l10" n="9">Borgiacos tantum meditatur Roma triumphos</l>
                    <l xml:id="d001l11" n="10">Et tu Gallorum scribere bella paras?</l>
                    <l xml:id="d001l12" n="11">Edita quod dextris Lucretia Borgia fatis</l>
                    <l xml:id="d001l13" n="12">Ad thalamos tandem coniugis ire parat,</l>
                    <l xml:id="d001l14" n="13">Tanta cave macules tristi nunc gaudia versu</l>
                    <l xml:id="d001l15" n="14">Et cave tam faustos commaculare dies</l>
                    <l xml:id="d001l16" n="15">Inque tuo numeris melioribus utere plectro:</l>
                    <l xml:id="d001l17" n="16">Nil nisi Borgiacum nunc tibi in ore sonet.</l>
                    <l xml:id="d001l18" n="17">Laetitia exultant simul omnia culmina Romae</l>
                    <l xml:id="d001l19" n="18">Cunctaque ludorum munera circus agit</l>
                    <l xml:id="d001l20" n="19">Instruit et populus spectacula prisca Quiritum,</l>
                    <l xml:id="d001l21" n="20">Laetus et ut felix hic hymeneus eat.</l>
                    <l xml:id="d001l22" n="21">Haec cane, si sapias: non est ad tristia tempus</l>
                    <l xml:id="d001l23" n="22">Et tua Borgiaca pendet ab arce salus!"</l>
                    <l xml:id="d001l24" n="23">Ergo vale et veniam concedas, Gallia victrix:</l>
                    <l xml:id="d001l25" n="24">Ad tua cum tempus gesta revertar erit.</l>
                    <lb/>
                </div2>
                <div2 xml:id="001c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d001l26" n="tit.">2. divae Lucretiae Borgiae</p>
                    <l xml:id="d001l27" n="1">Magna dedit Sextus tibi munera, Borgia Diva,</l>
                    <l xml:id="d001l28" n="2">Curia magna dedit Romaque magna dedit.</l>
                    <l xml:id="d001l29" n="3">At si non renuis munuscula parva clientum,</l>
                    <l xml:id="d001l30" n="4">Haec quoque sume pia, Borgia Diva, manu:</l>
                    <l xml:id="d001l31" n="5">Conterit annorum series quaecunque sub astris</l>
                    <l xml:id="d001l32" n="6">Cernimus, ingenii munera certa manent.</l>
                    <lb/>
                </div2>
                <div2 xml:id="001c003" type="carmen" met="F">
                    <head>
                        <abbr>3</abbr>
                    </head>
                    <p xml:id="d001l33" n="tit.">3. ad Musam</p>
                    <l xml:id="d001l34" n="1">Dic spectacula, dic, Thalia, ludos,</l>
                    <l xml:id="d001l35" n="2">Dic Lucretia Diva quos honores,</l>
                    <l xml:id="d001l36" n="3">Dic quos, dic varios vel illa plausus</l>
                    <l xml:id="d001l37" n="4">Desertura tulit suos Quirites</l>
                    <l xml:id="d001l38" n="5">Et caros modo Martios penates,</l>
                    <l xml:id="d001l39" n="6">Ad consortia coniugis vocata,</l>
                    <l xml:id="d001l40" n="7">Cui Ferraria delicata servit</l>
                    <l xml:id="d001l41" n="8">Et quem pronuba Iuno magna fovit,</l>
                    <l xml:id="d001l42" n="9">Tanta coniuge quae virum beavit.</l>
                    <l xml:id="d001l43" n="10">Quae cum Romuleam reliquit urbem,</l>
                    <l xml:id="d001l44" n="11">Lux de Romulea recessit urbe,</l>
                    <l xml:id="d001l45" n="12">Lux omnis veluti recedit orbe,</l>
                    <l xml:id="d001l46" n="13">Cum sol Hesperias subivit undas.</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l47" n="tit.">4. Romanorum amor in divam Lucretiam</p>
                    <l xml:id="d001l48" n="1">Quam dilecta fuit Lucretia Borgia Romae,</l>
                    <l xml:id="d001l49" n="2">Quanta fuit pietas et generosus amor,</l>
                    <l xml:id="d001l50" n="3">Sciret ut haec aderat tunc quae Ferraria praesens,</l>
                    <l xml:id="d001l51" n="4">Omnia monstrarunt templa, theatra, viae:</l>
                    <l xml:id="d001l52" n="5">Hinc sua patritii reserarunt pectora cives,</l>
                    <l xml:id="d001l53" n="6">Hinc eques, hinc plebes; hinc puer, inde senex,</l>
                    <l xml:id="d001l54" n="7">Quaelibet et totam matrona norusque per urbem</l>
                    <l xml:id="d001l55" n="8">Affectus magni signa dedere sui.</l>
                    <l xml:id="d001l56" n="9">Haec ut Alexandro propius spectare liceret,</l>
                    <l xml:id="d001l57" n="10">Claudere cui superos et reserare datur,</l>
                    <l xml:id="d001l58" n="11">Utque suae Caesar frueretur honore sororis,</l>
                    <l xml:id="d001l59" n="12">Troianus maior quo neque Caesar erat,</l>
                    <l xml:id="d001l60" n="13">Ad Vaticani divina palatia montis</l>
                    <l xml:id="d001l61" n="14">Constituere suo digna theatra loco.</l>
                    <l xml:id="d001l62" n="15">Hic veterum quicquid iam spectabatur harena</l>
                    <l xml:id="d001l63" n="16">Vidimus et quicquid tradere Roma potest;</l>
                    <l xml:id="d001l64" n="17">Sed tamen orchestram qualem nunc vidimus, unquam</l>
                    <l xml:id="d001l65" n="18">Tempore non habuit Roma vetusta suo:</l>
                    <l xml:id="d001l66" n="19">Nanque suis ludis quoties de more sederet,</l>
                    <l xml:id="d001l67" n="20">Illa senatores ceperat, ista deos.</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d001l68" n="tit.">5. divae Lucretiae Borgiae et Alfonsi | Estensis ducis Ferrariae coniugium</p>
                    <l xml:id="d001l69" n="1">Quam bene sortita est Lucretia Borgia tandem</l>
                    <l xml:id="d001l70" n="2">Coniugii tedas conditione pares!</l>
                    <l xml:id="d001l71" n="3">Non bene simplicibus volucrum regina columbis</l>
                    <l xml:id="d001l72" n="4">Iungitur aut timidae torva leena ferae.</l>
                    <l xml:id="d001l73" n="5">Quid nam nobilius produxit Iberia, quid nam</l>
                    <l xml:id="d001l74" n="6">Borgiacis melius Bethyca terra tulit?</l>
                    <l xml:id="d001l75" n="7">Clarius antiquis Estensibus Itala tellus</l>
                    <l xml:id="d001l76" n="8">Nil habet aut vera nobilitate prius.</l>
                    <l xml:id="d001l77" n="9">Coniugio tali, generosa Valentia, gaude:</l>
                    <l xml:id="d001l78" n="10">Nam tuus Estensi sanguine crescet honos.</l>
                    <l xml:id="d001l79" n="11">Tu quoque Borgiacis, Ferraria, gaude hymeneis:</l>
                    <l xml:id="d001l80" n="12">Nam magis hoc fies stenmate mixta potens.</l>
                    <l xml:id="d001l81" n="13">Et iam, Sexte, tibi fas est requiescere, pastor:</l>
                    <l xml:id="d001l82" n="14">Cesserunt votis omnibus astra tuis.</l>
                    <lb/>
                </div2>
                <div2 xml:id="001c006" type="carmen" met="F">
                    <head>
                        <abbr>6</abbr>
                    </head>
                    <p xml:id="d001l83" n="tit.">6. ad Borgiacos nobilitas et | origo domus Estensis</p>
                    <l xml:id="d001l84" n="1">Tu qui Borgiaco satu nitescis,</l>
                    <l xml:id="d001l85" n="2">Unde Estense genus fluat requiris,</l>
                    <l xml:id="d001l86" n="3">Iunxit copula quod tibi Thalassi:</l>
                    <l xml:id="d001l87" n="4">Hoc est Italiae genus vetustum,</l>
                    <l xml:id="d001l88" n="5">Gentis Dardaniae decora proles,</l>
                    <l xml:id="d001l89" n="6">Quondam Antenoreae comes cohortis,</l>
                    <l xml:id="d001l90" n="7">Quae sedem Patavi locavit urbis,</l>
                    <l xml:id="d001l91" n="8">Nomen contrahit oppido sed illo,</l>
                    <l xml:id="d001l92" n="9">Quod clari Veneti vocant Ateste</l>
                    <l xml:id="d001l93" n="10">Et nos nunc male nominamus Este,</l>
                    <l xml:id="d001l94" n="11">Estensis decor altus unde fluxit.</l>
                    <l xml:id="d001l95" n="12">Cuius moribus et nitore capta</l>
                    <l xml:id="d001l96" n="13">Et clara probitate sanctitatis,</l>
                    <l xml:id="d001l97" n="14">Hanc Ferraria delicata gentem</l>
                    <l xml:id="d001l98" n="15">Ad se pro meritis vocavit ultro</l>
                    <l xml:id="d001l99" n="16">Et tantae dominam vocavit urbis:</l>
                    <l xml:id="d001l100" n="17">Quae tot secula lapsa iam, tot annos</l>
                    <l xml:id="d001l101" n="18">Tam illic omnia lance rexit aequa,</l>
                    <l xml:id="d001l102" n="19">Ut Ferraria noscat atque dicat</l>
                    <l xml:id="d001l103" n="20">Estensis sine principis corona</l>
                    <l xml:id="d001l104" n="21">Non se vivere posse vel per horam.</l>
                    <l xml:id="d001l105" n="22">Maiores taceo, patres avosque</l>
                    <l xml:id="d001l106" n="23">Et claros atavos ducesque magnos,</l>
                    <l xml:id="d001l107" n="24">Quorum nomina, gesta, facta, laudes</l>
                    <l xml:id="d001l108" n="25">Magnum connumerare pondus esset.</l>
                    <l xml:id="d001l109" n="26">Ad sponsi redeo patrem novelli,</l>
                    <l xml:id="d001l110" n="27">Quem natum domus Herculem vocavit,</l>
                    <l xml:id="d001l111" n="28">Tanti nominis incitata fama,</l>
                    <l xml:id="d001l112" n="29">Saevos Herculis ut ferox labores</l>
                    <l xml:id="d001l113" n="30">Omni tempore sustinere posset</l>
                    <l xml:id="d001l114" n="31">Et splendesceret arte militari.</l>
                    <l xml:id="d001l115" n="32">Quod non augurium fuisse vanum,</l>
                    <l xml:id="d001l116" n="33">Gentes Italicae sciunt probantque</l>
                    <l xml:id="d001l117" n="34">Et testis Veneti furor senatus,</l>
                    <l xml:id="d001l118" n="35">Huius iam toties repressus arte,</l>
                    <l xml:id="d001l119" n="36">Nec non Parthenope sacrique manes</l>
                    <l xml:id="d001l120" n="37">Alfonsi veteris piique regis;</l>
                    <l xml:id="d001l121" n="38">Sed Martis proprias tacebo laudes:</l>
                    <l xml:id="d001l122" n="39">Nil hoc sanctius esse veriusque,</l>
                    <l xml:id="d001l123" n="40">Nil hoc gratius esse fidiusque</l>
                    <l xml:id="d001l124" n="41">Nostro tempore vel potest videri.</l>
                    <l xml:id="d001l125" n="42">Est quam maximus hic quoque architectus,</l>
                    <l xml:id="d001l126" n="43">Quod Ferraria tam novata monstrat</l>
                    <l xml:id="d001l127" n="44">Et tam conspicuis recincta muris;</l>
                    <l xml:id="d001l128" n="45">Huic par denique nemo comperitur,</l>
                    <l xml:id="d001l129" n="46">Quavis vel melius refertus arte.</l>
                    <l xml:id="d001l130" n="47">Cui quondam Helionora regis illa</l>
                    <l xml:id="d001l131" n="48">Nupsit filia magna Ferdinandi,</l>
                    <l xml:id="d001l132" n="49">Qua non vel Sypelea mater olim,</l>
                    <l xml:id="d001l133" n="50">Non faecundior illa, quae maritum</l>
                    <l xml:id="d001l134" n="51">Hercei Iovis ante luxit aras:</l>
                    <l xml:id="d001l135" n="52">Natorum grege quippe perbeata,</l>
                    <l xml:id="d001l136" n="53">Alfonsum dedit atque Ferdinandum,</l>
                    <l xml:id="d001l137" n="54">Sysmundum, Hippolytum atque Cardinalem,</l>
                    <l xml:id="d001l138" n="55">Inter qui rutilos micat galeros</l>
                    <l xml:id="d001l139" n="56">Quantum Lucifer inter astra fulget.</l>
                    <l xml:id="d001l140" n="57">Quorum maximus et decore primus,</l>
                    <l xml:id="d001l141" n="58">Cui Lucretia Borgiana iuncta est,</l>
                    <l xml:id="d001l142" n="59">Tota quae veluti favente nupsit,</l>
                    <l xml:id="d001l143" n="60">Tota sic abiit dolente Roma.</l>
                    <l xml:id="d001l144" n="61">Binas edidit illa sed puellas:</l>
                    <l xml:id="d001l145" n="62">Quarum iungitur una Mantuano</l>
                    <l xml:id="d001l146" n="63">Gonsagae domino, nitore tanto</l>
                    <l xml:id="d001l147" n="64">Ut non inveniat parem, sed ipsa</l>
                    <l xml:id="d001l148" n="65">Ipsam se superat, gravis, modesta,</l>
                    <l xml:id="d001l149" n="66">Prudens et facilis, decens, venusta,</l>
                    <l xml:id="d001l150" n="67">Illustris, pia, iusta, cauta, solers</l>
                    <l xml:id="d001l151" n="68">Et cunctis Isabella liberalis;</l>
                    <l xml:id="d001l152" n="69">Magnis altera copulata regnis,</l>
                    <l xml:id="d001l153" n="70">Insubris ducis et benigna coniux,</l>
                    <l xml:id="d001l154" n="71">Vero nomine dicta iam Beatrix,</l>
                    <l xml:id="d001l155" n="72">Uxor quae poterat virum beare,</l>
                    <l xml:id="d001l156" n="73">Ni Lucina manus favens negasset</l>
                    <l xml:id="d001l157" n="74">Et stamen nisi Clotho sustulisset.</l>
                    <l xml:id="d001l158" n="75">Estensis brevibus genus vetustum</l>
                    <l xml:id="d001l159" n="76">Gentis diximus atque gesta verbis,</l>
                    <l xml:id="d001l160" n="77">At si quid tamen absit ad decorem,</l>
                    <l xml:id="d001l161" n="78">Id Lucretia Borgiana portat.</l>
                    <lb/>
                </div2>
                <div2 xml:id="001c007" type="carmen" met="F">
                    <head>
                        <abbr>7</abbr>
                    </head>
                    <p xml:id="d001l162" n="tit.">7. Borgia nobilitas</p>
                    <l xml:id="d001l163" n="1">Non est Borgiacos necesse dicam:</l>
                    <l xml:id="d001l164" n="2">Hoc novit genus orbis universus,</l>
                    <l xml:id="d001l165" n="3">Norunt Occidui marisque Rubri,</l>
                    <l xml:id="d001l166" n="4">Norunt hoc Zephyri Notique gentes,</l>
                    <l xml:id="d001l167" n="5">Norunt hoc Boreae gelu nivesque,</l>
                    <l xml:id="d001l168" n="6">Norunt Niliaci sciuntque Persae,</l>
                    <l xml:id="d001l169" n="7">Norunt hoc Solimi sciuntque reges,</l>
                    <l xml:id="d001l170" n="8">Norunt Teutonici feroxque Rhenus,</l>
                    <l xml:id="d001l171" n="9">Norunt hoc Rhodani fluenta Galli,</l>
                    <l xml:id="d001l172" n="10">Qui, quo lucidior potentiorque</l>
                    <l xml:id="d001l173" n="11">Lapsu curreret et niteret amplo,</l>
                    <l xml:id="d001l174" n="12">Iunxit Borgiacos sibi liquores.</l>
                    <l xml:id="d001l175" n="13">Hos nobis genuit decora sumens</l>
                    <l xml:id="d001l176" n="14">Urbs a magnifico valore nomen,</l>
                    <l xml:id="d001l177" n="15">Urbs Hispanica clara, grata nobis</l>
                    <l xml:id="d001l178" n="16">Urbs et Romuleis amata semper:</l>
                    <l xml:id="d001l179" n="17">Haec et magnanimos viros ducesque,</l>
                    <l xml:id="d001l180" n="18">Haec et pontifices tulit beatos,</l>
                    <l xml:id="d001l181" n="19">Haec et cardineos tulit galeros,</l>
                    <l xml:id="d001l182" n="20">Haec Papam tulit et benigna Sextum,</l>
                    <l xml:id="d001l183" n="21">Unus qui reserat seratque coelum,</l>
                    <l xml:id="d001l184" n="22">Quo nec Roma potens potentiorem</l>
                    <l xml:id="d001l185" n="23">Nec vidit, fateor, decentiorem</l>
                    <l xml:id="d001l186" n="24">Nec vidit, fateor, severiorem</l>
                    <l xml:id="d001l187" n="25">Nec vidit, fateorque, iustiorem,</l>
                    <l xml:id="d001l188" n="26">Summa qui sedet unus arce Petri</l>
                    <l xml:id="d001l189" n="27">Et nutu latus unus omne mundi</l>
                    <l xml:id="d001l190" n="28">Vertit, concutit, asserit, coercet,</l>
                    <l xml:id="d001l191" n="29">Punit, liberat, allicit fovetque,</l>
                    <l xml:id="d001l192" n="30">Leges regibus omnibus retractans,</l>
                    <l xml:id="d001l193" n="31">Et iungit sibi pace principatus,</l>
                    <l xml:id="d001l194" n="32">Pellens omnia pace bella parta,</l>
                    <l xml:id="d001l195" n="33">Et cum pacificis suisque Christis</l>
                    <l xml:id="d001l196" n="34">In Turcas meditatur ire sevos.</l>
                    <l xml:id="d001l197" n="35">Addas Romuleos lares viasque,</l>
                    <l xml:id="d001l198" n="36">Addas aedibus additum decorem,</l>
                    <l xml:id="d001l199" n="37">Addas et renovata Vaticani</l>
                    <l xml:id="d001l200" n="38">Et magno reparata tecta sumptu,</l>
                    <l xml:id="d001l201" n="39">Addas Hadrianae superba Molis,</l>
                    <l xml:id="d001l202" n="40">Molis moenia quae manu Cyclopum</l>
                    <l xml:id="d001l203" n="41">Vel quae Palladis arte structa dicas.</l>
                    <l xml:id="d001l204" n="42">Sunt haec sed monumenta magna Sexti:</l>
                    <l xml:id="d001l205" n="43">Quid de Caesare Musa Borgiano</l>
                    <l xml:id="d001l206" n="44">Hic nunc quid poterit referre nostra?</l>
                    <l xml:id="d001l207" n="45">In vasto tenuis carina ponto</l>
                    <l xml:id="d001l208" n="46">Longe fluctuat et periclitatur:</l>
                    <l xml:id="d001l209" n="47">Maior Caesare, maior ille, maior,</l>
                    <l xml:id="d001l210" n="48">Maior Scipiadis, Achille maior,</l>
                    <l xml:id="d001l211" n="49">Torquatis quoque maior ac Metellis,</l>
                    <l xml:id="d001l212" n="50">Marcellis quoque maior et Camillis,</l>
                    <l xml:id="d001l213" n="51">Thebanis quoque maior et Pelasgis;</l>
                    <l xml:id="d001l214" n="52">Sed nos Caesaris acta Borgiani</l>
                    <l xml:id="d001l215" n="53">Iam cantavimus altiore plectro.</l>
                    <l xml:id="d001l216" n="54">Nobis haec eadem tulit propago</l>
                    <l xml:id="d001l217" n="55">Praesentem dominum piumque nostrum,</l>
                    <l xml:id="d001l218" n="56">Quem nunc maxima Roma Cardinalem</l>
                    <l xml:id="d001l219" n="57">Sexti pontificis colit nepotem,</l>
                    <l xml:id="d001l220" n="58">Lumen Borgiacae decusque gentis</l>
                    <l xml:id="d001l221" n="59">Et rubri iubar unicum Senatus:</l>
                    <l xml:id="d001l222" n="60">Qui cum me duce concupisset artes,</l>
                    <l xml:id="d001l223" n="61">Artes Pierias sophosque Phoebi,</l>
                    <l xml:id="d001l224" n="62">Id quod non alii decem per annos,</l>
                    <l xml:id="d001l225" n="63">Per lunas studio decem peregit,</l>
                    <l xml:id="d001l226" n="64">Et iam sedulus ille diligensque,</l>
                    <l xml:id="d001l227" n="65">Inter purpureas loquens tiaras,</l>
                    <l xml:id="d001l228" n="66">Marci perspicuas sapit lucernas.</l>
                    <l xml:id="d001l229" n="67">Iunctis gentibus his duabus, ergo,</l>
                    <l xml:id="d001l230" n="68">Quid nam nobilius decentiusque</l>
                    <l xml:id="d001l231" n="69">Et maius valet esse, quid per orbem?</l>
                    <l xml:id="d001l232" n="70">Semper, Sexte pater, satis sapisti,</l>
                    <l xml:id="d001l233" n="71">Me sed iudice nunc magis sapisti!</l>
                    <lb/>
                </div2>
                <div2 xml:id="001c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d001l234" n="tit.">8. adventus Ferrariensium pro diva Lucretia</p>
                    <l xml:id="d001l235" n="1">Viderat haud talem quondam Vetulonia pompam,</l>
                    <l xml:id="d001l236" n="2">Nil nisi cum plausus Tuscia tota fuit,</l>
                    <l xml:id="d001l237" n="3">Nupserat Iasio cum iam Berecyntia mater</l>
                    <l xml:id="d001l238" n="4">Electrae et Coriti magna futura nurus,</l>
                    <l xml:id="d001l239" n="5">Qui tunc Italiae latissima regna tenebant,</l>
                    <l xml:id="d001l240" n="6">Nunc ubi Viterbi moenia clara sedent.</l>
                    <l xml:id="d001l241" n="7">Iuppiter, ignoscas: tua nec tunc gloria talis,</l>
                    <l xml:id="d001l242" n="8">Et soror et coniux cum tibi nupsit, erat,</l>
                    <l xml:id="d001l243" n="9">Cum superum cunctae tibi convenere cohortes</l>
                    <l xml:id="d001l244" n="10">Et tua complerunt atria mille chori,</l>
                    <l xml:id="d001l245" n="11">Produxit Romam veniens Ferraria qualem,</l>
                    <l xml:id="d001l246" n="12">Venit ab Estensi quae duce missa suo,</l>
                    <l xml:id="d001l247" n="13">Iret ut ad thalamos iam Borgia Diva iugales</l>
                    <l xml:id="d001l248" n="14">Tectaque magnifici coniugis alta sui.</l>
                    <l xml:id="d001l249" n="15">Prima fuit iuvenum veniens delecta caterva,</l>
                    <l xml:id="d001l250" n="16">Non ornata minus quam speciosa manus,</l>
                    <l xml:id="d001l251" n="17">Principis Estensis quales decet esse ministros,</l>
                    <l xml:id="d001l252" n="18">Nullius aut quales principis aula videt:</l>
                    <l xml:id="d001l253" n="19">Lucebant in equis cuncti, velut axe sereno</l>
                    <l xml:id="d001l254" n="20">Splendida sidereis ignibus astra micant.</l>
                    <l xml:id="d001l255" n="21">Pone sequebatur paulo maturior aetas,</l>
                    <l xml:id="d001l256" n="22">Sed non inferior veste nec ore minor,</l>
                    <l xml:id="d001l257" n="23">Quos inter rerum norunt qui dicere causas</l>
                    <l xml:id="d001l258" n="24">Et qui Pieridum castra sequuntur erant,</l>
                    <l xml:id="d001l259" n="25">Nec non qui coeli motus et sidera tractant</l>
                    <l xml:id="d001l260" n="26">Et qui a secreti munere nomen habent,</l>
                    <l xml:id="d001l261" n="27">Maxima virtutum cuncti simulacra ferentes,</l>
                    <l xml:id="d001l262" n="28">Insita sed virtus pectore maior erat.</l>
                    <l xml:id="d001l263" n="29">Inde senes ibant, grata gravitate modesti,</l>
                    <l xml:id="d001l264" n="30">Vultibus insignes et gravitate patres;</l>
                    <l xml:id="d001l265" n="31">Haec torquata manus lato fulgebat in auro</l>
                    <l xml:id="d001l266" n="32">Aureus et cultus omnibus unus erat:</l>
                    <l xml:id="d001l267" n="33">Quos ego miratus quum contemplarer euntes,</l>
                    <l xml:id="d001l268" n="34">Visus eram Curios, Roma, videre tuos.</l>
                    <l xml:id="d001l269" n="35">Ultimus Hippolytus, sponsi radiantia gestans</l>
                    <l xml:id="d001l270" n="36">Tempora, in hoc felix ordine frater erat,</l>
                    <l xml:id="d001l271" n="37">Estensisque domus alii duo lumina fratres,</l>
                    <l xml:id="d001l272" n="38">Filius et quem dat Felsina Bentivoli.</l>
                    <l xml:id="d001l273" n="39">Hos circum harmonici mulcebant omnia cantus,</l>
                    <l xml:id="d001l274" n="40">Qualia Thraicii carmina vatis erant:</l>
                    <l xml:id="d001l275" n="41">Tympana praetereo, superum quatientia coelum;</l>
                    <l xml:id="d001l276" n="42">Innumeras taceo praetereoque tubas.</l>
                    <l xml:id="d001l277" n="43">Post ubi Flaminiae ventum est ad limina portae,</l>
                    <l xml:id="d001l278" n="44">Borgiaca his iunxit se veneranda manus:</l>
                    <l xml:id="d001l279" n="45">Obvius exierat Caesar nam Borgia, cuius</l>
                    <l xml:id="d001l280" n="46">Curia claudebat Romaque tota latus;</l>
                    <l xml:id="d001l281" n="47">Ora Iovis qualis iunxit sibi thyrsifer Euan,</l>
                    <l xml:id="d001l282" n="48">Gentibus Eois agmina victor agens,</l>
                    <l xml:id="d001l283" n="49">Utraque congressus postquam simul agmina iunxit,</l>
                    <l xml:id="d001l284" n="50">Protinus ad summi pergitur ora Patris,</l>
                    <l xml:id="d001l285" n="51">Qui, quum tot plausus et gaudia tanta videret,</l>
                    <l xml:id="d001l286" n="52">Deposuit senii pectore quicquid erat;</l>
                    <l xml:id="d001l287" n="53">Inde sacri montis celsos subiere penates,</l>
                    <l xml:id="d001l288" n="54">Osculaque optato sacra dedere pedi</l>
                    <l xml:id="d001l289" n="55">Et tandem invitis noctis redeuntibus umbris,</l>
                    <l xml:id="d001l290" n="56">Dispositis iussa est turba manere locis.</l>
                    <l xml:id="d001l291" n="57">Hos tibi vir primos tribuit, Lucretia, honores;</l>
                    <l xml:id="d001l292" n="58">Hinc tua iam dicam quos tibi Roma dedit.</l>
                    <lb/>
                </div2>
                <div2 xml:id="001c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d001l293" n="tit.">9. pedestres cursus: cursus puerorum</p>
                    <l xml:id="d001l294" n="1">Urbe quod a tota Lucretia Borgia amari,</l>
                    <l xml:id="d001l295" n="2">Se quoque quod tota nosset ab Urbe coli,</l>
                    <l xml:id="d001l296" n="3">Affectus teneris etiam cognovit in annis,</l>
                    <l xml:id="d001l297" n="4">Cum pueri cursus exhibuere suos.</l>
                    <l xml:id="d001l298" n="5">Hi quoque nanque tibi pedibus contendere iussi,</l>
                    <l xml:id="d001l299" n="6">Egerunt partes non male, Sexte, suas:</l>
                    <l xml:id="d001l300" n="7">Nanque ubi certa tubae senserunt signa sonantis</l>
                    <l xml:id="d001l301" n="8">-Oraque spectantum plena favoris erant-</l>
                    <l xml:id="d001l302" n="9">Ut Pandioniae coeli per aperta volucres,</l>
                    <l xml:id="d001l303" n="10">Sic stadii celeres corripuere vias,</l>
                    <l xml:id="d001l304" n="11">Quisque sibi appositae sperantes praemia palmae,</l>
                    <l xml:id="d001l305" n="12">Praemia qui obtinuit sed tamen unus erat.</l>
                    <l xml:id="d001l306" n="13">Qui velut ante alios quantum prior ille Molossus</l>
                    <l xml:id="d001l307" n="14">Primus et obliquam corripit arte feram,</l>
                    <l xml:id="d001l308" n="15">Ante alios tantum dextra prior extitit omnes,</l>
                    <l xml:id="d001l309" n="16">Qua metam attingens munera victa tulit.</l>
                    <l xml:id="d001l310" n="17">Non tamen iccirco socii rediere dolentes</l>
                    <l xml:id="d001l311" n="18">Ullaque moeroris signa dedere sui,</l>
                    <l xml:id="d001l312" n="19">Victorem sed enim socium comitantur ovantes,</l>
                    <l xml:id="d001l313" n="20">"Vivat Alexander Borgia!" quisque sonans,</l>
                    <l xml:id="d001l314" n="21">Cognorant pueri quoniam quoque, Sexte, dolore</l>
                    <l xml:id="d001l315" n="22">Laedere tam faustos non decuisse dies.</l>
                    <lb/>
                </div2>
                <div2 xml:id="001c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d001l316" n="tit.">10. cursus iuvenum</p>
                    <l xml:id="d001l317" n="1">Nec non haec eadem validi spectacula cursus</l>
                    <l xml:id="d001l318" n="2">Praestitit his ludis laeta iuventa suis,</l>
                    <l xml:id="d001l319" n="3">Pro quibus exhibitis victori praemia danda</l>
                    <l xml:id="d001l320" n="4">Non olea aut quercus, non oleaster erant,</l>
                    <l xml:id="d001l321" n="5">Coccina sed data sunt pretiosaque vellera Serum,</l>
                    <l xml:id="d001l322" n="6">Qualia Borgiaci dona decoris erant.</l>
                    <l xml:id="d001l323" n="7">Sexte Pater, multum Romanis, Borgia debes,</l>
                    <l xml:id="d001l324" n="8">Hos tibi tot sumptus qui voluere dare;</l>
                    <l xml:id="d001l325" n="9">Non tibi, Sexte, minus Romani, Borgia, debent,</l>
                    <l xml:id="d001l326" n="10">Te duce quod sumptus tot potuere dare.</l>
                    <lb/>
                </div2>
                <div2 xml:id="001c011" type="carmen" met="E">
                    <head>
                        <abbr>11</abbr>
                    </head>
                    <p xml:id="d001l327" n="tit.">11. cursus senum</p>
                    <l xml:id="d001l328" n="1">Vos quoque Borgiacum replestis honore theatrum</l>
                    <l xml:id="d001l329" n="2">Pulchraque gessistis ludicra vestra, senes:</l>
                    <l xml:id="d001l330" n="3">Nam stata sunt vobis etiam certamina plantae</l>
                    <l xml:id="d001l331" n="4">Donaque qui vestrum vinceret ampla seni;</l>
                    <l xml:id="d001l332" n="5">Aequius at fuerat vos decertare sedendo,</l>
                    <l xml:id="d001l333" n="6">Quam sic decrepitas exagitare nates.</l>
                    <l xml:id="d001l334" n="7">Ut stetit ad signum pariter cursura senectus,</l>
                    <l xml:id="d001l335" n="8">Cepit et, ut mos est, iam sibi quisque locum,</l>
                    <l xml:id="d001l336" n="9">Collegere suas pendentes undique brachas,</l>
                    <l xml:id="d001l337" n="10">Sordida quas poteras dicere vela magis;</l>
                    <l xml:id="d001l338" n="11">Cumque sonante tuba titubantia crura moverent,</l>
                    <l xml:id="d001l339" n="12">Ipsi etiam excusso ventre dedere sonos:</l>
                    <l xml:id="d001l340" n="13">O quales risus, o qualia sibila, quum se</l>
                    <l xml:id="d001l341" n="14">Provolvunt pingui praecipitantque luto!</l>
                    <l xml:id="d001l342" n="15">Unus erat, prima qui cum cecidisset harena</l>
                    <l xml:id="d001l343" n="16">Curvaque coenosa terga teneret humo,</l>
                    <l xml:id="d001l344" n="17">Ultimus ut vidit socios hinc inde iacere,</l>
                    <l xml:id="d001l345" n="18">Surgit et increpito calce resumit iter</l>
                    <l xml:id="d001l346" n="19">Evaditque omnes metaeque ad signa propinquae</l>
                    <l xml:id="d001l347" n="20">Pervenit et tremulus praemia victor adit.</l>
                    <l xml:id="d001l348" n="21">Exoritur clamor spectantumque undique plausus</l>
                    <l xml:id="d001l349" n="22">Nec modicum risit Sextus ab arce Pater,</l>
                    <l xml:id="d001l350" n="23">Ultimus accepit cum praemia, cumque trementes</l>
                    <l xml:id="d001l351" n="24">Deformesque luto sic abiere senes;</l>
                    <l xml:id="d001l352" n="25">Se vicisse tamen meruisseque dona putarunt,</l>
                    <l xml:id="d001l353" n="26">Quod se, Sexte, sciunt sic placuisse tibi.</l>
                    <lb/>
                </div2>
                <div2 xml:id="001c012" type="carmen" met="E">
                    <head>
                        <abbr>12</abbr>
                    </head>
                    <p xml:id="d001l354" n="tit.">12. cursus meretricum</p>
                    <l xml:id="d001l355" n="1">Festa celebrabant veteres solennia Florae,</l>
                    <l xml:id="d001l356" n="2">Signa quibus casti nulla pudoris erant:</l>
                    <l xml:id="d001l357" n="3">Haec quoque, ludorum si permisisset honestas,</l>
                    <l xml:id="d001l358" n="4">Borgiacis ludis Roma datura fuit,</l>
                    <l xml:id="d001l359" n="5">Pro quibus hic cursu certantia scorta pedestri</l>
                    <l xml:id="d001l360" n="6">Vidimus et risus non habitura parum.</l>
                    <l xml:id="d001l361" n="7">Prima Labulla locum capit et Laufeia secundum,</l>
                    <l xml:id="d001l362" n="8">Hinc Calvina suum, post Catiena suum;</l>
                    <l xml:id="d001l363" n="9">Naevia quinta suum cepit lupa, Lesbia sextum,</l>
                    <l xml:id="d001l364" n="10">Strenua de numero septima Maura fuit.</l>
                    <l xml:id="d001l365" n="11">Inde omnes cum se sublata veste recingunt</l>
                    <l xml:id="d001l366" n="12">Et stetit ad signum nuda caterva genu,</l>
                    <l xml:id="d001l367" n="13">Saeva per effusa est circi latus omne mephitis</l>
                    <l xml:id="d001l368" n="14">Cossessumque omnem teter obivit odor,</l>
                    <l xml:id="d001l369" n="15">Tartarei qualis vel faucibus exit Averni,</l>
                    <l xml:id="d001l370" n="16">Exhalat qualem vel Vetulonus ager.</l>
                    <l xml:id="d001l371" n="17">Post ubi prostratum corpus movere pedemque,</l>
                    <l xml:id="d001l372" n="18">Curriculi in media mox cecidere via;</l>
                    <l xml:id="d001l373" n="19">Maura sed, ad metas directo tramite currens,</l>
                    <l xml:id="d001l374" n="20">Lenonis vicit laeta favore sui.</l>
                    <l xml:id="d001l375" n="21">Scorta per haec nudae veteris spectacula Florae,</l>
                    <l xml:id="d001l376" n="22">Si nescis, voluit Roma referre tibi.</l>
                    <lb/>
                </div2>
                <div2 xml:id="001c013" type="carmen" met="E">
                    <head>
                        <abbr>13</abbr>
                    </head>
                    <p xml:id="d001l377" n="tit.">13. cursus Iudeorum</p>
                    <l xml:id="d001l378" n="1">Ut monstrandus amor tibi parte pateret ab omni</l>
                    <l xml:id="d001l379" n="2">Et tibi, Sexte Pater, gaudia plena forent,</l>
                    <l xml:id="d001l380" n="3">Exhibuit Solimas etiam ad spectacula gentes</l>
                    <l xml:id="d001l381" n="4">Et tibi quae poterat nunc dare Roma dedit:</l>
                    <l xml:id="d001l382" n="5">His igitur posuit rapidi quoque praelia cursus</l>
                    <l xml:id="d001l383" n="6">Dignaque victoris munera danda pedi.</l>
                    <l xml:id="d001l384" n="7">Conveniunt alacres verpi, recutita iuventus,</l>
                    <l xml:id="d001l385" n="8">Improba Christiferae gens inimica Crucis:</l>
                    <l xml:id="d001l386" n="9">Dactylus et Cainus primi, maioribus orti</l>
                    <l xml:id="d001l387" n="10">Qui quondam Christo composuere necem;</l>
                    <l xml:id="d001l388" n="11">Hos sequitur Galaphus Baruchusque ex gente creatus</l>
                    <l xml:id="d001l389" n="12">Dixerat in Christum quae mala verba prior;</l>
                    <l xml:id="d001l390" n="13">Inde Baruf faedusque Mirach, Senebica propago,</l>
                    <l xml:id="d001l391" n="14">In cuius fuerat fel et harundo manu;</l>
                    <l xml:id="d001l392" n="15">Belzefus et Balafus, nati de semine eorum</l>
                    <l xml:id="d001l393" n="16">Qui rapuere sacras sortibus exuvias;</l>
                    <l xml:id="d001l394" n="17">Inde Mylach, Barabas, Rypheal, Scariothia proles,</l>
                    <l xml:id="d001l395" n="18">Quae iam prodiderat vendideratque Deum;</l>
                    <l xml:id="d001l396" n="19">Compluresque alii, durum crepitantia quorum</l>
                    <l xml:id="d001l397" n="20">Effugiunt Musae nomina, plectra, chelis.</l>
                    <l xml:id="d001l398" n="21">Post vero cepere locum signumque morantes</l>
                    <l xml:id="d001l399" n="22">Intenti expectant, diis odiosa cohors;</l>
                    <l xml:id="d001l400" n="23">Quo simul audito, calcem movet ecce profanum</l>
                    <l xml:id="d001l401" n="24">Vulgus et extremum signat ab ore locum,</l>
                    <l xml:id="d001l402" n="25">Hebraica inter se iudeaque verba sonantes,</l>
                    <l xml:id="d001l403" n="26">Inter spectantum sibila mixta iocis.</l>
                    <l xml:id="d001l404" n="27">Magna sed humentis cecidit per lubrica circi</l>
                    <l xml:id="d001l405" n="28">Et iacuit medio pars revoluta luto;</l>
                    <l xml:id="d001l406" n="29">Altera prosequitur cursum, preit altera, quorum</l>
                    <l xml:id="d001l407" n="30">Primus erat, populi voce iuvante, Mylach,</l>
                    <l xml:id="d001l408" n="31">Quem pede cum quidam supplantavisset, ephaebus</l>
                    <l xml:id="d001l409" n="32">Evolat et metas attigit ante Baruf.</l>
                    <l xml:id="d001l410" n="33">Ridet et ingenti quatitur clamore theatrum,</l>
                    <l xml:id="d001l411" n="34">Insidias flentis dum videt ora Mylach,</l>
                    <l xml:id="d001l412" n="35">Testantis Ionam, Balaam Ionatamque Natanque,</l>
                    <l xml:id="d001l413" n="36">Dum repetit pedibus praemia rapta suis:</l>
                    <l xml:id="d001l414" n="37">Quod fieri iussit sententia iudicis aequi</l>
                    <l xml:id="d001l415" n="38">Atque ablata Mylach praemia victor habet.</l>
                    <l xml:id="d001l416" n="39">Mox facie coram Divae duxere choreas,</l>
                    <l xml:id="d001l417" n="40">Ducere quas Iudae gens recutita solet.</l>
                    <l xml:id="d001l418" n="41">Nunc erat ad Christum, Lucretia, vertere tempus</l>
                    <l xml:id="d001l419" n="42">Gentis Iudaicae quicquid in Urbe fuit,</l>
                    <l xml:id="d001l420" n="43">Forma Meduseum tua cum miranda decorem</l>
                    <l xml:id="d001l421" n="44">Vincat et evadat iam tibi quisque lapis.</l>
                    <lb/>
                </div2>
                <div2 xml:id="001c014" type="carmen" met="E">
                    <head>
                        <abbr>14</abbr>
                    </head>
                    <p xml:id="d001l422" n="tit.">14. Equiria</p>
                    <l xml:id="d001l423" n="1">Restituere etiam Megalesia prisca Quirites</l>
                    <l xml:id="d001l424" n="2">Circensesque suos et populare sacrum,</l>
                    <l xml:id="d001l425" n="3">At non per septem spatia emisere quadrigas,</l>
                    <l xml:id="d001l426" n="4">Nec metas rapidis praeteriere rotis,</l>
                    <l xml:id="d001l427" n="5">Sed nunc, Sexte, tibi celebravit Equiria Roma,</l>
                    <l xml:id="d001l428" n="6">Qualia sub nostro tempore moris habet:</l>
                    <l xml:id="d001l429" n="7">Bubalus immo suum spatiumque cucurrit asellus,</l>
                    <l xml:id="d001l430" n="8">Causa voluptatis cursus uterque novae.</l>
                    <l xml:id="d001l431" n="9">Quicquid enim poterat te delectare repertum est</l>
                    <l xml:id="d001l432" n="10">Et tamen ardet adhuc Roma placere tibi.</l>
                    <lb/>
                </div2>
                <div2 xml:id="001c015" type="carmen" met="F">
                    <head>
                        <abbr>15</abbr>
                    </head>
                    <p xml:id="d001l433" n="tit.">15. cursus equorum barbarorum</p>
                    <l xml:id="d001l434" n="1">Dic certamina, Musa, dic equorum,</l>
                    <l xml:id="d001l435" n="2">Quos nunc barbaricos vocant caballos:</l>
                    <l xml:id="d001l436" n="3">Hi, cum Borgiaci per ampla circi</l>
                    <l xml:id="d001l437" n="4">Missi carceribus fuere primi,</l>
                    <l xml:id="d001l438" n="5">Tam velociter appulere metis,</l>
                    <l xml:id="d001l439" n="6">Quam velociter appulisse dicas.</l>
                    <l xml:id="d001l440" n="7">Non credo Aemonios fuisse tales</l>
                    <l xml:id="d001l441" n="8">Pernicem Balium levemque Zanthum,</l>
                    <l xml:id="d001l442" n="9">Nomen Thessalicae decusque dextrae;</l>
                    <l xml:id="d001l443" n="10">Nec tales etiam fuisse credo,</l>
                    <l xml:id="d001l444" n="11">Quos priscis celebrata dives annis</l>
                    <l xml:id="d001l445" n="12">Aelis curriculo Iovis probavit.</l>
                    <l xml:id="d001l446" n="13">Quos cum cederet ante Mantuanus,</l>
                    <l xml:id="d001l447" n="14">Excusso puero repente solus,</l>
                    <l xml:id="d001l448" n="15">Qui tot iam niveus bravia vicit,</l>
                    <l xml:id="d001l449" n="16">Currens proxima pone, Borgianus,</l>
                    <l xml:id="d001l450" n="17">Addens calcibus et citatus alas,</l>
                    <l xml:id="d001l451" n="18">Vinci nescius et peritus arte,</l>
                    <l xml:id="d001l452" n="19">Laetus praeteriit tulitque palmam.</l>
                    <l xml:id="d001l453" n="20">Non quod vicerit ille nempe miror:</l>
                    <l xml:id="d001l454" n="21">Caesar Borgia, erat tuus caballus!</l>
                    <lb/>
                </div2>
                <div2 xml:id="001c016" type="carmen" met="E">
                    <head>
                        <abbr>16</abbr>
                    </head>
                    <p xml:id="d001l455" n="tit.">16. cursus equarum</p>
                    <l xml:id="d001l456" n="1">Meonidae qualis fuerat celebrata Podarge</l>
                    <l xml:id="d001l457" n="2">Aut, Epirotae, quas genuistis, equae,</l>
                    <l xml:id="d001l458" n="3">Aut quae conceptus ventorum flatibus implent,</l>
                    <l xml:id="d001l459" n="4">Romulidae, tales exhibuistis equas.</l>
                    <l xml:id="d001l460" n="5">Hae quoque Borgiacis ludis novere placere</l>
                    <l xml:id="d001l461" n="6">Atque ultra vires agglomerare pedes:</l>
                    <l xml:id="d001l462" n="7">Cuncta elementa tibi studeant cum, Sexte, placere,</l>
                    <l xml:id="d001l463" n="8">Id quoque non mirum est, si studet omne pecus.</l>
                    <lb/>
                </div2>
                <div2 xml:id="001c017" type="carmen" met="E">
                    <head>
                        <abbr>17</abbr>
                    </head>
                    <p xml:id="d001l464" n="tit.">17. cursus equorum veredorum</p>
                    <l xml:id="d001l465" n="1">Vidimus exhibuit simul et quos Roma veredos</l>
                    <l xml:id="d001l466" n="2">Hique voluptates contribuere suas:</l>
                    <l xml:id="d001l467" n="3">Nanque globum circum de se fecere per omnem,</l>
                    <l xml:id="d001l468" n="4">Quisque ubi currendo creditur esse prior.</l>
                    <l xml:id="d001l469" n="5">De grege sed subito poterat qui vincere solus,</l>
                    <l xml:id="d001l470" n="6">Posse suum Dazus dissimulavit equus:</l>
                    <l xml:id="d001l471" n="7">Ultima qui cum iam spatii metamque tenerent,</l>
                    <l xml:id="d001l472" n="8">Emicat et primus protinus ante volat.</l>
                    <l xml:id="d001l473" n="9">Errat Borgiacis ludis ratione carere</l>
                    <l xml:id="d001l474" n="10">Et mentis quisquam munere credit equos!</l>
                    <lb/>
                </div2>
                <div2 xml:id="001c018" type="carmen" met="F">
                    <head>
                        <abbr>18</abbr>
                    </head>
                    <p xml:id="d001l475" n="tit.">18. cursus asinorum</p>
                    <l xml:id="d001l476" n="1">Quales Parrhasiis feruntur arvis</l>
                    <l xml:id="d001l477" n="2">Vel quales vetus educat Rheate,</l>
                    <l xml:id="d001l478" n="3">Tales Roma dedit benigna asellos</l>
                    <l xml:id="d001l479" n="4">In spectacula tam probata circi</l>
                    <l xml:id="d001l480" n="5">Et certamina pulchra Borgiani.</l>
                    <l xml:id="d001l481" n="6">Hos cum carceribus suis locarent,</l>
                    <l xml:id="d001l482" n="7">Partim foemineos maresque partim,</l>
                    <l xml:id="d001l483" n="8">Ruditus petulans repente montis</l>
                    <l xml:id="d001l484" n="9">Implevit pecus alta Vaticani;</l>
                    <l xml:id="d001l485" n="10">Mox e carceribus caterva laxis,</l>
                    <l xml:id="d001l486" n="11">Non desiderio coacta palmae,</l>
                    <l xml:id="d001l487" n="12">Sed desiderio coacta asellae,</l>
                    <l xml:id="d001l488" n="13">Hac illac ruit omne per theatrum,</l>
                    <l xml:id="d001l489" n="14">Rudens, immemor et proterva cursus,</l>
                    <l xml:id="d001l490" n="15">Iam sessoribus absque tota currens,</l>
                    <l xml:id="d001l491" n="16">Quos excusserat antequam subiret</l>
                    <l xml:id="d001l492" n="17">In circi medias petulca partes:</l>
                    <l xml:id="d001l493" n="18">Horum pars rediere magna retro,</l>
                    <l xml:id="d001l494" n="19">Pars portas petiere consuetas.</l>
                    <l xml:id="d001l495" n="20">Unus de numero magis peritus,</l>
                    <l xml:id="d001l496" n="21">Cui vates Asinariam studenti</l>
                    <l xml:id="d001l497" n="22">Plautus legerat atque ruminarat,</l>
                    <l xml:id="d001l498" n="23">Iam cum saepius ad fores palati,</l>
                    <l xml:id="d001l499" n="24">Ad quas praemia meta sustinebat,</l>
                    <l xml:id="d001l500" n="25">Multum furfuris ante devorasset,</l>
                    <l xml:id="d001l501" n="26">Illuc cum modo sarcinas ferebat,</l>
                    <l xml:id="d001l502" n="27">Et ventris studiosus et recordans,</l>
                    <l xml:id="d001l503" n="28">Recto tramite mox viam resumens,</l>
                    <l xml:id="d001l504" n="29">Circi quod reliquum fuit peregit</l>
                    <l xml:id="d001l505" n="30">Et, dum se solitos referre credit</l>
                    <l xml:id="d001l506" n="31">Pastus furfureos, tulit bravium.</l>
                    <l xml:id="d001l507" n="32">Hoc quid, dicite, quid putatis esse?</l>
                    <l xml:id="d001l508" n="33">Succedunt bene cuncta Borgianis!</l>
                    <lb/>
                </div2>
                <div2 xml:id="001c019" type="carmen" met="E">
                    <head>
                        <abbr>19</abbr>
                    </head>
                    <p xml:id="d001l509" n="tit.">19. cursus bubalorum</p>
                    <l xml:id="d001l510" n="1">Ultima bubalici steterant spectacula cursus:</l>
                    <l xml:id="d001l511" n="2">Haec etiam genii non habuere parum.</l>
                    <l xml:id="d001l512" n="3">Postquam informe pecus ferratis naribus amplis</l>
                    <l xml:id="d001l513" n="4">Adfuit et calces constituere pares,</l>
                    <l xml:id="d001l514" n="5">Terga, dato signo, stimulis agitator acutis</l>
                    <l xml:id="d001l515" n="6">Confodit et feriunt spicula longa cutem:</l>
                    <l xml:id="d001l516" n="7">Iuncta catervatim currunt informia bruta</l>
                    <l xml:id="d001l517" n="8">Nec circi rectas praeteriere vias.</l>
                    <l xml:id="d001l518" n="9">Iamque propinquabant palmae totumque theatrum</l>
                    <l xml:id="d001l519" n="10">Insonat et circi plausibus omne latus;</l>
                    <l xml:id="d001l520" n="11">Terga ferit constans laxis agitator habenis</l>
                    <l xml:id="d001l521" n="12">Et pecus insana voce fatigat iners;</l>
                    <l xml:id="d001l522" n="13">Grex tamen ignavus vidit cum praemia palmae,</l>
                    <l xml:id="d001l523" n="14">Constitit atque pedem fixit inepta cohors:</l>
                    <l xml:id="d001l524" n="15">Non stimuli aut voces, non aspera verbera prosunt,</l>
                    <l xml:id="d001l525" n="16">Plurima nec forti quassa flagella manu,</l>
                    <l xml:id="d001l526" n="17">Torta sed obversis vertunt vestigia caudis.</l>
                    <l xml:id="d001l527" n="18">Pars capiunt urbis moenia versus iter,</l>
                    <l xml:id="d001l528" n="19">Pars medii in partes sese effudere theatri,</l>
                    <l xml:id="d001l529" n="20">Pars, ubi constiterant, non abiere loco.</l>
                    <l xml:id="d001l530" n="21">Carceris hinc igitur rursus statione locantur,</l>
                    <l xml:id="d001l531" n="22">Unde iterum cursus proripuere suos;</l>
                    <l xml:id="d001l532" n="23">Cum tamen amissae reditum est ad praemia palmae,</l>
                    <l xml:id="d001l533" n="24">Constitit ad solitum bubala inepta locum,</l>
                    <l xml:id="d001l534" n="25">Tanquam non liceat, tanquam sit turpe nefasque</l>
                    <l xml:id="d001l535" n="26">Vincere et ulterius inde movere pedem.</l>
                    <l xml:id="d001l536" n="27">Fervidus exercet costas agitator et armos:</l>
                    <l xml:id="d001l537" n="28">Nil tamen irata proficit ille manu,</l>
                    <l xml:id="d001l538" n="29">Obvertunt quoniam segnes ad praemia rursus</l>
                    <l xml:id="d001l539" n="30">Retrogredas clunes retrogredosque gradus.</l>
                    <l xml:id="d001l540" n="31">Cerneret ire suos cum per contraria cursus,</l>
                    <l xml:id="d001l541" n="32">De numero secum sic Vetulinus ait:</l>
                    <l xml:id="d001l542" n="33">"Non licet hanc hodie, nisi per contraria, palmam</l>
                    <l xml:id="d001l543" n="34">Vincere: curramus nosque per antiphrasim!"</l>
                    <l xml:id="d001l544" n="35">Dixit et ad caudam sese convertit et instat</l>
                    <l xml:id="d001l545" n="36">Bubalicum stimulis exagitare latus:</l>
                    <l xml:id="d001l546" n="37">Atque ita victor erat bruto gradiente retrorsum</l>
                    <l xml:id="d001l547" n="38">Quodque caput vetuit vincere, cauda dedit.</l>
                    <l xml:id="d001l548" n="39">Mystica Borgiacis fuit haec victoria ludis</l>
                    <l xml:id="d001l549" n="40">Et vis retrogredi sideris ista fuit:</l>
                    <l xml:id="d001l550" n="41">Quid pia Borgiacis dare gentibus astra putandum est,</l>
                    <l xml:id="d001l551" n="42">Has si retrogredi sideris aura fovet?</l>
                    <lb/>
                </div2>
                <div2 xml:id="001c020" type="carmen" met="E">
                    <head>
                        <abbr>20</abbr>
                    </head>
                    <p xml:id="d001l552" n="tit.">20. palestra</p>
                    <l xml:id="d001l553" n="1">Cursibus exactis, restabat nuda palestra:</l>
                    <l xml:id="d001l554" n="2">Hanc quoque vidisti, Caesar, in Urbe tua</l>
                    <l xml:id="d001l555" n="3">Dasque palestritam, qualem vel Spartha solebat</l>
                    <l xml:id="d001l556" n="4">Aut dare gymnasiis Attica terra suis,</l>
                    <l xml:id="d001l557" n="5">Aut qualem fingunt Tellure fuisse creatum,</l>
                    <l xml:id="d001l558" n="6">Cui matris vires non valuere suae,</l>
                    <l xml:id="d001l559" n="7">Aut qualis Samius fuerat iam mutus athleta,</l>
                    <l xml:id="d001l560" n="8">Cui merces vocem fraude negata dedit,</l>
                    <l xml:id="d001l561" n="9">Entelli quondam fuerant vel qualia terga,</l>
                    <l xml:id="d001l562" n="10">Qualia vel fortis terga Daretis erant.</l>
                    <l xml:id="d001l563" n="11">Intrepide stabat media taciturnus harena,</l>
                    <l xml:id="d001l564" n="12">Hunc veluti nullum vincere posse putes;</l>
                    <l xml:id="d001l565" n="13">Se tamen audebat pugnae committere nemo,</l>
                    <l xml:id="d001l566" n="14">Talia dum cernunt pectora, colla, manus.</l>
                    <l xml:id="d001l567" n="15">Iamque erat expectans sibi poscere dona paratus,</l>
                    <l xml:id="d001l568" n="16">In medium cum bis prosiliere duo,</l>
                    <l xml:id="d001l569" n="17">Vixdum qui implicitis subito cecidere lacertis,</l>
                    <l xml:id="d001l570" n="18">Unde stetit pugilum caetera turba procul.</l>
                    <l xml:id="d001l571" n="19">Ille sed immenso donatus munere plausu,</l>
                    <l xml:id="d001l572" n="20">"Borgia!" clamando "Borgia!" victor abit.</l>
                    <l xml:id="d001l573" n="21">Haec invicta tibi, Caesar, tua castra notavit</l>
                    <l xml:id="d001l574" n="22">Atque animosa tuae gesta palestra manus.</l>
                    <lb/>
                </div2>
                <div2 xml:id="001c021" type="carmen" met="E">
                    <head>
                        <abbr>21</abbr>
                    </head>
                    <p xml:id="d001l575" n="tit.">21. castelli gladiatura</p>
                    <l xml:id="d001l576" n="1">Inde datura fuit veteris quoque Roma lanistae</l>
                    <l xml:id="d001l577" n="2">Munera et accinctus iam gladiator erat;</l>
                    <l xml:id="d001l578" n="3">Pugna sed ut multo Martis speciosior esset,</l>
                    <l xml:id="d001l579" n="4">Stringeret et gladios nobiliore manu,</l>
                    <l xml:id="d001l580" n="5">Borgia constituit ferri certamina Caesar,</l>
                    <l xml:id="d001l581" n="6">Mulcerent animos quae novitate magis.</l>
                    <l xml:id="d001l582" n="7">Non mirmillonis stupuit spectator in armis,</l>
                    <l xml:id="d001l583" n="8">Nulla fuit triplici fuscina dente minax,</l>
                    <l xml:id="d001l584" n="9">Arce sed extructa castelli in parte theatri,</l>
                    <l xml:id="d001l585" n="10">Vidimus hic Martis praelia magna novi</l>
                    <l xml:id="d001l586" n="11">Postaque victori sunt pro mercede ducenta,</l>
                    <l xml:id="d001l587" n="12">Munera victoris digna labore sui.</l>
                    <l xml:id="d001l588" n="13">Lex fuit, ut positam pars altera sumeret arcem</l>
                    <l xml:id="d001l589" n="14">Et caperet clausi septa tuenda loci;</l>
                    <l xml:id="d001l590" n="15">Altera, si posset molem expugnare duello,</l>
                    <l xml:id="d001l591" n="16">Quae stabant palmae praemia ferret ovans.</l>
                    <l xml:id="d001l592" n="17">Delecti iuvenes ex Caesaris agmine, qui sic</l>
                    <l xml:id="d001l593" n="18">Conseruere manus, bis duo bisque decem:</l>
                    <l xml:id="d001l594" n="19">Octo tuebantur, pugnans sed caetera contra</l>
                    <l xml:id="d001l595" n="20">Ter fuit indomito Marte repulsa manus;</l>
                    <l xml:id="d001l596" n="21">Et, ne forte putes pugnae simulacra fuisse,</l>
                    <l xml:id="d001l597" n="22">Saepius illata sub nece vita fuit.</l>
                    <l xml:id="d001l598" n="23">Non haec, crede mihi, sunt aedita praelia frustra:</l>
                    <l xml:id="d001l599" n="24">Securas arces Caesaris ista notant.</l>
                    <lb/>
                </div2>
                <div2 xml:id="001c022" type="carmen" met="E">
                    <head>
                        <abbr>22</abbr>
                    </head>
                    <p xml:id="d001l600" n="tit.">22. venatio taurorum</p>
                    <l xml:id="d001l601" n="1">Iam licet ut sileat venatio prisca ferarum</l>
                    <l xml:id="d001l602" n="2">Fortis et antiqui dextera Carpofori,</l>
                    <l xml:id="d001l603" n="3">Martia cum stratos spectavit harena leones</l>
                    <l xml:id="d001l604" n="4">Et petulans Tuscum Naevia fixit aprum,</l>
                    <l xml:id="d001l605" n="5">Cum pardi cecidere leves turpesque bisontes</l>
                    <l xml:id="d001l606" n="6">Praestitit atque ferox praelia rhinoceros:</l>
                    <l xml:id="d001l607" n="7">Nam tua, Sexte, tuas peragens Hispania partes</l>
                    <l xml:id="d001l608" n="8">Culta per attritas noluit ire vias,</l>
                    <l xml:id="d001l609" n="9">Sed, quod nulla unquam priscorum prodidit aetas,</l>
                    <l xml:id="d001l610" n="10">Inclyta de tauris munus equestre dedit,</l>
                    <l xml:id="d001l611" n="11">Quos excelsa suis ludis de more quotannis</l>
                    <l xml:id="d001l612" n="12">Exhibet et torvo de grege Roma legit.</l>
                    <l xml:id="d001l613" n="13">Hi non consueta ceciderunt morte feroces,</l>
                    <l xml:id="d001l614" n="14">Sed periere necis nobiliore modo:</l>
                    <l xml:id="d001l615" n="15">Nam, postquam emissi fusique fuere vicissim</l>
                    <l xml:id="d001l616" n="16">Et concessa feris mors mala bobus erat,</l>
                    <l xml:id="d001l617" n="17">Prodiit in medium depugnatura theatrum</l>
                    <l xml:id="d001l618" n="18">Et telis et equis splendida Ibera cohors,</l>
                    <l xml:id="d001l619" n="19">Undique tota micans ardenti murice et auro,</l>
                    <l xml:id="d001l620" n="20">Gemmatis victis et redimita caput,</l>
                    <l xml:id="d001l621" n="21">Strenua gestantes patrio venabula ritu</l>
                    <l xml:id="d001l622" n="22">Cominus exhibitos apta ferire boves.</l>
                    <l xml:id="d001l623" n="23">Sic igitur missos ineunt agitare iuvencos</l>
                    <l xml:id="d001l624" n="24">Bubulaque assidua terga cavare manu;</l>
                    <l xml:id="d001l625" n="25">Ardua qui primus ruit in certamina taurus</l>
                    <l xml:id="d001l626" n="26">Excussit circi cornibus omne latus:</l>
                    <l xml:id="d001l627" n="27">Quem dum nobilitas insectaretur Ibera</l>
                    <l xml:id="d001l628" n="28">Saeviretque ferox taurus in omne caput</l>
                    <l xml:id="d001l629" n="29">Spargeret et passim pedibus furibundus harenam</l>
                    <l xml:id="d001l630" n="30">Innueretque sua fronte minante necem,</l>
                    <l xml:id="d001l631" n="31">Talia non potuit spectando Borgia Caesar</l>
                    <l xml:id="d001l632" n="32">Virtutes animi dissimulare sui;</l>
                    <l xml:id="d001l633" n="33">Fervidus orchestra sed enim descendit ab alta,</l>
                    <l xml:id="d001l634" n="34">Spectabat ludos maximus unde chorus,</l>
                    <l xml:id="d001l635" n="35">Et celer ingressus, faciem velatus, harenam</l>
                    <l xml:id="d001l636" n="36">Traiecit tauri protinus omne latus</l>
                    <l xml:id="d001l637" n="37">Sternitur atque uno tantum porrectus ab ictu</l>
                    <l xml:id="d001l638" n="38">Qui timor ex omni parte iuvencus erat;</l>
                    <l xml:id="d001l639" n="39">Inde abit, id facinus toto plaudente theatro,</l>
                    <l xml:id="d001l640" n="40">Magnanimo insignis conspiciendus equo.</l>
                    <l xml:id="d001l641" n="41">Prosequitur caedes taurorum Hispana caterva</l>
                    <l xml:id="d001l642" n="42">Et patria sternit cuspide forte pecus;</l>
                    <l xml:id="d001l643" n="43">Iamque boum ferro restabat portio parva,</l>
                    <l xml:id="d001l644" n="44">Destitit a pugna cum calefactus eques:</l>
                    <l xml:id="d001l645" n="45">Nam pedibus pariter subit altera turba theatrum,</l>
                    <l xml:id="d001l646" n="46">In tauros laudis non habitura minus.</l>
                    <l xml:id="d001l647" n="47">Haec quoque culta fuit praecinctaque vestibus iisdem,</l>
                    <l xml:id="d001l648" n="48">Idem animus cunctis et generosa manus:</l>
                    <l xml:id="d001l649" n="49">Expandit quales volucris Iunonia pennas,</l>
                    <l xml:id="d001l650" n="50">Talis erat invenum vestibus ille decor;</l>
                    <l xml:id="d001l651" n="51">Idem erat et gladius nec non venabula et artes</l>
                    <l xml:id="d001l652" n="52">Dexteraque Hispanis docta ferire modis.</l>
                    <l xml:id="d001l653" n="53">Quos inter rursus prodivit Borgia Caesar,</l>
                    <l xml:id="d001l654" n="54">Velatus faciem, cognitus ille tamen:</l>
                    <l xml:id="d001l655" n="55">Nam male Thessaliae sicut se abscondit Olympus,</l>
                    <l xml:id="d001l656" n="56">Sic male Borgiaci Caesaris arma latent.</l>
                    <l xml:id="d001l657" n="57">Nanque catervatim iunctis mucronibus hastae,</l>
                    <l xml:id="d001l658" n="58">Dum ruit in tauros sic animosa cohors,</l>
                    <l xml:id="d001l659" n="59">Dumque boves missi iuvenum per aperta theatri</l>
                    <l xml:id="d001l660" n="60">Non expectato terga dedere globo,</l>
                    <l xml:id="d001l661" n="61">Ingruit ex illis contra furibundior unus</l>
                    <l xml:id="d001l662" n="62">Aggrediturque omnes, dissipat, urget, adit,</l>
                    <l xml:id="d001l663" n="63">Gestit et obstantem iactare sub astra catervam;</l>
                    <l xml:id="d001l664" n="64">Sed tandem fallax impetus ille fuit:</l>
                    <l xml:id="d001l665" n="65">Nanque sua Caesar districta prosilit harpe</l>
                    <l xml:id="d001l666" n="66">Invaditque suo Marte iuvante ferum</l>
                    <l xml:id="d001l667" n="67">Succisaque trucem stravit cervice iuvencum;</l>
                    <l xml:id="d001l668" n="68">Inde pedestre ferox cum grege victor abit.</l>
                    <l xml:id="d001l669" n="69">Caetera taurorum pars nobilitate perempta est,</l>
                    <l xml:id="d001l670" n="70">Nec male Borgiaci deperiere boves.</l>
                    <l xml:id="d001l671" n="71">Quis non taurorum pugnas intelligat istas?</l>
                    <l xml:id="d001l672" n="72">Hoc pro te factum, Borgia Caesar, erat:</l>
                    <l xml:id="d001l673" n="73">Quicquid Amyclei fuerant ad praelia fratres</l>
                    <l xml:id="d001l674" n="74">Iam duo, tu solus, Borgia Caesar, agis.</l>
                    <lb/>
                </div2>
                <div2 xml:id="001c023" type="carmen" met="F">
                    <head>
                        <abbr>23</abbr>
                    </head>
                    <p xml:id="d001l675" n="tit.">23. populi Romani recensus</p>
                    <l xml:id="d001l676" n="1">Ut quondam ultimus ille rex bonorum</l>
                    <l xml:id="d001l677" n="2">Regum, Servius ille liberalis,</l>
                    <l xml:id="d001l678" n="3">Censum constituens in Urbe primus,</l>
                    <l xml:id="d001l679" n="4">Urbem constituit videre totam</l>
                    <l xml:id="d001l680" n="5">Et cognoscere providus Quirites,</l>
                    <l xml:id="d001l681" n="6">Tunc cum classibus alma Roma quinque est</l>
                    <l xml:id="d001l682" n="7">Et tot centuriis resecta felix,</l>
                    <l xml:id="d001l683" n="8">Totam tu quoque, Sexte, sic recenses,</l>
                    <l xml:id="d001l684" n="9">Quo posses populum videre, Romam,</l>
                    <l xml:id="d001l685" n="10">Ut Ferraria sciret ac referret,</l>
                    <l xml:id="d001l686" n="11">Quam te Troiugenae colant Quirites.</l>
                    <l xml:id="d001l687" n="12">Ergo Borgiacis novisque ludis</l>
                    <l xml:id="d001l688" n="13">Laetae conveniunt tibi cohortes,</l>
                    <l xml:id="d001l689" n="14">Classes, centuriae, tribus, manipli</l>
                    <l xml:id="d001l690" n="15">Et coetus legionis atque turmae,</l>
                    <l xml:id="d001l691" n="16">Telorum genus omne congerentes</l>
                    <l xml:id="d001l692" n="17">Et corpus quibus arma contuentur:</l>
                    <l xml:id="d001l693" n="18">Thoracas, ocreas, spathas, cateias,</l>
                    <l xml:id="d001l694" n="19">Loricas, clypeos brevesque peltas,</l>
                    <l xml:id="d001l695" n="20">Rompheas, galeas levesque fundas,</l>
                    <l xml:id="d001l696" n="21">Arcus, fortia scuta, pila, sicas,</l>
                    <l xml:id="d001l697" n="22">Nec non spicula saeva scorpionis.</l>
                    <l xml:id="d001l698" n="23">O qua laetitia tibi micantes</l>
                    <l xml:id="d001l699" n="24">Cordis tunc saliere, Sexte, fibrae,</l>
                    <l xml:id="d001l700" n="25">Cum per Borgiacum suis theatrum</l>
                    <l xml:id="d001l701" n="26">Spectas ordinibus tuos Quirites,</l>
                    <l xml:id="d001l702" n="27">Quales in duplices iere Poenos,</l>
                    <l xml:id="d001l703" n="28">Quales in Syrias iere gentes,</l>
                    <l xml:id="d001l704" n="29">Quales in Senonas trucesque Cymbros,</l>
                    <l xml:id="d001l705" n="30">Quales in Pharios iere reges,</l>
                    <l xml:id="d001l706" n="31">Quales in rigidos iere Vehios</l>
                    <l xml:id="d001l707" n="32">Et quotquot voluere iam subactos,</l>
                    <l xml:id="d001l708" n="33">Ut scires bene, Sexte, quot teneres</l>
                    <l xml:id="d001l709" n="34">Gentis milia Maximus togatae</l>
                    <l xml:id="d001l710" n="35">Et quam sint bene, Sexte, praeparata</l>
                    <l xml:id="d001l711" n="36">Te cum Cardineis tuis tueri!</l>
                    <l xml:id="d001l712" n="37">Cum sic in faciem suosque vultus</l>
                    <l xml:id="d001l713" n="38">Per te iam fuerit reversa Roma,</l>
                    <l xml:id="d001l714" n="39">Ludos rettulit illa si priores,</l>
                    <l xml:id="d001l715" n="40">Si longe meliora multa fecit,</l>
                    <l xml:id="d001l716" n="41">Non mirum, tibi, Sexte, quod secunda est.</l>
                    <lb/>
                </div2>
                <div2 xml:id="001c024" type="carmen" met="F">
                    <head>
                        <abbr>24</abbr>
                    </head>
                    <p xml:id="d001l717" n="tit.">24. pegmata sive currus producti ad Musam</p>
                    <l xml:id="d001l718" n="1">Dic iam pegmata, Musa, dic triumphos,</l>
                    <l xml:id="d001l719" n="2">Quos his rettulit alma Roma ludis,</l>
                    <l xml:id="d001l720" n="3">Ut se quae fuit esse nunc notaret</l>
                    <l xml:id="d001l721" n="4">Tanto sub duce perbeata tauro,</l>
                    <l xml:id="d001l722" n="5">Nec non egregios habere vates</l>
                    <l xml:id="d001l723" n="6">Nunc m gymnasiis suis doceret,</l>
                    <l xml:id="d001l724" n="7">Aetas iam coluit vetusta quales,</l>
                    <l xml:id="d001l725" n="8">Haec qui pegmata tanta cogitarunt,</l>
                    <l xml:id="d001l726" n="9">Maiorum quibus acta sub figura</l>
                    <l xml:id="d001l727" n="10">Virtutes docuere Borgianas.</l>
                    <lb/>
                </div2>
                <div2 xml:id="001c025" type="carmen" met="E">
                    <head>
                        <abbr>25</abbr>
                    </head>
                    <p xml:id="d001l728" n="tit.">25. laus poetae pegmatum</p>
                    <l xml:id="d001l729" n="1">Quicunque ille fuit, struxit qui pegmata, vates,</l>
                    <l xml:id="d001l730" n="2">Vidimus in ludis quae modo Borgiacis,</l>
                    <l xml:id="d001l731" n="3">Numine Deliaco gestat praecordia plena</l>
                    <l xml:id="d001l732" n="4">Delphiticoque lyram temperat in tripode;</l>
                    <l xml:id="d001l733" n="5">Non fuit hic Geticus, fuit hic nec pectore bardus,</l>
                    <l xml:id="d001l734" n="6">Divini sed habet pectoris ingenium:</l>
                    <l xml:id="d001l735" n="7">Seu sit Romanus, seu sit Romanus alumnus,</l>
                    <l xml:id="d001l736" n="8">Huic bene tam merito dii faciant superi,</l>
                    <l xml:id="d001l737" n="9">Qui voluit ficta veteri sub imagine laudes</l>
                    <l xml:id="d001l738" n="10">Temporis antiqui dicere Borgiacas.</l>
                    <l xml:id="d001l739" n="11">Nescio qui fuerit: tot sunt tibi, Roma, poetae,</l>
                    <l xml:id="d001l740" n="12">Qui pelago velis lintea dant paribus.</l>
                    <l xml:id="d001l741" n="13">Quisquis es, ipse tuis meritis pro talibus opto</l>
                    <l xml:id="d001l742" n="14">Fata tibi regis tempora dent Pylii!</l>
                    <lb/>
                </div2>
                <div2 xml:id="001c026" type="carmen" met="E">
                    <head>
                        <abbr>26</abbr>
                    </head>
                    <p xml:id="d001l743" n="tit.">26. Herculis imago cum hydra</p>
                    <l xml:id="d001l744" n="1">Tot tibi, Borgiacum, produxit Roma, theatrum,</l>
                    <l xml:id="d001l745" n="2">Pegmata, quot partes computat illa sui.</l>
                    <l xml:id="d001l746" n="3">Herculis invicti sub imagine vidimus acta,</l>
                    <l xml:id="d001l747" n="4">Nec secus ac si tunc res ageretur erat,</l>
                    <l xml:id="d001l748" n="5">Strenuus ut Lernae faecundam sustulit Hydram,</l>
                    <l xml:id="d001l749" n="6">Aut ut Aventinae vicerit arma ferae</l>
                    <l xml:id="d001l750" n="7">Purgaritque omnem regionem providus heros,</l>
                    <l xml:id="d001l751" n="8">Hic ubi tuta dehinc condita Roma fuit.</l>
                    <l xml:id="d001l752" n="9">Verum aliud tali voluit sub imagine vates</l>
                    <l xml:id="d001l753" n="10">Veraque per fictas significare notas:</l>
                    <l xml:id="d001l754" n="11">Nanque per Alciden datus est tibi Borgia Caesar,</l>
                    <l xml:id="d001l755" n="12">Invictum cuius circuit Hydra caput,</l>
                    <l xml:id="d001l756" n="13">Qui, velut Alcides diram superaverat illam</l>
                    <l xml:id="d001l757" n="14">Monstraque, terribiles multiplicesque feras,</l>
                    <l xml:id="d001l758" n="15">Expulit Italico saevos ex orbe tyrannos,</l>
                    <l xml:id="d001l759" n="16">Qui passim Hydraei verticis instar erant.</l>
                    <l xml:id="d001l760" n="17">Adde quod ista tibi magnae simulacra figurae</l>
                    <l xml:id="d001l761" n="18">Estensem possunt significare ducem,</l>
                    <l xml:id="d001l762" n="19">Borgia cui fausta cessit Lucretia sorte,</l>
                    <l xml:id="d001l763" n="20">Quam mundus voluit totus habere suam,</l>
                    <l xml:id="d001l764" n="21">Sicut et Alcidae quondam pro coniuge cessit</l>
                    <l xml:id="d001l765" n="22">Devictisque aliis Deianira procis.</l>
                    <l xml:id="d001l766" n="23">Multum Romani debent et Sextus et omnes</l>
                    <l xml:id="d001l767" n="24">Borgiaci inventis, clare poeta, tuis!</l>
                    <lb/>
                </div2>
                <div2 xml:id="001c027" type="carmen" met="E">
                    <head>
                        <abbr>27</abbr>
                    </head>
                    <p xml:id="d001l768" n="tit.">27. rex cum duobus aratoribus et vulturibus</p>
                    <l xml:id="d001l769" n="1">Vertere mox regem pendenti vulture aratrum</l>
                    <l xml:id="d001l770" n="2">Vidimus et geminos sollicitare boves:</l>
                    <l xml:id="d001l771" n="3">Hunc per quem voluit tibi significare poeta?</l>
                    <l xml:id="d001l772" n="4">Si nescis, Urbis conditor ille fuit</l>
                    <l xml:id="d001l773" n="5">Belliger, incurvo quam designavit aratro</l>
                    <l xml:id="d001l774" n="6">Addidit et nomen vulturis augurio.</l>
                    <l xml:id="d001l775" n="7">Non temere hoc factum fuit, haec non actio vana;</l>
                    <l xml:id="d001l776" n="8">Maxima sunt quae te rustica signa docent:</l>
                    <l xml:id="d001l777" n="9">Roma per hos veluti fuit edificata iuvencos,</l>
                    <l xml:id="d001l778" n="10">Sic per Borgiacos est renovata boves.</l>
                    <lb/>
                </div2>
                <div2 xml:id="001c028" type="carmen" met="E">
                    <head>
                        <abbr>28</abbr>
                    </head>
                    <p xml:id="d001l779" n="tit.">28. effigies duorum equorum cum totidem | rectoribus</p>
                    <l xml:id="d001l780" n="1">Hic etiam geminos licuit spectare feroces,</l>
                    <l xml:id="d001l781" n="2">Docta quibus frenum leva tenebat equos.</l>
                    <l xml:id="d001l782" n="3">Non minus haec vatis fuit ingeniosa figura,</l>
                    <l xml:id="d001l783" n="4">Altius haec animo si bene cuncta notes:</l>
                    <l xml:id="d001l784" n="5">Haec bellum pacemque docent, quae Borgia Caesar</l>
                    <l xml:id="d001l785" n="6">Et dare Romanis et prohibere potest.</l>
                    <lb/>
                </div2>
                <div2 xml:id="001c029" type="carmen" met="E">
                    <head>
                        <abbr>29</abbr>
                    </head>
                    <p xml:id="d001l786" n="tit.">29. trium romanorum imperatorum triumphalium | insignia</p>
                    <l xml:id="d001l787" n="1">Inde triumphalem quem spectavistis equestrem,</l>
                    <l xml:id="d001l788" n="2">Hic iam cui pugnax Aphrica cessit erat;</l>
                    <l xml:id="d001l789" n="3">Quaeque sequebatur currum Carthago notata est,</l>
                    <l xml:id="d001l790" n="4">Evertit cuius funditus ille solum.</l>
                    <l xml:id="d001l791" n="5">Post Asiae domitor magna gravitate subibat:</l>
                    <l xml:id="d001l792" n="6">Si non sum falsus, ille Lucullus erat,</l>
                    <l xml:id="d001l793" n="7">Pone sequebatur spoliis quem currus opimis,</l>
                    <l xml:id="d001l794" n="8">Ex Asia ad patrios quae tulit ille deos.</l>
                    <l xml:id="d001l795" n="9">Tertius insedit nivei qui terga caballi,</l>
                    <l xml:id="d001l796" n="10">Ille Tridentiferi quem prope currus erat,</l>
                    <l xml:id="d001l797" n="11">Iulius hac fuerat monstratus imagine Caesar,</l>
                    <l xml:id="d001l798" n="12">Noscimus Europae quem posuisse iugum</l>
                    <l xml:id="d001l799" n="13">Romuleumque ausum Martem committere Ponto</l>
                    <l xml:id="d001l800" n="14">Frenaque non notis gentibus ante dare.</l>
                    <l xml:id="d001l801" n="15">Ista tribus Romam dominatam partibus orbis</l>
                    <l xml:id="d001l802" n="16">Armaque Romulidum quanta fuere notant;</l>
                    <l xml:id="d001l803" n="17">Verum aliud voluit docti sibi fictio vatis:</l>
                    <l xml:id="d001l804" n="18">Borgiaci sunt haec nam nova gesta ducis,</l>
                    <l xml:id="d001l805" n="19">Subdidit Italiae sibi qui tria regna subactae</l>
                    <l xml:id="d001l806" n="20">Inque triumphali vertice signa tenet.</l>
                    <l xml:id="d001l807" n="21">Nulla figura nitet magnae sub imagine formae</l>
                    <l xml:id="d001l808" n="22">Nullaque pictura facta novata vides</l>
                    <l xml:id="d001l809" n="23">In quibus haud possis iam te cognoscere, Caesar,</l>
                    <l xml:id="d001l810" n="24">Atque aliis quanto, Borgia, maior eas.</l>
                    <lb/>
                </div2>
                <div2 xml:id="001c030" type="carmen" met="E">
                    <head>
                        <abbr>30</abbr>
                    </head>
                    <p xml:id="d001l811" n="tit.">30. simulacrum Iovis et Iunonis</p>
                    <l xml:id="d001l812" n="1">Insuper e curru spectavimus ora Tonantis,</l>
                    <l xml:id="d001l813" n="2">Cum quo vecta fuit pronuba magna soror:</l>
                    <l xml:id="d001l814" n="3">Quod notat exactis tandem quod Roma triumphis</l>
                    <l xml:id="d001l815" n="4">Hostibus et victis relligiosa fuit.</l>
                    <l xml:id="d001l816" n="5">Ast ego, quod fas est, alia ratione putarim</l>
                    <l xml:id="d001l817" n="6">Altius has vatem composuisse rotas:</l>
                    <l xml:id="d001l818" n="7">Scilicet hoc celebri quae gesta fuere theatro</l>
                    <l xml:id="d001l819" n="8">Cum Iunone sua cuncta probasse Iovem</l>
                    <l xml:id="d001l820" n="9">Et quod concordi Lucretia Borgia coelo</l>
                    <l xml:id="d001l821" n="10">Nupsit et unanimi non sine voce deum.</l>
                    <lb/>
                </div2>
                <div2 xml:id="001c031" type="carmen" met="E">
                    <head>
                        <abbr>31</abbr>
                    </head>
                    <p xml:id="d001l822" n="tit.">31. tres deae nudae</p>
                    <l xml:id="d001l823" n="1">Tres quoque vidisti sine vestibus ire puellas:</l>
                    <l xml:id="d001l824" n="2">Dic, rogo, quid nudae tres voluere deae?</l>
                    <l xml:id="d001l825" n="3">Nunquid ad arbitrium quae convenere fuerunt</l>
                    <l xml:id="d001l826" n="4">Pastoris quondam: Iuno, Minerva, Venus?</l>
                    <l xml:id="d001l827" n="5">An quae Trinacrios mergebant carmine nautas?</l>
                    <l xml:id="d001l828" n="6">An fuit hoc aliquod relligionis opus?</l>
                    <l xml:id="d001l829" n="7">Crediderim tamen ipse magis, nisi fallit Apollo,</l>
                    <l xml:id="d001l830" n="8">Authorem Charites significasse deas,</l>
                    <l xml:id="d001l831" n="9">Nympharum comites Venerisque decentis amicas,</l>
                    <l xml:id="d001l832" n="10">Perpetuo nexas quas pia zona tenet,</l>
                    <l xml:id="d001l833" n="11">Quam sibi non aliter iunxit Lucretia Romam,</l>
                    <l xml:id="d001l834" n="12">Donec Borgiaci nominis aura sonet:</l>
                    <l xml:id="d001l835" n="13">Nam te, Roma, dolens quanvis Lucretia linquat,</l>
                    <l xml:id="d001l836" n="14">Non sine te poterit vivere alumna tamen!</l>
                    <lb/>
                </div2>
                <div2 xml:id="001c032" type="carmen" met="E">
                    <head>
                        <abbr>32</abbr>
                    </head>
                    <p xml:id="d001l837" n="tit.">32. equestre simulacrum cum puero et puella | ante currum captivis</p>
                    <l xml:id="d001l838" n="1">Compositum mira spectavimus arte caballum,</l>
                    <l xml:id="d001l839" n="2">Magnanimus cuius terga premebat eques;</l>
                    <l xml:id="d001l840" n="3">Ante ferebatur currum captiva puella</l>
                    <l xml:id="d001l841" n="4">Et puer astrictus vincula sorte pari:</l>
                    <l xml:id="d001l842" n="5">Hanc certe effigiem nemo est qui nesciat altam,</l>
                    <l xml:id="d001l843" n="6">Borgia Dux in qua significanter erat.</l>
                    <l xml:id="d001l844" n="7">Sumite ab his cuncti populis documenta duobus:</l>
                    <l xml:id="d001l845" n="8">Non est Caesareis viribus esse parem.</l>
                    <lb/>
                </div2>
                <div2 xml:id="001c033" type="carmen" met="E">
                    <head>
                        <abbr>33</abbr>
                    </head>
                    <p xml:id="d001l846" n="tit.">33. puella a tauro vecta</p>
                    <l xml:id="d001l847" n="1">Dicite, spectantes: quae nam fuit illa puella,</l>
                    <l xml:id="d001l848" n="2">Insedit tergo quae simulata Iovis?</l>
                    <l xml:id="d001l849" n="3">Nempe nec Oceano fuerat nec Agenore nata,</l>
                    <l xml:id="d001l850" n="4">Diva sed haud dubie Borgias illa fuit,</l>
                    <l xml:id="d001l851" n="5">Quae per Borgiacum meruit faustissima taurum</l>
                    <l xml:id="d001l852" n="6">Fortis ad imperii culmina celsa vehi:</l>
                    <l xml:id="d001l853" n="7">Hoc voluit rerum tibi demonstrare peritus</l>
                    <l xml:id="d001l854" n="8">Ingenii vates nobilitate sui.</l>
                    <lb/>
                </div2>
                <div2 xml:id="001c034" type="carmen" met="E">
                    <head>
                        <abbr>34</abbr>
                    </head>
                    <p xml:id="d001l855" n="tit.">34. de tauro fugiente draconem</p>
                    <l xml:id="d001l856" n="1">Ignivomi taurus quod fugerit ora draconis,</l>
                    <l xml:id="d001l857" n="2">Desine mirari: non pavor ille fuit.</l>
                    <l xml:id="d001l858" n="3">Inter pascatur cum prata virentia flammas,</l>
                    <l xml:id="d001l859" n="4">Par fuit hunc flammis non nocuisse suis.</l>
                    <lb/>
                </div2>
                <div2 xml:id="001c035" type="carmen" met="E">
                    <head>
                        <abbr>35</abbr>
                    </head>
                    <p xml:id="d001l860" n="tit.">35. novae comediae poetarum romanorum</p>
                    <l xml:id="d001l861" n="1">Hunc celebrant etiam vates hymenea Latini</l>
                    <l xml:id="d001l862" n="2">Inventisque novis contribuere vices;</l>
                    <l xml:id="d001l863" n="3">Quorum ut tu melius spectare poemata posses,</l>
                    <l xml:id="d001l864" n="4">Ante tuos gesta est res bene, Sexte, pedes</l>
                    <l xml:id="d001l865" n="5">Et, quia contrita est ludis lux quaeque diurnis,</l>
                    <l xml:id="d001l866" n="6">Prodita nocturno lumine scaena fuit.</l>
                    <lb/>
                </div2>
                <div2 xml:id="001c036" type="carmen" met="F">
                    <head>
                        <abbr>36</abbr>
                    </head>
                    <p xml:id="d001l867" n="tit.">36. comoedia Baptistae Casalis</p>
                    <l xml:id="d001l868" n="1">Lusit comica quae mens Casalis</l>
                    <l xml:id="d001l869" n="2">Haec sunt, nec veterum minora soccis:</l>
                    <l xml:id="d001l870" n="3">Induxit Venerem poeta divam</l>
                    <l xml:id="d001l871" n="4">Caeco de puero suo querentem,</l>
                    <l xml:id="d001l872" n="5">Quod Lucretia Diva Borgiana</l>
                    <l xml:id="d001l873" n="6">Celebs per virides sederet annos,</l>
                    <l xml:id="d001l874" n="7">Omnes cum superaret ore Nymphas</l>
                    <l xml:id="d001l875" n="8">Graias, Italides, deas marinas:</l>
                    <l xml:id="d001l876" n="9">Curnam qui genus ales omne vincit,</l>
                    <l xml:id="d001l877" n="10">Invictam sinat hanc manere solam?</l>
                    <l xml:id="d001l878" n="11">Respondebat item suae parenti</l>
                    <l xml:id="d001l879" n="12">Qui cunctos domat et Cupido vincit:</l>
                    <l xml:id="d001l880" n="13">"Quid, mater Cytherea, me lacessis?</l>
                    <l xml:id="d001l881" n="14">Dignum Borgiaca nec invenimus,</l>
                    <l xml:id="d001l882" n="15">Dignum quaerimus attamen maritum:</l>
                    <l xml:id="d001l883" n="16">Frustra non soleo meam pharetram</l>
                    <l xml:id="d001l884" n="17">Exercere meos leves nec arcus!"</l>
                    <l xml:id="d001l885" n="18">Non contenta Venus vocabat illum</l>
                    <l xml:id="d001l886" n="19">Quocum tardipedis vices ministrat</l>
                    <l xml:id="d001l887" n="20">Et quondam iacuit revincta ferro:</l>
                    <l xml:id="d001l888" n="21">Qui cum cerneret utriusque causam,</l>
                    <l xml:id="d001l889" n="22">Votis prebuit utriusque pacem</l>
                    <l xml:id="d001l890" n="23">Et Ferraria cui decora paret</l>
                    <l xml:id="d001l891" n="24">Divam sanxerat esse copulandam.</l>
                    <l xml:id="d001l892" n="25">Lusit comica quae meus Casalis</l>
                    <l xml:id="d001l893" n="26">Haec sunt, nec veterum minora soccis.</l>
                    <lb/>
                </div2>
                <div2 xml:id="001c037" type="carmen" met="F">
                    <head>
                        <abbr>37</abbr>
                    </head>
                    <p xml:id="d001l894" n="tit.">37. comedia Camilli Portii</p>
                    <l xml:id="d001l895" n="1">Hinc et Portia quem domus creavit</l>
                    <l xml:id="d001l896" n="2">Maiores referens suos Camillus</l>
                    <l xml:id="d001l897" n="3">Intactum iuvenis poema fecit,</l>
                    <l xml:id="d001l898" n="4">Cui Sextus tribuit libenter aures</l>
                    <l xml:id="d001l899" n="5">Reclusitque Pater benignus aulas:</l>
                    <l xml:id="d001l900" n="6">Nam comoedia grata continebat</l>
                    <l xml:id="d001l901" n="7">Et quae Borgiacis meis placebant.</l>
                    <l xml:id="d001l902" n="8">Hinc Ferraria et hinc beata Roma</l>
                    <l xml:id="d001l903" n="9">Inter se varias simul movebant</l>
                    <l xml:id="d001l904" n="10">Lites, sed placidis tamen querelis:</l>
                    <l xml:id="d001l905" n="11">Divam perdere Roma perdolebat</l>
                    <l xml:id="d001l906" n="12">Quod Ferraria Borgiam trahebat,</l>
                    <l xml:id="d001l907" n="13">Quam tot dulcibus educasset annis</l>
                    <l xml:id="d001l908" n="14">Intra moenia parvulam Quirini;</l>
                    <l xml:id="d001l909" n="15">Sed Ferraria delicata, partes</l>
                    <l xml:id="d001l910" n="16">Argumenta parans suas tuendo,</l>
                    <l xml:id="d001l911" n="17">Illam iure suo loquens petebat.</l>
                    <l xml:id="d001l912" n="18">Tunc Cyllenius, arce missus alta,</l>
                    <l xml:id="d001l913" n="19">Lites e medio deus diremit.</l>
                    <l xml:id="d001l914" n="20">Hos comoedia continebat actus,</l>
                    <l xml:id="d001l915" n="21">Sed plures brevitate conticesco:</l>
                    <l xml:id="d001l916" n="22">Haec dat Portia quem domus creavit</l>
                    <l xml:id="d001l917" n="23">Non dispar proavis suis Camillus.</l>
                    <lb/>
                </div2>
                <div2 xml:id="001c038" type="carmen" met="F">
                    <head>
                        <abbr>38</abbr>
                    </head>
                    <p xml:id="d001l918" n="tit.">38. comedia Magdaleni</p>
                    <l xml:id="d001l919" n="1">Phoebi numine floridus poeta</l>
                    <l xml:id="d001l920" n="2">Condit carmina plena Magdalenus:</l>
                    <l xml:id="d001l921" n="3">Quod comoedia dulcis indicavit</l>
                    <l xml:id="d001l922" n="4">Nunc in Borgiacis peracta ludis,</l>
                    <l xml:id="d001l923" n="5">In qua conqueritur proterva Iuno</l>
                    <l xml:id="d001l924" n="6">Quod Fortuna suas per omne tempus</l>
                    <l xml:id="d001l925" n="7">Alcidae meritis ministret auras.</l>
                    <l xml:id="d001l926" n="8">Quo scripto prius atque nominato</l>
                    <l xml:id="d001l927" n="9">Estensem puto principem notavit,</l>
                    <l xml:id="d001l928" n="10">Quem Fortuna potens favore pleno</l>
                    <l xml:id="d001l929" n="11">Iuvit cominus et benigna fovit,</l>
                    <l xml:id="d001l930" n="12">Quod Lucretia Diva Borgiana</l>
                    <l xml:id="d001l931" n="13">Estensis ducis est decora consors.</l>
                    <l xml:id="d001l932" n="14">Gaude, Martia Roma, docta, gaude,</l>
                    <l xml:id="d001l933" n="15">Hoc quae tempore tot vides Cratinos.</l>
                    <lb/>
                </div2>
                <div2 xml:id="001c039" type="carmen" met="F">
                    <head>
                        <abbr>39</abbr>
                    </head>
                    <p xml:id="d001l934" n="tit.">39. comoedia Galli</p>
                    <l xml:id="d001l935" n="1">Et tu, Galle, tuas, amice, partes</l>
                    <l xml:id="d001l936" n="2">Egisti bene comicos per actus,</l>
                    <l xml:id="d001l937" n="3">Qui per Caesaris arma Borgiani</l>
                    <l xml:id="d001l938" n="4">Sentis Parthenopen fuisse captam</l>
                    <l xml:id="d001l939" n="5">Tunc, cum Gallia ficta magna mater</l>
                    <l xml:id="d001l940" n="6">Misit per furiosa bella natum</l>
                    <l xml:id="d001l941" n="7">Ad sponsam thalami sui rebellem,</l>
                    <l xml:id="d001l942" n="8">Quam per Parthenopen bonus notasti.</l>
                    <l xml:id="d001l943" n="9">Alter quam dare cum procus negaret,</l>
                    <l xml:id="d001l944" n="10">Romanae decus urbis invocavit</l>
                    <l xml:id="d001l945" n="11">Sponsus, qua duce victor est potitus,</l>
                    <l xml:id="d001l946" n="12">Rivali procul et repente pulso.</l>
                    <l xml:id="d001l947" n="13">Haec comoedia, Galle, tota quadrat:</l>
                    <l xml:id="d001l948" n="14">Nam tu cum patre forte Gallus extes,</l>
                    <l xml:id="d001l949" n="15">Gallos conveniebat ut referres,</l>
                    <l xml:id="d001l950" n="16">Me etsi duce magis es Latinus.</l>
                    <lb/>
                </div2>
                <div2 xml:id="001c040" type="carmen" met="E">
                    <head>
                        <abbr>40</abbr>
                    </head>
                    <p xml:id="d001l951" n="tit.">40. Plauti Menechmi</p>
                    <l xml:id="d001l952" n="1">Plautinos etiam iuvenes egere Menaechmos,</l>
                    <l xml:id="d001l953" n="2">Aetate ac forma, gestibus, arte pares;</l>
                    <l xml:id="d001l954" n="3">Quaelibet implevit numeros persona decentes:</l>
                    <l xml:id="d001l955" n="4">Viderat haud similes scaena vetusta sales.</l>
                    <l xml:id="d001l956" n="5">Gesserunt gemini mire sua munera fratres</l>
                    <l xml:id="d001l957" n="6">Messenioque vices Peniculusque suas;</l>
                    <l xml:id="d001l958" n="7">Sed me nulla rei tenet admiratio tantae</l>
                    <l xml:id="d001l959" n="8">Ingentique istas non ego miror opes,</l>
                    <l xml:id="d001l960" n="9">Hi quod ab eximii veniunt incude magistri</l>
                    <l xml:id="d001l961" n="10">Et rari exempli vatis ab arte fabri.</l>
                    <l xml:id="d001l962" n="11">Roma, magis facta es sic ingeniosa poetis,</l>
                    <l xml:id="d001l963" n="12">Ut magis es Sexto facta sedente potens.</l>
                    <lb/>
                </div2>
                <div2 xml:id="001c041" type="carmen" met="S1">
                    <head>
                        <abbr>41</abbr>
                    </head>
                    <p xml:id="d001l964" n="tit.">41. divae Lucretiae Borgiae discessus | ab urbe et comitatus</p>
                    <l xml:id="d001l965" n="1">Ergo perfectis abitura ludis</l>
                    <l xml:id="d001l966" n="2">Hinc ad Estensis thalamos mariti</l>
                    <l xml:id="d001l967" n="3">Fortis et clari ducis apparatur</l>
                    <l xml:id="d001l968" n="4" met="A">Borgia virgo.</l>
                    <l xml:id="d001l969" n="5">Unde per totam properatur Urbem:</l>
                    <l xml:id="d001l970" n="6">Hic equos, auro parat ille vestes,</l>
                    <l xml:id="d001l971" n="7">Ille pincernas struit, hic ministros,</l>
                    <l xml:id="d001l972" n="8" met="A">Ille sodales;</l>
                    <l xml:id="d001l973" n="9">Hinc suam Sextus comitum cohortem,</l>
                    <l xml:id="d001l974" n="10">Hinc suam Divae populus Quirini,</l>
                    <l xml:id="d001l975" n="11">Hinc suam struxit comitum catervam</l>
                    <l xml:id="d001l976" n="12" met="A">Borgia Caesar.</l>
                    <l xml:id="d001l977" n="13">Sarcinas Divae numerare quisnam</l>
                    <l xml:id="d001l978" n="14">Possit? Aut quisnam numerare gemmas?</l>
                    <l xml:id="d001l979" n="15">Quis vel argenti modios vel auri</l>
                    <l xml:id="d001l980" n="16" met="A">Dona referre?</l>
                    <l xml:id="d001l981" n="17">Quis vel immensam valeat canendo</l>
                    <l xml:id="d001l982" n="18">Tot talentorum numerare dotem,</l>
                    <l xml:id="d001l983" n="19">Quam nec uxores habuere regis</l>
                    <l xml:id="d001l984" n="20" met="A">Hactenus ullae?</l>
                    <l xml:id="d001l985" n="21">Iam dies felix aderat recessus,</l>
                    <l xml:id="d001l986" n="22">Qua sed effecta est tenebrosa Roma</l>
                    <l xml:id="d001l987" n="23">Mox et a nobis abiere clari</l>
                    <l xml:id="d001l988" n="24" met="A">Lumina solis,</l>
                    <l xml:id="d001l989" n="25">Cum statim Divae comitatus omnis</l>
                    <l xml:id="d001l990" n="26">Affuit tota numerosus Urbe,</l>
                    <l xml:id="d001l991" n="27">Usque ad extremos etiam paratus</l>
                    <l xml:id="d001l992" n="28" met="A">Ire Britannos.</l>
                    <l xml:id="d001l993" n="29">Quin et Estensis comitatus exit</l>
                    <l xml:id="d001l994" n="30">Ordine instructus, facie decorus;</l>
                    <l xml:id="d001l995" n="31">Seque post ambo speciosa iungunt</l>
                    <l xml:id="d001l996" n="32" met="A">Agmina utrinque.</l>
                    <l xml:id="d001l997" n="33">"Ite felices, iuvenes senesque!",</l>
                    <l xml:id="d001l998" n="34">Dixerant cuncti pueri et puellae</l>
                    <l xml:id="d001l999" n="35">Ac recessuris benedixit alta</l>
                    <l xml:id="d001l1000" n="36" met="A">Sextus ab arce.</l>
                    <l xml:id="d001l1001" n="37">Qualis ad matrem solet ire Phoebe,</l>
                    <l xml:id="d001l1002" n="38">Septa millenis veneranda Nymphis,</l>
                    <l xml:id="d001l1003" n="39">Vel salutatum solet ire celso</l>
                    <l xml:id="d001l1004" n="40" met="A">Vertice fratrem,</l>
                    <l xml:id="d001l1005" n="41">Talis ad clari thalamos mariti</l>
                    <l xml:id="d001l1006" n="42">Ibat insignis, comitante longo</l>
                    <l xml:id="d001l1007" n="43">Virginum coetu, memoranda semper</l>
                    <l xml:id="d001l1008" n="44" met="A">Borgia Diva.</l>
                    <l xml:id="d001l1009" n="45">Ad latus cuius soror illa nostri</l>
                    <l xml:id="d001l1010" n="46">Ibat et vere pia Cardinalis,</l>
                    <l xml:id="d001l1011" n="47">Cui sacrum sanctae tribuere sacra</l>
                    <l xml:id="d001l1012" n="48" met="A">Nomina nomen:</l>
                    <l xml:id="d001l1013" n="49">Illius mores vereor pudicos</l>
                    <l xml:id="d001l1014" n="50">Dicere et vitam penitus pavesco,</l>
                    <l xml:id="d001l1015" n="51">Ne velut nomen tribuam marinis</l>
                    <l xml:id="d001l1016" n="52" met="A">Icarus undis.</l>
                    <l xml:id="d001l1017" n="53">Quumque iter caeptum peragunt per urbes,</l>
                    <l xml:id="d001l1018" n="54">Obvios cunctos populos videres,</l>
                    <l xml:id="d001l1019" n="55">Explicat qua se per amena laetas</l>
                    <l xml:id="d001l1020" n="56" met="A">Umbria valles,</l>
                    <l xml:id="d001l1021" n="57">Dona certatim pariter ferentes,</l>
                    <l xml:id="d001l1022" n="58">Quanta vel plusquam dederat facultas,</l>
                    <l xml:id="d001l1023" n="59">Et coronatis reserant ovantes</l>
                    <l xml:id="d001l1024" n="60" met="A">Limina portis.</l>
                    <l xml:id="d001l1025" n="61">Inde cedentes medios per Umbros,</l>
                    <l xml:id="d001l1026" n="62">Regna cum primum tetigere euntes,</l>
                    <l xml:id="d001l1027" n="63">Marte quae magnus sibi comparavit</l>
                    <l xml:id="d001l1028" n="64" met="A">Borgia Caesar;</l>
                    <l xml:id="d001l1029" n="65">Qualibet passim regione tales</l>
                    <l xml:id="d001l1030" n="66">Singulae ubertim tribuere gentes,</l>
                    <l xml:id="d001l1031" n="67">Accipit quales Paphias per urbes</l>
                    <l xml:id="d001l1032" n="68" met="A">Cypris honores:</l>
                    <l xml:id="d001l1033" n="69">His ad Estenses populis relictis,</l>
                    <l xml:id="d001l1034" n="70">Qui perinsignes dederant honores,</l>
                    <l xml:id="d001l1035" n="71">Applicant sese generosa tandem</l>
                    <l xml:id="d001l1036" n="72" met="A">Agmina portis.</l>
                    <l xml:id="d001l1037" n="73">Qualis intrantum fuit et beatae</l>
                    <l xml:id="d001l1038" n="74">Lucis illius celebrata pompa,</l>
                    <l xml:id="d001l1039" n="75">Diva qua limen tetigit mariti,</l>
                    <l xml:id="d001l1040" n="76" met="A">Dicat Apollo,</l>
                    <l xml:id="d001l1041" n="77">Hanc vel Estenses referant poetae,</l>
                    <l xml:id="d001l1042" n="78">Herculis qui per resonant penates</l>
                    <l xml:id="d001l1043" n="79">Hauriunt et qui melioris undae</l>
                    <l xml:id="d001l1044" n="80" met="A">Fonte liquores.</l>
                    <l xml:id="d001l1045" n="81">Sit satis nobis leviore magnam</l>
                    <l xml:id="d001l1046" n="82">Borgiam Divam cecinisse plectro,</l>
                    <l xml:id="d001l1047" n="83">Quae tibi affectus monumenta nostri,</l>
                    <l xml:id="d001l1048" n="84" met="A">Sexte, dicamus.</l>
                    <lb/>
                </div2>
                <div2 xml:id="001c042" type="carmen" met="E">
                    <head>
                        <abbr>42</abbr>
                    </head>
                    <p xml:id="d001l1049" n="tit.">42. petitio discessus romanorum comitum | a diva Lucretia</p>
                    <l xml:id="d001l1050" n="1">Omnia complerat postquam sua vota Thalassus</l>
                    <l xml:id="d001l1051" n="2">Et bene transactus sic hymeneus erat,</l>
                    <l xml:id="d001l1052" n="3">Romani comites, proles generosa Quiritum,</l>
                    <l xml:id="d001l1053" n="4">In patriam cuperent cum repedare suam,</l>
                    <l xml:id="d001l1054" n="5">Implerunt Divae placidas his vocibus aures,</l>
                    <l xml:id="d001l1055" n="6">Pro quibus haec unus verba loquutus ait:</l>
                    <l xml:id="d001l1056" n="7">"Auspicibus Superis tandem et Iunone favente</l>
                    <l xml:id="d001l1057" n="8">Coniugii socium, Borgia Diva, vides</l>
                    <l xml:id="d001l1058" n="9">Nec minus experta es, quantum ostentare licebat,</l>
                    <l xml:id="d001l1059" n="10">Roma tuas laudes quam vehementer amet;</l>
                    <l xml:id="d001l1060" n="11">Nos quoque, qui comites fuimus te, Diva, sequuti,</l>
                    <l xml:id="d001l1061" n="12">Egimus officium, quod comitantis erat.</l>
                    <l xml:id="d001l1062" n="13">Te per barbaricas comites sequeremur et undas</l>
                    <l xml:id="d001l1063" n="14">Et freta Scyllaei per furibunda maris</l>
                    <l xml:id="d001l1064" n="15">Atque per ardentes terras domibusque negatas</l>
                    <l xml:id="d001l1065" n="16">Nec non et Scythiae frigora, si sit opus;</l>
                    <l xml:id="d001l1066" n="17">Sed quia fata tibi sedes tribuere quietas</l>
                    <l xml:id="d001l1067" n="18">Regnaque pro meritis, Borgia Diva, tuis,</l>
                    <l xml:id="d001l1068" n="19">Ibimus ad patrios, te concedente, penates</l>
                    <l xml:id="d001l1069" n="20">Nec minus et Romae moenia cara tuae,</l>
                    <l xml:id="d001l1070" n="21">Nulla ubi te nostris animis oblivia tollent,</l>
                    <l xml:id="d001l1071" n="22">Fixa sed in nostro pectore semper eris.</l>
                    <l xml:id="d001l1072" n="23">Forsitan et siquid rerum peccavimus in te,</l>
                    <l xml:id="d001l1073" n="24">Aut in honore tuo frigida cura fuit,</l>
                    <l xml:id="d001l1074" n="25">Peccati veniam petimus veniamque recessus,</l>
                    <l xml:id="d001l1075" n="26">Accincti cunctis rebus adesse tuis.</l>
                    <l xml:id="d001l1076" n="27">Tuque Sibyllinos cum coniuge vive per annos</l>
                    <l xml:id="d001l1077" n="28">Proleque Borgiacum multiplicate genus!".</l>
                    <lb/>
                </div2>
                <div2 xml:id="001c043" type="carmen" met="H">
                    <head>
                        <abbr>43</abbr>
                    </head>
                    <p xml:id="d001l1078" n="tit.">43. divae Lucretiae responsum</p>
                    <l xml:id="d001l1079" n="1">Reddidit his dictis Lucretia Borgia voces,</l>
                    <l xml:id="d001l1080" n="2">Sed non foemineo voces de pectore quales,</l>
                    <l xml:id="d001l1081" n="3">Sed prodire solent quales de corde virorum,</l>
                    <l xml:id="d001l1082" n="4">Hauserunt dulces vel qui Demosthenis amnes,</l>
                    <l xml:id="d001l1083" n="5">Lactea vel magni Ciceronis flumina potant,</l>
                    <l xml:id="d001l1084" n="6">Eructant sacri vel qui monumenta Maronis:</l>
                    <l xml:id="d001l1085" n="7">"Haud novus est in me vester, Romana iuventus,</l>
                    <l xml:id="d001l1086" n="8">Tantus amor, Romae fuerim cum dulcis alumna</l>
                    <l xml:id="d001l1087" n="9">Et mihi natales dederint cum tecta Quirini.</l>
                    <l xml:id="d001l1088" n="10">Vidimus ingentes plausus, spectacula, ludos</l>
                    <l xml:id="d001l1089" n="11">Atque triumphales mihi quos tribuistis honores;</l>
                    <l xml:id="d001l1090" n="12">Vidimus et septem mihi qualia gaudia colles</l>
                    <l xml:id="d001l1091" n="13">Exhibuere suae, nec non renovata vetusto</l>
                    <l xml:id="d001l1092" n="14">Munera quae quondam fuerant celebrata theatro;</l>
                    <l xml:id="d001l1093" n="15">Vidimus et iuvenum solennia magna senumque</l>
                    <l xml:id="d001l1094" n="16">Laetitiaeque hominum mihi quas genus omne figuras</l>
                    <l xml:id="d001l1095" n="17">Contulit et quicquid tribuit matrona nurusque,</l>
                    <l xml:id="d001l1096" n="18">Quod nacta est talem Lucretia Borgia sortem</l>
                    <l xml:id="d001l1097" n="19">Hic, ubi speratur tedas habitura quietas.</l>
                    <l xml:id="d001l1098" n="20">Non mea Roma igitur quantum ostentare licebat,</l>
                    <l xml:id="d001l1099" n="21">Verum ultra vires non me decorare pepercit,</l>
                    <l xml:id="d001l1100" n="22">Utque magis digno nos exaugeret honore,</l>
                    <l xml:id="d001l1101" n="23">Dat mihi vos comites, de nobilitate supremos</l>
                    <l xml:id="d001l1102" n="24">Romulea, cuius sum non ignara tributi:</l>
                    <l xml:id="d001l1103" n="25">Ire per infidi licet et discrimina ponti</l>
                    <l xml:id="d001l1104" n="26">Cogerer et terrae vel per deserta relictae,</l>
                    <l xml:id="d001l1105" n="27">Tuta mihi vobis comitantibus ire viderer!</l>
                    <l xml:id="d001l1106" n="28">Parcite commissae veniam me poscere culpae:</l>
                    <l xml:id="d001l1107" n="29">Nil mihi peccastis, nisi quod peccastis amando</l>
                    <l xml:id="d001l1108" n="30">Quodque meos nimium nimiumque auxistis honores.</l>
                    <l xml:id="d001l1109" n="31">Nec vobis patriae reditum male grata negabo:</l>
                    <l xml:id="d001l1110" n="32">Ite, licet, iuvenes iuvenum clarissima pubes,</l>
                    <l xml:id="d001l1111" n="33">Ite, sed et nostri memores. Si maxima Roma</l>
                    <l xml:id="d001l1112" n="34">Scire volet quid agit Lucretia Borgia rerum,</l>
                    <l xml:id="d001l1113" n="35">Dicite: 'Magnanimo cum coniuge laeta triumphat,</l>
                    <l xml:id="d001l1114" n="36">Sed tamen ardenti suspirat pectore Romam'."</l>
                </div2>
            </div1>
        </body>
    </text>
</TEI>
