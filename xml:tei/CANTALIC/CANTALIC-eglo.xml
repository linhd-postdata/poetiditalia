<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="CANTALIC-eglo">
                    <title>bucolica</title>
                    <title type="short">bucolica</title>
                    <abbr>buc.</abbr>
                    <bibl>Liliana Monti Sabia, 1996</bibl>
                </title>
                <author xml:id="CANTALIC" n="185.000">
                    <name>Cantalicio</name>
                    <date>Cantalice 1445 - 1515</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Giambattista Valentino detto Cantalicio</persName>
                    <abbr>CANTAL.</abbr>
                </author>
                <respStmt>
                    <resp>Reference basis text</resp>
                    <name>Liliana Monti Sabia, 1996</name>
                </respStmt>
            </titleStmt>
            <extent>
                <measure unit="words" quantity="8479">8479</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Liliana Monti Sabia, 1996</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Daniela  Marrone</bibl>
                </head>
                <p xml:id="d001l1" n="0|1">egloga prima</p>
                <lb/>
                <p xml:id="d001l2" n="0|2">Phosphorus</p>
                <l xml:id="d001l3" n="1">Quae te, Batte, refer, properantem cogit ab oris</l>
                <l xml:id="d001l4" n="2">Cedere causa tuis? Quae te tam dira capellas</l>
                <l xml:id="d001l5" n="3">Tempestas agitare tuas huc iussit in Umbros?</l>
                <l xml:id="d001l6" n="4">Qui, rogo, Tyrrhenas potuisti linquere valles,</l>
                <l xml:id="d001l7" n="5">Colliculos fontesque sacros silvasque virentes,</l>
                <l xml:id="d001l8" n="6">Nec non herbiferos, laetissima pascua, campos?</l>
                <l xml:id="d001l9" n="7">Nanque ego te memini- nondum altera clauditur aestas -</l>
                <l xml:id="d001l10" n="8">Securum pavisse pecus, noctesque diesque</l>
                <l xml:id="d001l11" n="9">Pastorum Tuscis carmen resonare sub antris,</l>
                <l xml:id="d001l12" n="10">Quo satyros, quo Pana simul faunosque tenebas.</l>
                <l xml:id="d001l13" n="11">Teque virum petiit quondam formosa Lycoris,</l>
                <l xml:id="d001l14" n="12">Ad tua quum faciles properarente carmina nymphae.</l>
                <l xml:id="d001l15" n="13">Par tibi nullus erat pastorum, Batte, nec ulli</l>
                <l xml:id="d001l16" n="14">Quam tibi plus dederat pecoris fortuna, nec aurae.</l>
                <l xml:id="d001l17" n="15">Mille boves memini stabulis te mane trahentem</l>
                <l xml:id="d001l18" n="16">Ad vicina tuis deducere pascua rivis.</l>
                <l xml:id="d001l19" n="17">Hinc tibi balantum fuerat grex magnus, et hedos</l>
                <l xml:id="d001l20" n="18">Centum saepe simul, centum portabat in urbem</l>
                <l xml:id="d001l21" n="19">Crispula venales, quoties lux festa rediret,</l>
                <l xml:id="d001l22" n="20">Inde super tarda nummosa redibat asella.</l>
                <l xml:id="d001l23" n="21">Sique domi ignavae pluviae ventique tenerent,</l>
                <l xml:id="d001l24" n="22">Vidimus egregio texentem vimina cantu</l>
                <l xml:id="d001l25" n="23">Praeteriisse dies inter te saepe Napeas.</l>
                <l xml:id="d001l26" n="24">Ipse equidem vereor quid te huc impellat anhelum.</l>
                <l xml:id="d001l27" n="25">Heu qualem, qualem video te, Batte, repente!</l>
                <l xml:id="d001l28" n="26">Unde haec anxietas? Et quae tibi squalida pendet</l>
                <l xml:id="d001l29" n="27">Barba situ! Pedibus nudis agis, ecce, capellas,</l>
                <l xml:id="d001l30" n="28">Nec tibi villosus pendet post terga cucullus,</l>
                <l xml:id="d001l31" n="29">Fistula non humeris, collo nec mantica, nec te</l>
                <l xml:id="d001l32" n="30">Ferre pedum video nodis de more politum.</l>
                <l xml:id="d001l33" n="31">Batte, refer, quae causa tuos turbavit honores?</l>
                <l xml:id="d001l34" n="32">Quae tibi causa viae? Pudeat non vera fateri:</l>
                <l xml:id="d001l35" n="33">Forte tibi miserum pectus moerore levabo.</l>
                <p xml:id="d001l36" n="33|1">Battus</p>
                <l xml:id="d001l37" n="34">O chare ante alios semper mihi, Phosphore, cunctos!</l>
                <l xml:id="d001l38" n="35">Fidere Fortunae quenquam dementia summa est:</l>
                <l xml:id="d001l39" n="36">Haec mutat turbatque vices, nec parcitur ulli,</l>
                <l xml:id="d001l40" n="37">Haec humiles tegetes in celsa palatia mutat,</l>
                <l xml:id="d001l41" n="38">Saepius haec Irum de Cosmo fecit egentem.</l>
                <l xml:id="d001l42" n="39">An non dum nostri vestras penetravit ad oras</l>
                <l xml:id="d001l43" n="40">Fama mali, quod nuper agros vexavit Ethruscos?</l>
                <l xml:id="d001l44" n="41">Hei mihi, quam miserum est nostras memorare ruinas,</l>
                <l xml:id="d001l45" n="42">Phosphore! Magna tibi sunt ocia, flatque capellis</l>
                <l xml:id="d001l46" n="43">Aura tuis nimium, nam quae sensere Sycambri</l>
                <l xml:id="d001l47" n="44">Et Parthi Maurique simul, quae novit Eous,</l>
                <l xml:id="d001l48" n="45">Ipse nec audisti. Miserum est quod scire requiris.</l>
                <p xml:id="d001l49" n="45|1">Phosphorus</p>
                <l xml:id="d001l50" n="46">Nunc scio, Batte, Iovis modo quid sibi fulmina vellent,</l>
                <l xml:id="d001l51" n="47">Multa quibus nostris quercus iacet obruta silvis;</l>
                <l xml:id="d001l52" n="48">Quaeque meae cecinit villae de culmine cornix</l>
                <l xml:id="d001l53" n="49">Ipse mala agricolis usquam ventura putabam.</l>
                <l xml:id="d001l54" n="50">Sed quae pernicies, quaenam pervasit Ethruscos</l>
                <l xml:id="d001l55" n="51">Ira deum, quae vis hominum fuit ista furorque?</l>
                <p xml:id="d001l56" n="51|1">Battus</p>
                <l xml:id="d001l57" n="52">Impius, heu, patrios miles populatur agellos</l>
                <l xml:id="d001l58" n="53">Praedaturque pecus nullo discrimine passim.</l>
                <l xml:id="d001l59" n="54">Milia tot nunquam classis Pelopeia muros</l>
                <l xml:id="d001l60" n="55">Duxerat ad Phrygios, nec Cadmi moenia tantus</l>
                <l xml:id="d001l61" n="56">Presserat armorum bello fervente tumultus,</l>
                <l xml:id="d001l62" n="57">Invasit quantus Tyrrhena per arva colonos.</l>
                <l xml:id="d001l63" n="58">Pastorum pars magna plagas orientis adivit</l>
                <l xml:id="d001l64" n="59">Et trepida occiduas pars commigravit ad oras,</l>
                <l xml:id="d001l65" n="60">Magna per Illyrici fines pars mesta vagatur,</l>
                <l xml:id="d001l66" n="61">Pars Ligurum patriam germanaque regna petivit,</l>
                <l xml:id="d001l67" n="62">Pars pecore amisso vinclis captiva revincta est.</l>
                <l xml:id="d001l68" n="63">En ego quas cernis vix inter tela capellas</l>
                <l xml:id="d001l69" n="64">Quattuor eripui, sed te quoque, candida coniux,</l>
                <l xml:id="d001l70" n="65">Crispula, perdidimus, poteras quae sola dolores</l>
                <l xml:id="d001l71" n="66">Demulcere meos, lachrymisque imponere finem!</l>
                <p xml:id="d001l72" n="66|1">Phosphorus</p>
                <l xml:id="d001l73" n="67">Peccasti nec, Batte, parum! Servare capellas</l>
                <l xml:id="d001l74" n="68">Dum cuperes potius, rapta est tibi Crispula coniux.</l>
                <p xml:id="d001l75" n="68|1">Battus</p>
                <l xml:id="d001l76" n="69">Phosphore, quid facerem? Media de nocte maritum</l>
                <l xml:id="d001l77" n="70">Chara sequebatur; ruit impia turba repente,</l>
                <l xml:id="d001l78" n="71">Unius ad vocem, miserae conversa capellae</l>
                <l xml:id="d001l79" n="72">Et pecore et misso me surripuere puellam.</l>
                <l xml:id="d001l80" n="73">Illa quidem denas bis iam numerabat aristas,</l>
                <l xml:id="d001l81" n="74">Ante alias Tuscas cunctas cantare perita;</l>
                <l xml:id="d001l82" n="75">Ulla nec hac melius depresserat ubera palmis</l>
                <l xml:id="d001l83" n="76">Aut ovium teneros depascere noverat agnos;</l>
                <l xml:id="d001l84" n="77">Ulla nec aut lardo sapientius unxerat ollas,</l>
                <l xml:id="d001l85" n="78">Aut oleo, nobis caules siquando parabat;</l>
                <l xml:id="d001l86" n="79">Nulla magis rectum sulcum faciebat aratro,</l>
                <l xml:id="d001l87" n="80">Nulla magis prudens ex arbore poma legebat,</l>
                <l xml:id="d001l88" n="81">Et sola in triviis induxerat illa choreas,</l>
                <l xml:id="d001l89" n="82">Quum te, sancta Pales, celebrabat rustica pubes;</l>
                <l xml:id="d001l90" n="83">Denique nulla fuit toto sapientior orbe.</l>
                <l xml:id="d001l91" n="84">Haec soror Arcadici fuerat Stylphonis, et Asti</l>
                <l xml:id="d001l92" n="85">Filia, sed Liguris veniens de gente Molorchi.</l>
                <l xml:id="d001l93" n="86">Undique pastores sponsam petiere parentes</l>
                <l xml:id="d001l94" n="87">Arnicolae, sed me voluit solum illa maritum,</l>
                <l xml:id="d001l95" n="88">Quam neque iam misero superest spes ulla videndi,</l>
                <l xml:id="d001l96" n="89">Nec pecus amissum, patrios nec, Phosphore, fines.</l>
                <p xml:id="d001l97" n="89|1">Phosphorus</p>
                <l xml:id="d001l98" n="90">Batte, tuas mecum paulum depone querelas!</l>
                <l xml:id="d001l99" n="91">Si libet, his dabitur regionibus altera coniux</l>
                <l xml:id="d001l100" n="92">Gente nec inferior, Siculos quae vincere cantus</l>
                <l xml:id="d001l101" n="93">Audeat, et simas depascere docta capellas.</l>
                <l xml:id="d001l102" n="94">Sed, precor, haec referas nobis: quis bella superbis</l>
                <l xml:id="d001l103" n="95">Intulit Ethruscis? Quae tantae est causa ruinae?</l>
                <l xml:id="d001l104" n="96">Quae fuit haec vestros inter discordia cives?</l>
                <l xml:id="d001l105" n="97">Atque hoc interea molli tua cespite fessa</l>
                <l xml:id="d001l106" n="98">Membra leva, nam stare tibi sit, credo, molestum.</l>
                <p xml:id="d001l107" n="98|1">Battus</p>
                <l xml:id="d001l108" n="99">Phosphore, quae patimur tantorum causa malorum est</l>
                <l xml:id="d001l109" n="100">Regum dira sitis: nunc altera clauditur aestas</l>
                <l xml:id="d001l110" n="101">Ex quo nulla novis mandavimus ordea sulcis,</l>
                <l xml:id="d001l111" n="102">Nec licuit foetas ad pascua ducere vaccas,</l>
                <l xml:id="d001l112" n="103">Gramina nec pecudes, nec contigit hedus hibiscum.</l>
                <p xml:id="d001l113" n="103|1">Phosphorus</p>
                <l xml:id="d001l114" n="104">Qui belli sunt, Batte, duces, quae signa, quis author?</l>
                <p xml:id="d001l115" n="104|1">Battus</p>
                <l xml:id="d001l116" n="105">Ipse ovium certe tibi promptius omnia dicam</l>
                <l xml:id="d001l117" n="106">Nomina quas habui, quam singula nomina possim</l>
                <l xml:id="d001l118" n="107">Enumerare ducum. Belli est Florentia summa;</l>
                <l xml:id="d001l119" n="108">Pastores unum Tyrrheni nomine dicunt</l>
                <l xml:id="d001l120" n="109">Alfonsum Iuvenem, Calabrum cui regio servit,</l>
                <l xml:id="d001l121" n="110">Quique Fluentinos iuravit Marte favente</l>
                <l xml:id="d001l122" n="111">Diripuisse focos: validae sunt pectore vires,</l>
                <l xml:id="d001l123" n="112">Est animus iuveni, bellum movet ille tremendum.</l>
                <l xml:id="d001l124" n="113">Heu quanto Tuscos discurrit milite campos,</l>
                <l xml:id="d001l125" n="114">Quantus agit praedas! Nimium miser ille, ruenti</l>
                <l xml:id="d001l126" n="115">Claudere qui portas ausit, vel claudere valles!</l>
                <l xml:id="d001l127" n="116">Pastores alium Phedericum nomine dicunt,</l>
                <l xml:id="d001l128" n="117">Hadriacis felix regnum qui terminat oris,</l>
                <l xml:id="d001l129" n="118">Non modo quem populi trepidant, sed pontus et aether,</l>
                <l xml:id="d001l130" n="119">Quodque magis stupeas, luscus plus prospicit Argo:</l>
                <l xml:id="d001l131" n="120">Scis quot fronte oculos, scis quot cervice gerebat!</l>
                <l xml:id="d001l132" n="121">Quaslibet hic Martis magna vi perdomat urbes,</l>
                <l xml:id="d001l133" n="122">Flumina, castra, viros, pontes, castella casasque;</l>
                <l xml:id="d001l134" n="123">Aerias arces bombo flagrante per auras</l>
                <l xml:id="d001l135" n="124">Deiicit et nuper, quum Castellina sonarent</l>
                <l xml:id="d001l136" n="125">Moenia, abortivos centum peperere iuvencae.</l>
                <l xml:id="d001l137" n="126">Sed quid ego haec refero tibi, Phosphore? Sat tibi Battum est</l>
                <l xml:id="d001l138" n="127">Cernere, nam prohibet dolor his tibi plura referre.</l>
                <l xml:id="d001l139" n="128">Surgite iam miserae mecum, mea cura, capellae,</l>
                <l xml:id="d001l140" n="129">Surgite: in exilium, quo nos fors ducet, eamus;</l>
                <l xml:id="d001l141" n="130">Nec vobis posthac unquam mea Crispula frondes</l>
                <l xml:id="d001l142" n="131">Excisas summa virides iactabit ab ulmo,</l>
                <l xml:id="d001l143" n="132">Nec stipulas mollique toro susternet avenas.</l>
                <l xml:id="d001l144" n="133">Surgite, tuque vale iam, nate per omnia felix,</l>
                <l xml:id="d001l145" n="134">Phosphore: deductis hinc me libet ire capellis.</l>
                <p xml:id="d001l146" n="134|1">Phosphorus</p>
                <l xml:id="d001l147" n="135">Batte, tuam cepit quae tanta insania mentem?</l>
                <l xml:id="d001l148" n="136">Quo, dic, ire paras? Ubi tutam figere sedem</l>
                <l xml:id="d001l149" n="137">Ipse magis poteris quam mecum? Crevit ab annis</l>
                <l xml:id="d001l150" n="138">Noster amor teneris! Hic hic requiescere fas est</l>
                <l xml:id="d001l151" n="139">Iam tibi, post tantos quos dat fortuna labores.</l>
                <l xml:id="d001l152" n="140">Cernis ut obscurum complerint nubila coelum,</l>
                <l xml:id="d001l153" n="141">Perque omnes fuscis valles nox spargitur umbris.</l>
                <l xml:id="d001l154" n="142">Est mihi quam nosti, quanvis vetus, optima coniux,</l>
                <l xml:id="d001l155" n="143">Quae te cunque tuis quantum valet arte capellis</l>
                <l xml:id="d001l156" n="144">Ruffa, viri nullo discrimine, laeta fovebit.</l>
                <l xml:id="d001l157" n="145">Inter pastores non est me ditior Umbros</l>
                <l xml:id="d001l158" n="146">Nec pecoris quisquam, nec agri, nam sulcat aratrum</l>
                <l xml:id="d001l159" n="147">Iugera mille mihi: poteris iam vivere mecum.</l>
                <l xml:id="d001l160" n="148">Batte, resume animos et quam mihi Ruffa paravit</l>
                <l xml:id="d001l161" n="149">Ad coenam, properemus iter: scio, bullit in olla</l>
                <l xml:id="d001l162" n="150">Caulis et immensum setosi sinciput apri.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Daniela  Marrone</bibl>
                </head>
                <p xml:id="d002l1" n="0|1">egloga secunda de Ursinis principibus oppressis</p>
                <lb/>
                <p xml:id="d002l2" n="0|2">Aphradus</p>
                <l xml:id="d002l3" n="1">Cyrte, tuas quo cogis oves? Quo, Cyrte, capellas</l>
                <l xml:id="d002l4" n="2">Stultus agis? Pingues vel cur de monte iuvencos</l>
                <l xml:id="d002l5" n="3">In siccos deducis agros? Necat aridus herbas</l>
                <l xml:id="d002l6" n="4">Syrius et liquidos exurit lampade fontes.</l>
                <l xml:id="d002l7" n="5">Plana petis, montana fugis: pecus omne peribit,</l>
                <l xml:id="d002l8" n="6">Cyrte, tuum! Repetas silvarum, si sapis, umbras</l>
                <l xml:id="d002l9" n="7">Et pecoris miserere tui: furit aeris aestus,</l>
                <l xml:id="d002l10" n="8">Verte pedem! Non est prudentia quaerere mortem.</l>
                <p xml:id="d002l11" n="8|1">Cyrtus</p>
                <l xml:id="d002l12" n="9">Aphrade, nulla meos vicit dementia sensus.</l>
                <l xml:id="d002l13" n="10">Ducebam ad gelidas umbras armenta gregesque</l>
                <l xml:id="d002l14" n="11">Quos cernis, mediamque viam iam monte tenebam,</l>
                <l xml:id="d002l15" n="12">Difficilem facili solatus arundine passum,</l>
                <l xml:id="d002l16" n="13">Quum mihi forte ruens de vertice montis eodem</l>
                <l xml:id="d002l17" n="14">Dyndimus occurrit, sic voce locutus anhela:</l>
                <l xml:id="d002l18" n="15">"Quo, miser, ire paras! Quo scandere, Cyrte, laboras?</l>
                <l xml:id="d002l19" n="16">Ducis ad exitium pecus omne, revertere retro!</l>
                <l xml:id="d002l20" n="17">Ursorum nam lustra petis, ferus undique nostras</l>
                <l xml:id="d002l21" n="18">Ursus habet silvas; nosti genus ipse ferarum</l>
                <l xml:id="d002l22" n="19">Quale sit: haud dubitant pastorem invadere primum,</l>
                <l xml:id="d002l23" n="20">Mox capiunt lacerantque pecus sternuntque molossos.</l>
                <l xml:id="d002l24" n="21">Cyrte, tuum converte pecus, fuge, Cyrte, rapinas,</l>
                <l xml:id="d002l25" n="22">Si sapis!" Admonitus his, Aphrade, monte recessi.</l>
                <p xml:id="d002l26" n="22|1">Aphradus</p>
                <l xml:id="d002l27" n="23">Non est quod timeas; vanos, age, Cyrte, timores</l>
                <l xml:id="d002l28" n="24">Exige! Sunt silvae montisque cacumina tuta</l>
                <l xml:id="d002l29" n="25">Omnia, et ursorum genus omne ex montibus istis</l>
                <l xml:id="d002l30" n="26">Terruit Androfagus, partim sub iura cathenae</l>
                <l xml:id="d002l31" n="27">Subdidit et propriis partim expulit ille cavernis.</l>
                <l xml:id="d002l32" n="28">Cum catulis abiere suis trepidantibus omnes,</l>
                <l xml:id="d002l33" n="29">Errabunda cohors, nunquam reditura Latinis</l>
                <l xml:id="d002l34" n="30">Montibus aut silvis. Sunt pascua libera passim</l>
                <l xml:id="d002l35" n="31">Haec non sola tibi, sed Iapigis Appula rura</l>
                <l xml:id="d002l36" n="32">Tutaque iam Calabrae sunt omnia pascua terrae</l>
                <l xml:id="d002l37" n="33">Et Campanus ager, nec non Laurentia cuncta</l>
                <l xml:id="d002l38" n="34">Iugera, Romuleos tutum pecus omne per agros</l>
                <l xml:id="d002l39" n="35">Tuscaniaeque solum pinguisque per arva Viterbi.</l>
                <l xml:id="d002l40" n="36">An nescis gelido quales metuendus ab axe</l>
                <l xml:id="d002l41" n="37">Duxerit ille canes? Non his valet ulla ferarum</l>
                <l xml:id="d002l42" n="38">Sistere, sed rabiem primam meditantur in ursos,</l>
                <l xml:id="d002l43" n="39">A quibus, ut fas est, tibi desine, Cyrte, timere.</l>
                <p xml:id="d002l44" n="39|1">Cyrtus</p>
                <l xml:id="d002l45" n="40">Ergo ego per montes sic te duce, chare, revertar,</l>
                <l xml:id="d002l46" n="41">Aphrade, et in silvas tutum pecus omne reducam.</l>
                <l xml:id="d002l47" n="42">Ad virides herbas mecum remeate, capellae,</l>
                <l xml:id="d002l48" n="43">Vertite, oves, gressum, montisque resumite, tauri,</l>
                <l xml:id="d002l49" n="44">Pascua et umbrosi conscendite fontis ad undas!</l>
                <l xml:id="d002l50" n="45">Ad veteres, dulcis Morica, revertere fagos</l>
                <l xml:id="d002l51" n="46">Dumosumque nemus; et tu, cornuta mearum</l>
                <l xml:id="d002l52" n="47">Spes ovium, converte pedem, cape laeta virentis</l>
                <l xml:id="d002l53" n="48">Montis iter secura tuum. Tuque, Aphrade, semper</l>
                <l xml:id="d002l54" n="49">Sis felix cum prole tua et cum coniuge laetus,</l>
                <l xml:id="d002l55" n="50">Qui mihi consilio tali pecus omne furenti</l>
                <l xml:id="d002l56" n="51">Caumate servasti. Dii dent aliquando benigni</l>
                <l xml:id="d002l57" n="52">Parque pari et grates meritas tibi posse referre.</l>
                <p xml:id="d002l58" n="52|1">Aphradus</p>
                <l xml:id="d002l59" n="53">Tu quoque, Cyrte, pecus felix age tempore longo,</l>
                <l xml:id="d002l60" n="54">Et quam bina tibi, puto, iam per lustra sitisti,</l>
                <l xml:id="d002l61" n="55">Alma Venus tandem duram tibi molliat Augen.</l>
                <p xml:id="d002l62" n="55|1">Cyrtus</p>
                <l xml:id="d002l63" n="56">O, rogo, siste parum: quae lusimus, Aphrade, in illam,</l>
                <l xml:id="d002l64" n="57">Hic te audire velim. Credo sint carmina mille,</l>
                <l xml:id="d002l65" n="58">Mille modi et numeris conrespondentia verba,</l>
                <l xml:id="d002l66" n="59">Quis ego Massylum mollissem saeva leonum</l>
                <l xml:id="d002l67" n="60">Pectora, vel tygres placassem foetibus orbas;</l>
                <l xml:id="d002l68" n="61">Illa tamen surda mea carmina neglegit aure</l>
                <l xml:id="d002l69" n="62">Hasque meas ridet nares gibbosaque terga</l>
                <l xml:id="d002l70" n="63">Callosasque manus hirsutaque tegmina barbae.</l>
                <l xml:id="d002l71" n="64">Spem tamen illius dederat mihi Cantara mater:</l>
                <l xml:id="d002l72" n="65">Votaque successent, genitor nisi mortuus esset.</l>
                <p xml:id="d002l73" n="65|1">Aphradus</p>
                <l xml:id="d002l74" n="66">Cyrte, tuum carmen meliora in tempora differ:</l>
                <l xml:id="d002l75" n="67">Non vacat, et doleo, mihi nunc audire, quod ipse</l>
                <l xml:id="d002l76" n="68">Doxocalum expecto veterem mihi, Cyrte, sodalem</l>
                <l xml:id="d002l77" n="69">Quem nosti. Exiguum sum mercaturus agellum</l>
                <l xml:id="d002l78" n="70">Parque boum: pretio cupio mihi providus adsit.</l>
                <l xml:id="d002l79" n="71">Nescio venturus cur tardius ille moretur:</l>
                <l xml:id="d002l80" n="72">"I prae, nanque sequar propere" mihi dixerat. Ecce</l>
                <l xml:id="d002l81" n="73">Iam venit. O propera! Iamdudum torridus hic te,</l>
                <l xml:id="d002l82" n="74">Doxocale, expecto: quae nam te causa morata est?</l>
                <p xml:id="d002l83" n="74|1">Doxocalus</p>
                <l xml:id="d002l84" n="75">Pone sequebar iter, sed me tardavit inertis</l>
                <l xml:id="d002l85" n="76">Coniugis ira meae. Nam, quam ductaret asellum,</l>
                <l xml:id="d002l86" n="77">Acta furore viae medio prostravit onustum.</l>
                <l xml:id="d002l87" n="78">Accurri posuique manum iuvique, sed illam</l>
                <l xml:id="d002l88" n="79">Haerentem caesis vix ossibus ipse remisi.</l>
                <l xml:id="d002l89" n="80">Sed tibi, Cyrte, pecus quonam, rogo, ducere mens est?</l>
                <p xml:id="d002l90" n="80|1">Cyrtus</p>
                <l xml:id="d002l91" n="81">Doxocale, ad montes, quoniam sunt omnia tuta,</l>
                <l xml:id="d002l92" n="82">Verto pecus: fugere feri de montibus ursi</l>
                <l xml:id="d002l93" n="83">Aphradus his dixit cuncti, durumque cathenae</l>
                <l xml:id="d002l94" n="84">Androfagi subiere iugum, qui perdere nostri</l>
                <l xml:id="d002l95" n="85">Spem gregis et nobis pervertere cuncta solebant.</l>
                <l xml:id="d002l96" n="86">Nonne vides etiam insano exardere Leone</l>
                <l xml:id="d002l97" n="87">Omnia per nostros penitus iam gramina campos?</l>
                <l xml:id="d002l98" n="88">Vos remanete ambo, memores per secula nostri</l>
                <l xml:id="d002l99" n="89">Vivite, et annosae cornicis vivite in annos,</l>
                <l xml:id="d002l100" n="90">Meque pererrantem, quandoque revisite silvas.</l>
                <p xml:id="d002l101" n="90|1">Doxocalus</p>
                <l xml:id="d002l102" n="91">Hactenus, o demens, quod scire, Cyrte, putavi</l>
                <l xml:id="d002l103" n="92">Consiliumque tuum certe non, Aphrade, ineptum</l>
                <l xml:id="d002l104" n="93">Omnibus in rebus. Nunc sed mihi parcite uterque:</l>
                <l xml:id="d002l105" n="94">Mentis inops factus mediis a sensibus erras.</l>
                <l xml:id="d002l106" n="95">Creditis edomitos penitus sub iura cathenae,</l>
                <l xml:id="d002l107" n="96">Aut his perpetuo pulsos a montibus ursos?</l>
                <l xml:id="d002l108" n="97">O mentis tenebras, o pectora stulta animosque</l>
                <l xml:id="d002l109" n="98">Pastorum et fibras male sani cordis inertes!</l>
                <l xml:id="d002l110" n="99">An, rogo, nescitis quodnam sit fortibus ursis</l>
                <l xml:id="d002l111" n="100">Ingenium? Non est certe vis tanta, nec astus,</l>
                <l xml:id="d002l112" n="101">Non animus, nec tanta ferae prudentia cuiquam.</l>
                <l xml:id="d002l113" n="102">Esse putent alii quanvis maiora leonum</l>
                <l xml:id="d002l114" n="103">Robora, vincit atrox ursus frangitque cathenae</l>
                <l xml:id="d002l115" n="104">Vincula, siqua subit, semperque revertitur illuc</l>
                <l xml:id="d002l116" n="105">Fortior ille canum latratibus unde recessit.</l>
                <l xml:id="d002l117" n="106">Quid quod et hic etiam coeli convexa supremi</l>
                <l xml:id="d002l118" n="107">Circuit et gelido celsus supereminet axe</l>
                <l xml:id="d002l119" n="108">Occiduasque micat non descensurus ad undas?</l>
                <l xml:id="d002l120" n="109">Sub nive fert hyemes structisque ex arte cavernis</l>
                <l xml:id="d002l121" n="110">Nutritur succoque pedum pinguetque veterno,</l>
                <l xml:id="d002l122" n="111">More hominumque coit, Veneris quum munera tractat,</l>
                <l xml:id="d002l123" n="112">Informique suos catulos de carne figurat</l>
                <l xml:id="d002l124" n="113">Ingrediturque bipes, quoties excanduit ira,</l>
                <l xml:id="d002l125" n="114">Et ruit in praedam pecorisque armenta gregesque</l>
                <l xml:id="d002l126" n="115">Aggreditur fremitusque feros movet ore tremendo;</l>
                <l xml:id="d002l127" n="116">Stat procul et caesi pecoris spectacula pastor</l>
                <l xml:id="d002l128" n="117">Ingemit et mandras nulla iuvat arte molossus.</l>
                <l xml:id="d002l129" n="118">Quos periisse putas ursi iam, Cyrte, redibunt</l>
                <l xml:id="d002l130" n="119">Cum catulis patribusque suis ac matribus unde</l>
                <l xml:id="d002l131" n="120">Discessere modo: scio quid mihi nuntiat illa</l>
                <l xml:id="d002l132" n="121">Quae mihi iam rerum praedixit milia cornix.</l>
                <l xml:id="d002l133" n="122">Tu tibi, Cyrte, tuum placeat qua dirige gressum.</l>
                <l xml:id="d002l134" n="123">His ego te monui veteri compulsus amore</l>
                <l xml:id="d002l135" n="124">Expertusque frequens qualis sit moribus ursus.</l>
                <l xml:id="d002l136" n="125">Cyrte, vale et felix semper! Nos, Aphrade, tandem</l>
                <l xml:id="d002l137" n="126">Occeptum peragamus iter, via longa morantes</l>
                <l xml:id="d002l138" n="127">Increpat, occiduas et sol inclinat ad undas.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Daniela  Marrone</bibl>
                </head>
                <p xml:id="d003l1" n="0|1">egloga tertia de Ursinis liberatis</p>
                <lb/>
                <l xml:id="d003l2" n="1">Nuper ab Equicolis repetebam forte penates</l>
                <l xml:id="d003l3" n="2">Et patrios longo non visos tempore fines,</l>
                <l xml:id="d003l4" n="3">Quum procul audivi Cyrtum de monte ruentem</l>
                <l xml:id="d003l5" n="4">Pastorem Marsum, superos et sidera coeli</l>
                <l xml:id="d003l6" n="5">Cuncta execrantem, misera quoque voce querentem</l>
                <l xml:id="d003l7" n="6">Amissum armenti numerum dulcesque capellas,</l>
                <l xml:id="d003l8" n="7">Atque ovium quicquid silvis pascebat in altis.</l>
                <l xml:id="d003l9" n="8">Has miser et frustra iactabat ad astra querelas:</l>
                <l xml:id="d003l10" n="9">"Infelix quid agam? Quo me insperata redegit</l>
                <l xml:id="d003l11" n="10">Ursorum rabies? Sunt haec, sunt pascua tuta,</l>
                <l xml:id="d003l12" n="11">Aphrade, quae dixti? Sic, sic sub iura cathenae</l>
                <l xml:id="d003l13" n="12">Ursus erat? Nostras silvas sic ille reliquit?</l>
                <l xml:id="d003l14" n="13">Ve mihi ve misero, qui sprevi recta monentem</l>
                <l xml:id="d003l15" n="14">Doxocalum atque tuis quoniam levis omnia verbis,</l>
                <l xml:id="d003l16" n="15">Aphrade, crediderim! Tedet me vivere, tedet</l>
                <l xml:id="d003l17" n="16">Esse homines inter! Cur non rapuere feroces</l>
                <l xml:id="d003l18" n="17">Hanc animam potius? Cur non hoc corpus acerbis</l>
                <l xml:id="d003l19" n="18">Morsibus opposui meritum? Vel dentibus illis</l>
                <l xml:id="d003l20" n="19">Cur miser effugi? Quavis ego morte merebar</l>
                <l xml:id="d003l21" n="20">Sed non sic nostrum rapido pecus ore perire</l>
                <l xml:id="d003l22" n="21">Praecipitem qua me mittam de rupe merentem?</l>
                <l xml:id="d003l23" n="22">Quo me de scopulo rapiet sub vortice pontus?</l>
                <l xml:id="d003l24" n="23">Quae miserum subito tollent aconita veneno?</l>
                <l xml:id="d003l25" n="24">O utinam infelix inter Massyla leonum</l>
                <l xml:id="d003l26" n="25">Saeva vel Hircanae modo tygridis ora iacerem,</l>
                <l xml:id="d003l27" n="26">Aut ego fulminei lacerarer ab ictibus apri</l>
                <l xml:id="d003l28" n="27">Montibus his qualem sternunt venabula nostris.</l>
                <l xml:id="d003l29" n="28">In me vos saltem torvos convertite rictus,</l>
                <l xml:id="d003l30" n="29">Qui pecus omne meum tenuistis in unguibus, ursi.</l>
                <l xml:id="d003l31" n="30">O ubi sunt dulces quondam mea vita capellae?</l>
                <l xml:id="d003l32" n="31">O ubi spes ovium, spes est ubi tanta mearum,</l>
                <l xml:id="d003l33" n="32">Et mihi qui fuerant fortes ad aratra iuvenci?</l>
                <l xml:id="d003l34" n="33">Non vitulus, non agnus erit, non caseus ullus,</l>
                <l xml:id="d003l35" n="34">Non lac, aut nostris pinguis natalibus hedus;</l>
                <l xml:id="d003l36" n="35">Non his te uxorem ducam te luctibus, Auge,</l>
                <l xml:id="d003l37" n="36">Iam bis quinque mihi tantum dilecta per annos.</l>
                <l xml:id="d003l38" n="37">Vivite pastores ovium pecorisque magistri!</l>
                <l xml:id="d003l39" n="38">Vos ego devoveo cunctos, vos omine cunctos</l>
                <l xml:id="d003l40" n="39">Execror, hanc artem qui me fecistis amare!</l>
                <l xml:id="d003l41" n="40">Vos Herebi has voces, precor, exaudite, tyranni,</l>
                <l xml:id="d003l42" n="41">Et firmate preces! Pecoris contagia vobis</l>
                <l xml:id="d003l43" n="42">Ominor et nigris sint cuncta armata venenis</l>
                <l xml:id="d003l44" n="43">Pascua et optatas desiccet Syrius herbas;</l>
                <l xml:id="d003l45" n="44">Non vaccae, non foetus ovis, non ulla capellae</l>
                <l xml:id="d003l46" n="45">Nascatur soboles, at si sit gratia partus,</l>
                <l xml:id="d003l47" n="46">Effundant aloen pro flumine lactis amaram;</l>
                <l xml:id="d003l48" n="47">Ut mea si fuerint armenta, vorentur ab ursis,</l>
                <l xml:id="d003l49" n="48">Agnorumque greges si sint, sint praeda luporum.</l>
                <l xml:id="d003l50" n="49">Fistula sit vobis non quae sonet ore, sed illa</l>
                <l xml:id="d003l51" n="50">Cuspide quae vobis praecordia figat acuta,</l>
                <l xml:id="d003l52" n="51">Pascere monte pecus qui me docuistis ab annis,</l>
                <l xml:id="d003l53" n="52">Quum nondum certum signabam pulvere calcem,</l>
                <l xml:id="d003l54" n="53">Cultor agri potui, potui qui vinitor esse,</l>
                <l xml:id="d003l55" n="54">Aut apium felix examina multa tueri</l>
                <l xml:id="d003l56" n="55">Arte, vel esse faber melius, vel tardus agaso.</l>
                <l xml:id="d003l57" n="56">Et qui pastoris quondam vice functus inertis</l>
                <l xml:id="d003l58" n="57">Incipias merita iam, Phoebe, senescere barba</l>
                <l xml:id="d003l59" n="58">Thessalicique gregis iterum cogare tyranni</l>
                <l xml:id="d003l60" n="59">Pascere ad Amphrisi privatus numine ripas.</l>
                <l xml:id="d003l61" n="60">Sed quid agam? Repetamne domum? Non, si deus ipse</l>
                <l xml:id="d003l62" n="61">Imperet. Immo ultra Morinos ultraque Britannos</l>
                <l xml:id="d003l63" n="62">Ibo, vel infelix glacialis ad intima ponti,</l>
                <l xml:id="d003l64" n="63">Ut, qui silvarum pecori modo frigore rapto</l>
                <l xml:id="d003l65" n="64">Quaesieram, intenso perdam hanc in frigore vitam.</l>
                <l xml:id="d003l66" n="65">Fucine, magne lacus patriae, cunctaeque valete</l>
                <l xml:id="d003l67" n="66">Marsorum silvae, celsique cacumina montis.</l>
                <l xml:id="d003l68" n="67">Et me quae viridi gentes habuistis in aevo</l>
                <l xml:id="d003l69" n="68">Hactenus in patria, tumulum vos ponite Cyrto</l>
                <l xml:id="d003l70" n="69">(Reddantur patrio mea si tamen ossa sepulchro)</l>
                <l xml:id="d003l71" n="70">Atque meum tali signetis carmine saxum:</l>
                <l xml:id="d003l72" n="71">CONDITUR HOC PASTOR MARSUS SUB MARMORE CYRTUS,</l>
                <l xml:id="d003l73" n="72">IMPETUS URSORUM CUI IAM PECUS ABSTULIT OMNE,</l>
                <l xml:id="d003l74" n="73">EXTINCTOS STOLIDUS PENITUS DUM CREDERET URSOS".</l>
            </div1>
            <div1 xml:id="d004" type="section" decls="#md" met="H">
                <head>
                    <title>4</title>
                    <abbr>4</abbr>
                    <bibl source="digital">Daniela  Marrone</bibl>
                </head>
                <p xml:id="d004l1" n="0|1">egloga quarta de regibus Aragoneis</p>
                <lb/>
                <p xml:id="d004l2" n="0|2">Carpoforus</p>
                <l xml:id="d004l3" n="1">Carcale, quid censes? Num censes, Carcale, eundum</l>
                <l xml:id="d004l4" n="2">Regibus eiectis nobis his montibus esse?</l>
                <p xml:id="d004l5" n="2|1">Carcalus</p>
                <l xml:id="d004l6" n="3">Immo magis tuta nobis iam sede manendum</l>
                <l xml:id="d004l7" n="4">Figendumque pedem, superis et rite litandum,</l>
                <l xml:id="d004l8" n="5">Qui tot Aragoneis nos eripuere tyrannis</l>
                <l xml:id="d004l9" n="6">Exemptosque pii tandem voluere tributis,</l>
                <l xml:id="d004l10" n="7">Detrectabat onus quorum gens quaeque superbum.</l>
                <p xml:id="d004l11" n="7|1">Carpoforus</p>
                <l xml:id="d004l12" n="8">Carcale, sic illis saltem male parce loquendo,</l>
                <l xml:id="d004l13" n="9">Nam sua, quum vivant, poterunt in regna reverti</l>
                <l xml:id="d004l14" n="10">Proque etiam levibus miserum te plectere verbis.</l>
                <l xml:id="d004l15" n="11">Ut lubet, hic maneas; ego, Carcale, linquere terras</l>
                <l xml:id="d004l16" n="12">Has meditor, partes ad quaslibet orbis iturus,</l>
                <l xml:id="d004l17" n="13">Inclyta Parthenope donec in regna receptet</l>
                <l xml:id="d004l18" n="14">Inque suas sedes illos aliquando reponat.</l>
                <l xml:id="d004l19" n="15">Sed tu, dic quaeso: quae tanta tributa coactus</l>
                <l xml:id="d004l20" n="16">Pendere iam fueras? Scio me quoque regibus illis</l>
                <l xml:id="d004l21" n="17">Persolvisse aliquid, sed me sine legibus aequi</l>
                <l xml:id="d004l22" n="18">Persolvisse nihil. Nunquid tibi, Carcale, reges</l>
                <l xml:id="d004l23" n="19">Debuerant potius praestare tributa clientes?</l>
                <l xml:id="d004l24" n="20">Nam memini dixisse deos monitusque dedisse:</l>
                <l xml:id="d004l25" n="21">"Reddite quae regis sunt omnia, reddite regi,</l>
                <l xml:id="d004l26" n="22">Et sunt quae divum, vos omnia reddite divis".</l>
                <p xml:id="d004l27" n="22|1">Carcalus</p>
                <l xml:id="d004l28" n="23">Carpofore, heu quaeris cur me memorare quid olim</l>
                <l xml:id="d004l29" n="24">Et quantum tribui nostra pro parte? Quotannis</l>
                <l xml:id="d004l30" n="25">Mittebam binos pingues ab ovilibus agnos,</l>
                <l xml:id="d004l31" n="26">Tris hedos vitulamque unam pro lege tremenda,</l>
                <l xml:id="d004l32" n="27">Unius adde etiam vervecis pectora crassi.</l>
                <l xml:id="d004l33" n="28">An non hoc fuerat nimis intolerabile pondus?</l>
                <p xml:id="d004l34" n="28|1">Carpoforus</p>
                <l xml:id="d004l35" n="29">Ergo quod hoc doleas, hoc est de regibus illis,</l>
                <l xml:id="d004l36" n="30">Carcale, quod quereris? Fuit haec num saeva tyrannis</l>
                <l xml:id="d004l37" n="31">An onus et pensi fuit haec tam magna tributi</l>
                <l xml:id="d004l38" n="32">Sarcina? Cur tota sic, Carcale, mente recedis?</l>
                <l xml:id="d004l39" n="33">Agnorum plus ipse etiam largissimus illis</l>
                <l xml:id="d004l40" n="34">De grege mittebam, plures quoque misimus hedos</l>
                <l xml:id="d004l41" n="35">Vervecesque decem, totidem cum prole iuvencas,</l>
                <l xml:id="d004l42" n="36">Cumque his multa dabam laetus pretiosa Galesi</l>
                <l xml:id="d004l43" n="37">Vellera. Solvissem sed tota armenta gregesque,</l>
                <l xml:id="d004l44" n="38">Proque illis nunquam renuissem pendere vitam,</l>
                <l xml:id="d004l45" n="39">Sub quibus has nostras cunctas Astrea per oras</l>
                <l xml:id="d004l46" n="40">Laeta vagabatur, veluti quum secla fuerunt</l>
                <l xml:id="d004l47" n="41">Aurea: summa quies passim, pax alta per omnes</l>
                <l xml:id="d004l48" n="42">Pastores inerat nemorum securaque campis</l>
                <l xml:id="d004l49" n="43">Pascua cernebas, nusquam formido luporum,</l>
                <l xml:id="d004l50" n="44">Atque latrocinii nusquam timor, undique cantans</l>
                <l xml:id="d004l51" n="45">Carpebat tutus noctesque diesque viator</l>
                <l xml:id="d004l52" n="46">Et securus iter, ipsae meliora capellae</l>
                <l xml:id="d004l53" n="47">Et distenta magis referebant ubera vaccae,</l>
                <l xml:id="d004l54" n="48">Et plus lactis oves nostraeque saporis habebant.</l>
                <l xml:id="d004l55" n="49">Parce igitur tantis maledictis, Carcale, posthac</l>
                <l xml:id="d004l56" n="50">His tu seu maneas, seu sis abiturus ab oris:</l>
                <l xml:id="d004l57" n="51">Nanque vices variat fallax violentia fati.</l>
                <p xml:id="d004l58" n="51|1">Carcalus</p>
                <l xml:id="d004l59" n="52">Carpofore, accipito paucis quae sentio verbis:</l>
                <l xml:id="d004l60" n="53">Tu quia dives eras, haec munera regibus illis,</l>
                <l xml:id="d004l61" n="54">Sive tributa magis, persolvere tanta solebas.</l>
                <l xml:id="d004l62" n="55">At nos, divitias quibus improba fata negarunt,</l>
                <l xml:id="d004l63" n="56">Multaque turba sumus, tantum iustum esse putamus</l>
                <l xml:id="d004l64" n="57">Persolvisse nihil: mihi sunt nanque undique nati</l>
                <l xml:id="d004l65" n="58">Nataque (quod cruciat) iam praematura marito,</l>
                <l xml:id="d004l66" n="59">Cui iam nupturae non est satis una iuvenca,</l>
                <l xml:id="d004l67" n="60">Non duo sunt hedi, non quattuor ordine librae</l>
                <l xml:id="d004l68" n="61">Lanitii. Quid enim tu talia tempora laudas?</l>
                <l xml:id="d004l69" n="62">Implevit tandem pastorum vota suorum</l>
                <l xml:id="d004l70" n="63">Saepe rogata Pales: nam iam, mihi crede, feremus</l>
                <l xml:id="d004l71" n="64">Mitius imperium, meliores Gallia mores</l>
                <l xml:id="d004l72" n="65">Attulit huic regno, tutum fore creditur omni</l>
                <l xml:id="d004l73" n="66">Valle pecus. Trepidae iam vos gaudete capellae,</l>
                <l xml:id="d004l74" n="67">Iteque securi iam qualibet, ite, iuvenci!</l>
                <l xml:id="d004l75" n="68">Quicquid erit, nostrum illud erit, non regibus hedos</l>
                <l xml:id="d004l76" n="69">Amplius aut agnos, vitulas nec mittere cogar.</l>
                <p xml:id="d004l77" n="69|1">Carpoforus</p>
                <l xml:id="d004l78" n="70">Ergo tibi est animus, mens est tibi certa manendi,</l>
                <l xml:id="d004l79" n="71">Carcale. Dii tribuant tutae, precor, ocia vitae,</l>
                <l xml:id="d004l80" n="72">Atque tuo pecori placidam et sine fine quietem;</l>
                <l xml:id="d004l81" n="73">Sed saepe augurio bona spes concepta futuro</l>
                <l xml:id="d004l82" n="74">Fallitur, et vana sperantes decipit aura.</l>
                <l xml:id="d004l83" n="75">Ast ego, quod statui, tota cum prole recedam</l>
                <l xml:id="d004l84" n="76">Cumque mei consorte tori, pecus omneque mecum</l>
                <l xml:id="d004l85" n="77">Certus agam, venumque dabo, si pascua desint.</l>
                <l xml:id="d004l86" n="78">Forsitan exilium nostrum fortuna iuvabit,</l>
                <l xml:id="d004l87" n="79">Me reddens quandoque casae patriaeque relictae.</l>
                <l xml:id="d004l88" n="80">Carcale, tu interea Rhodani cum gente triumpha.</l>
                <p xml:id="d004l89" n="80|1">Carcalus</p>
                <l xml:id="d004l90" n="81">Tu quoque nobiscum potes his remanere sub oris,</l>
                <l xml:id="d004l91" n="82">Carpofore, et patrios felix habitare penates.</l>
                <l xml:id="d004l92" n="83">Ire per exilii quis te tormenta coegit?</l>
                <l xml:id="d004l93" n="84">Quis te Campanis prohibet consistere terris?</l>
                <l xml:id="d004l94" n="85">Dulce tibi fuerit sub Gallica vivere iura.</l>
                <p xml:id="d004l95" n="85|1">Carpoforus</p>
                <l xml:id="d004l96" n="86">Nil mihi dulce meis poterit sine regibus esse,</l>
                <l xml:id="d004l97" n="87">Immo etiam misero fuerit iam vivere amarum.</l>
                <l xml:id="d004l98" n="88">Vivere num potero miser in regionibus istis</l>
                <l xml:id="d004l99" n="89">Unde mei extorres modo sic abiere per undas</l>
                <l xml:id="d004l100" n="90">Trinacrias cuncti, sed nulla ob crimina, reges?</l>
                <l xml:id="d004l101" n="91">Ah, peream potius cum prole, uxore, capellis,</l>
                <l xml:id="d004l102" n="92">Quam mea tam duris rigeant praecordia fibris!</l>
                <l xml:id="d004l103" n="93">Turbasti o nostram cur Gallia saeva quietem?</l>
                <l xml:id="d004l104" n="94">Nempe tuis poteras regnis contenta manere.</l>
                <l xml:id="d004l105" n="95">Quid tibi Aragoneae gentis domus inclyta fecit?</l>
                <l xml:id="d004l106" n="96">Quaeve tuis regnis iniuria venit ab illa?</l>
                <l xml:id="d004l107" n="97">Non armata tuas unquam penetravit ad Alpes</l>
                <l xml:id="d004l108" n="98">Illa, ne insidias contra tua sceptra paravit.</l>
                <l xml:id="d004l109" n="99">Campanos sed enim tu milia mille quietos</l>
                <l xml:id="d004l110" n="100">Impia sparsisti passim sine more per agros</l>
                <l xml:id="d004l111" n="101">Et cum Teutonicis foedasti haec regna catervis.</l>
                <l xml:id="d004l112" n="102">Vivite, si liceat, vos me qui semper amastis</l>
                <l xml:id="d004l113" n="103">Pastores alii! Cras his me cedere terris</l>
                <l xml:id="d004l114" n="104">Et migrare palam vestrum me quisque videbit.</l>
                <l xml:id="d004l115" n="105">Pro reditu, vos oro, meo date vota precesque,</l>
                <l xml:id="d004l116" n="106">Ut liceat patrios aliquando revisere fines</l>
                <l xml:id="d004l117" n="107">Vobiscumque mori, quod ne tamen esse futurum</l>
                <l xml:id="d004l118" n="108">Credite, Aragoneos videam nisi regna tenere.</l>
                <l xml:id="d004l119" n="109">Maxime rex superum, tota cum gente deorum</l>
                <l xml:id="d004l120" n="110">Te precor ut vanos non haec mea vota per Euros</l>
                <l xml:id="d004l121" n="111">Ire velis, nostris nec enim tibi, maxime, coeptis</l>
                <l xml:id="d004l122" n="112">Victima pauca cadet, sed cuncta armenta dabuntur</l>
                <l xml:id="d004l123" n="113">Nostra tuis cultris, nec non ab ovilibus agni</l>
                <l xml:id="d004l124" n="114">Quot quot erunt, et pingue ferent hedilia quicquid.</l>
            </div1>
            <div1 xml:id="d005" type="section" decls="#md" met="H">
                <head>
                    <title>5</title>
                    <abbr>5</abbr>
                    <bibl source="digital">Daniela  Marrone</bibl>
                </head>
                <p xml:id="d005l1" n="0|1">egloga quinta de regibus Aragoneis</p>
                <lb/>
                <p xml:id="d005l2" n="0|2">Daunus</p>
                <l xml:id="d005l3" n="1">Quid tu etiam has silvas quid, Salentine, pererras?</l>
                <l xml:id="d005l4" n="2">Solus et infelix similis mihi flere videris</l>
                <l xml:id="d005l5" n="3">Amissam uxorem. Nunquid tu forsitan illam</l>
                <l xml:id="d005l6" n="4">Quaeris et ignoras qua parte sit orbis eundum?</l>
                <l xml:id="d005l7" n="5">Non agis aut tauros, aut, Salentine, capellas,</l>
                <l xml:id="d005l8" n="6">Non canibus comitatus ades. Quo tendis? Et huius</l>
                <l xml:id="d005l9" n="7">Erroris quae causa tui? Rogo, siste parumper!</l>
                <p xml:id="d005l10" n="7|1">Salentinus</p>
                <l xml:id="d005l11" n="8">Me quoque participem voluit fortuna malorum</l>
                <l xml:id="d005l12" n="9">Tantorum, quae, Daune, vides. Meritoque fatebor</l>
                <l xml:id="d005l13" n="10">Illa pati, miseram nec parcam perdere vitam,</l>
                <l xml:id="d005l14" n="11">Quod veters reges fatua modo mente perosus</l>
                <l xml:id="d005l15" n="12">Stultus adoravi qui venit ab axe tyrannum</l>
                <l xml:id="d005l16" n="13">Saepius et Belgas captus novitate vocavi.</l>
                <l xml:id="d005l17" n="14">Ergo tui nostros tibi monstravere dolores</l>
                <l xml:id="d005l18" n="15">Et quia consimili concussus sorte vagaris</l>
                <l xml:id="d005l19" n="16">Amissam uxorem me quaerere, Daune, notasti.</l>
                <l xml:id="d005l20" n="17">Quam vellem falsus vates mihi, Daune, fuisses!</l>
                <l xml:id="d005l21" n="18">Atque utinam sola viduus consorte carerem:</l>
                <l xml:id="d005l22" n="19">Vae mihi, sed geminas hodie rapuere sorores,</l>
                <l xml:id="d005l23" n="20">Quas puto tu noras, non inferiora Sabinis</l>
                <l xml:id="d005l24" n="21">Pectora servantes! Sed quid vixisse pudice</l>
                <l xml:id="d005l25" n="22">Profuit? Imprimis genus hoc immane pudicas</l>
                <l xml:id="d005l26" n="23">Persequitur, fruitur stupro fruiturque rapinis.</l>
                <p xml:id="d005l27" n="23|1">Daunus</p>
                <l xml:id="d005l28" n="24">Par scelus est igitur nostrum, par causa nefandi,</l>
                <l xml:id="d005l29" n="25">Salentine, mali: meruit mala mortis uterque</l>
                <l xml:id="d005l30" n="26">Et dare tam magno meritas pro crimine poenas,</l>
                <l xml:id="d005l31" n="27">Huius agi in praeceps quod amavimus ocia regni.</l>
                <l xml:id="d005l32" n="28">At non Belgarum coniux mea casta rapinas</l>
                <l xml:id="d005l33" n="29">Sandra merebatur, quae mecum laeta ducentos</l>
                <l xml:id="d005l34" n="30">Fovit heri et plures intra magalia Gallos</l>
                <l xml:id="d005l35" n="31">Fronte alacri manibusque piis verbisque benignis</l>
                <l xml:id="d005l36" n="32">Pinguibus ac dapibus, quales de more parare</l>
                <l xml:id="d005l37" n="33">Rustica mensa potest. Illuc ego promptus et illuc</l>
                <l xml:id="d005l38" n="34">Dum studeo plenis nova fercula ponere mensis</l>
                <l xml:id="d005l39" n="35">Educoque pedem per limina aperta frequenter</l>
                <l xml:id="d005l40" n="36">Sublata interea nusquam mihi Sandra reperta est,</l>
                <l xml:id="d005l41" n="37">Quam miser, ut cernis, nemorum per devia quaero.</l>
                <p xml:id="d005l42" n="37|1">Salentinus</p>
                <l xml:id="d005l43" n="38">Heu vereor mortem ne sponte petamus uterque!</l>
                <l xml:id="d005l44" n="39">Nam quid, si invenias uxorem, Daune? Quid inde</l>
                <l xml:id="d005l45" n="40">Si de barbarie vel rapta uxore queraris,</l>
                <l xml:id="d005l46" n="41">Daune? Statim gladio iugulum prebere necesse est.</l>
                <l xml:id="d005l47" n="42">Non peccata putant Galli mortalia septem:</l>
                <l xml:id="d005l48" n="43">Quicquid enim ingluvie turpique libidine peccant,</l>
                <l xml:id="d005l49" n="44">Has inter gentes actus venialis habetur.</l>
                <l xml:id="d005l50" n="45">Dic quid ages igitur? Statuisne longius ire,</l>
                <l xml:id="d005l51" n="46">An repedare domum? Mihi nam iam sistere mens est,</l>
                <l xml:id="d005l52" n="47">Ulterius nec ferre pedem, quia, Daune, reliqui</l>
                <l xml:id="d005l53" n="48">Omne pecus, quod credo hodie cum coniuge raptum</l>
                <l xml:id="d005l54" n="49">Ducitur in praedam. Nam si fortuna perire</l>
                <l xml:id="d005l55" n="50">Hoc quoque permisit, reliqua est spes nulla salutis,</l>
                <l xml:id="d005l56" n="51">Belgarum quoniam quum fessa libido iacebit,</l>
                <l xml:id="d005l57" n="52">Germanas gravida cum coniuge forte remittent.</l>
                <p xml:id="d005l58" n="52|1">Daunus</p>
                <l xml:id="d005l59" n="53">Quid faciam quaeris? Tu, Salentine miselle,</l>
                <l xml:id="d005l60" n="54">Consule de nostris pariter quid rebus agendum:</l>
                <l xml:id="d005l61" n="55">Nam sapis, et quoniam video te vera loquentem</l>
                <l xml:id="d005l62" n="56">Illud agam quod ages: ego sum vix nanque superstes.</l>
                <p xml:id="d005l63" n="56|1">Salentinus</p>
                <l xml:id="d005l64" n="57">Daune, per has silvas uxorem quaerere vanum est,</l>
                <l xml:id="d005l65" n="58">Illa quod Appuliae vicina per oppida fertur</l>
                <l xml:id="d005l66" n="59">Aut iam Locrenses deducta est praeda per arces.</l>
                <l xml:id="d005l67" n="60">Verte pedem, atque tuam sic quaerere desine Sandram</l>
                <l xml:id="d005l68" n="61">Quae tibi vel dives, vel saltem foeta redibit.</l>
                <p xml:id="d005l69" n="61|1">Daunus</p>
                <l xml:id="d005l70" n="62">Me miserum, quid ais? Quid, Salentine, iocaris?</l>
                <l xml:id="d005l71" n="63">An si foeta domum redeat tibi forsitan uxor,</l>
                <l xml:id="d005l72" n="64">Illam intra postquam meditaris habere penates?</l>
                <p xml:id="d005l73" n="64|1">Salentinus</p>
                <l xml:id="d005l74" n="65">Daune, mihi credas, non est, quod dico, iocari.</l>
                <l xml:id="d005l75" n="66">Cur non pregnantes recipi mereantur, et illud</l>
                <l xml:id="d005l76" n="67">Tollere quod parient, fuerit seu foemina, vel si</l>
                <l xml:id="d005l77" n="68">Mascula progenies? Ut quos ita protinus omnes</l>
                <l xml:id="d005l78" n="69">Fovimus, et toto quos expectavimus anno,</l>
                <l xml:id="d005l79" n="70">Nascantur nobis etiam de coniuge Galli,</l>
                <l xml:id="d005l80" n="71">Et quoniam votis respondent fata secundis</l>
                <l xml:id="d005l81" n="72">Ut testamentis succedat Gallia nostris!</l>
                <p xml:id="d005l82" n="72|1">Daunus</p>
                <l xml:id="d005l83" n="73">Tu felix igitur iam, Salentine, profecto</l>
                <l xml:id="d005l84" n="74">Non modo qui haeredem Gallo de sanguine dulcem</l>
                <l xml:id="d005l85" n="75">Venturum expectas, sed eodem sanguine iam iam</l>
                <l xml:id="d005l86" n="76">Sic tua barbarica replebis ovilia prole:</l>
                <l xml:id="d005l87" n="77">Nam tibi tergeminos referat tua forsitan uxor</l>
                <l xml:id="d005l88" n="78">Et plures parient tibi, Salentine, sorores:</l>
                <l xml:id="d005l89" n="79">Sunt foecunda magis quia Gallica femina nostris.</l>
                <p xml:id="d005l90" n="79|1">Salentinus</p>
                <l xml:id="d005l91" n="80">Quid tum si redeant utero pregnante sorores,</l>
                <l xml:id="d005l92" n="81">Gallorumque gregem pariant hinc inde reversae?</l>
                <l xml:id="d005l93" n="82">Custodire pecus melius sic, Daune, licebit:</l>
                <l xml:id="d005l94" n="83">Non modo pastores ovium sint ocius omnes,</l>
                <l xml:id="d005l95" n="84">Si fortuna mares tribuat, si foemina nobis</l>
                <l xml:id="d005l96" n="85">Nascatur, nostro volo pascat monte capellas.</l>
                <p xml:id="d005l97" n="85|1">Daunus</p>
                <l xml:id="d005l98" n="86">Dicere iam fas est te, Salentine, beatum,</l>
                <l xml:id="d005l99" n="87">Qui tot pastores Senonum de gente moraris.</l>
                <l xml:id="d005l100" n="88">Nulla magis caute gens hac pecuaria tractat</l>
                <l xml:id="d005l101" n="89">Et, quod erit mirum, poterunt ediscere linguam</l>
                <l xml:id="d005l102" n="90">Gallorum et mores et Gallica verba capellae.</l>
                <l xml:id="d005l103" n="91">At si nostra marem pariat mihi Sandra, magistrum</l>
                <l xml:id="d005l104" n="92">Cauponae faciam; fuerit si foemina partus</l>
                <l xml:id="d005l105" n="93">Ante lupanaris prostabit limina cellae.</l>
                <l xml:id="d005l106" n="94">Sed iam Phoebus equos Zephyri festinat ad undas</l>
                <l xml:id="d005l107" n="95">Dum mala quae patimur frustra sectamur uterque.</l>
                <l xml:id="d005l108" n="96">Protinus hinc nostrae repetamus culmina villae.</l>
                <l xml:id="d005l109" n="97">Nam tua iamdudum sedit sententia cordi,</l>
                <l xml:id="d005l110" n="98">Salentine, mihi: vanum est nos longius ire!</l>
                <l xml:id="d005l111" n="99">Ipse tuas iam carpe vias (ego nanque revertar</l>
                <l xml:id="d005l112" n="100">Qua tuleram gressus) et quum tibi reddita coniux</l>
                <l xml:id="d005l113" n="101">Fuderit hos partus, me, Salentine, vocandum</l>
                <l xml:id="d005l114" n="102">Curabis, quoniam statui tibi compater esse.</l>
                <p xml:id="d005l115" n="102|1">Salentinus</p>
                <l xml:id="d005l116" n="103">O bene quam dixti: primum te, Daune, vocabo</l>
                <l xml:id="d005l117" n="104">Compatris ad fontes, et tu compesce dolores</l>
                <l xml:id="d005l118" n="105">Interea magnos, donec tua Sandra redibit.</l>
                <p xml:id="d005l119" n="105|1">Daunus</p>
                <l xml:id="d005l120" n="106">Quam merito patimur nos haec tormenta malorum</l>
                <l xml:id="d005l121" n="107">Pastores, etiam multo peiora merentes,</l>
                <l xml:id="d005l122" n="108">Rura per Appuliae cuncti qui vota frequentes</l>
                <l xml:id="d005l123" n="109">Sparsimus, ut regni tandem diadema novaret</l>
                <l xml:id="d005l124" n="110">Parthenope, et nostris melius daret ocia rebus!</l>
                <l xml:id="d005l125" n="111">Scilicet haec data sunt pastoribus ocia tantum</l>
                <l xml:id="d005l126" n="112">Ut iaceant viduo socia sine coniuge lecto.</l>
                <l xml:id="d005l127" n="113">Ibo domum, nec chara domi te Sandra videbo.</l>
                <l xml:id="d005l128" n="114">Anne domi potero solus sine coniuge tanta</l>
                <l xml:id="d005l129" n="115">Vivere? Sed rumpant potius mihi stamina Parcae!</l>
                <l xml:id="d005l130" n="116">I nunc, Daune; miser iam "Francia, Francia!" clama</l>
                <l xml:id="d005l131" n="117">Rura per Appuliae. Veteres migrate tyranni</l>
                <l xml:id="d005l132" n="118">Gentis Aragoneae: sic deperiisse feruntur</l>
                <l xml:id="d005l133" n="119">Tranquillo ranae quondam de rege querentes.</l>
            </div1>
            <div1 xml:id="d006" type="section" decls="#md" met="H">
                <head>
                    <title>6</title>
                    <abbr>6</abbr>
                    <bibl source="digital">Daniela  Marrone</bibl>
                </head>
                <p xml:id="d006l1" n="0|1">egloga sexta de fide Cantalyca servata</p>
                <lb/>
                <p xml:id="d006l2" n="0|2">Pamphilus</p>
                <l xml:id="d006l3" n="1">Horrebant patriae ventis glacialibus Alpes</l>
                <l xml:id="d006l4" n="2">Et coelum densabat hyems, via quaeque rigebat</l>
                <l xml:id="d006l5" n="3">Invia facta gelu, passim nix alta iacebat,</l>
                <l xml:id="d006l6" n="4">Sparserat et nostras se Gallia saeva per oras,</l>
                <l xml:id="d006l7" n="5">Parthenopesque mei deserto stemmate reges</l>
                <l xml:id="d006l8" n="6">Per Siculas ierant fatis urgentibus undas,</l>
                <l xml:id="d006l9" n="7">A quibus haud ullo regni gens tota pudore</l>
                <l xml:id="d006l10" n="8">Descierat populique omnes in sceptra rebelles</l>
                <l xml:id="d006l11" n="9">Gallica voce novum magna diadema vocabant,</l>
                <l xml:id="d006l12" n="10">Praeter Cantalyci fidissima tecta popelli,</l>
                <l xml:id="d006l13" n="11">Solus Aragoneos forti qui voce sonabat,</l>
                <l xml:id="d006l14" n="12">Promptus barbaricis opponere pectora telis</l>
                <l xml:id="d006l15" n="13">Et pro rege suo mortis genus omne subire.</l>
                <l xml:id="d006l16" n="14">Pastorum quum sola fides luxuria decusque,</l>
                <l xml:id="d006l17" n="15">Pamphilus obsessa patria modo pastor abibat</l>
                <l xml:id="d006l18" n="16">Belgarum fugiens iras Senonumque furores</l>
                <l xml:id="d006l19" n="17">Et sibi iuratae discrimina plurima mortis,</l>
                <l xml:id="d006l20" n="18">Nocte dieque suos quod fidus arundine reges</l>
                <l xml:id="d006l21" n="19">Et quod Aragoneae gentis memoranda canebat.</l>
                <l xml:id="d006l22" n="20">Ille, velut Phrygius dux quondam montibus Idae</l>
                <l xml:id="d006l23" n="21">Cum patre sublato natoque haud passibus aequis</l>
                <l xml:id="d006l24" n="22">Ibat, anhelantes adverso monte nepotes</l>
                <l xml:id="d006l25" n="23">Corde gemente trahens: hanc nam cervice gerebat,</l>
                <l xml:id="d006l26" n="24">Hunc dextrae implicitum, laevae miserabilis illum</l>
                <l xml:id="d006l27" n="25">Et tamen a lasso pendebat fistula collo</l>
                <l xml:id="d006l28" n="26">Pastoremque suum semper comitata fidelem;</l>
                <l xml:id="d006l29" n="27">Anteibant dominum per dura cacumina montis</l>
                <l xml:id="d006l30" n="28">Insignes gemini magna virtute molossi</l>
                <l xml:id="d006l31" n="29">Servantesque sui domini vestigia semper.</l>
                <l xml:id="d006l32" n="30">Non procul illius sic iam fugientis adhaerens</l>
                <l xml:id="d006l33" n="31">Turba premebat iter, cui, si via nota fuisset,</l>
                <l xml:id="d006l34" n="32">Non poterat saevae vitare pericula mortis;</l>
                <l xml:id="d006l35" n="33">Sed quum sentiret strepitum pius ille sequentum</l>
                <l xml:id="d006l36" n="34">Vota Pali Phoeboque facit, sic corde profatus:</l>
                <l xml:id="d006l37" n="35">"Magna Pales cui sacra damus, quam thure meroque</l>
                <l xml:id="d006l38" n="36">Pastores colimus, viridi cui cespite in agris</l>
                <l xml:id="d006l39" n="37">De grege iure frequens pinguis cadit hostia nostro,</l>
                <l xml:id="d006l40" n="38">Da mihi barbaricas evadere, sancta, catervas</l>
                <l xml:id="d006l41" n="39">Insonti, nec enim Gallorum crimine quenquam</l>
                <l xml:id="d006l42" n="40">Laesimus, illorum nec per vineta capellas</l>
                <l xml:id="d006l43" n="41">Egimus, aut ovium mandras immisimus agris.</l>
                <l xml:id="d006l44" n="42">Et tu, Phoebe pater, precor, auxiliare ruenti</l>
                <l xml:id="d006l45" n="43">Pastori, qui magna meis tua munera septis</l>
                <l xml:id="d006l46" n="44">Accipis, et sacris cui nostra altaria fumant;</l>
                <l xml:id="d006l47" n="45">Tu quoque pastorum placidum nam numen haberis:</l>
                <l xml:id="d006l48" n="46">Inter pastores olim pecorisque Pheraei</l>
                <l xml:id="d006l49" n="47">Pastor eras regisque tui pecus omne regebas,</l>
                <l xml:id="d006l50" n="48">Cui mea continuum meditatur fistula carmen</l>
                <l xml:id="d006l51" n="49">Semper et assiduis precibus tua limina pulsat".</l>
                <l xml:id="d006l52" n="50">Sic ait et tandem montana per avia Gallos</l>
                <l xml:id="d006l53" n="51">Effugit et tutus biduo pervenit ad Umbros,</l>
                <l xml:id="d006l54" n="52">Plus ubi quae fuerat passus memoranda timebat</l>
                <l xml:id="d006l55" n="53">Quam modo quum fugeret per aperta pericula mortem,</l>
                <l xml:id="d006l56" n="54">Non secus ac pelagi saevas post nauta procellas</l>
                <l xml:id="d006l57" n="55">In non sperato qui vela madentia portu</l>
                <l xml:id="d006l58" n="56">Colligit et renovat casus memorando pavorem.</l>
                <l xml:id="d006l59" n="57">Attamen ut rediit fessos per spiritus arctus</l>
                <l xml:id="d006l60" n="58">Sedulus ingentes laudes regumque suorum</l>
                <l xml:id="d006l61" n="59">Fata recantabat, nec adhuc cantare per Umbros</l>
                <l xml:id="d006l62" n="60">Desinit, has fundens fido de pectore voces:</l>
                <l xml:id="d006l63" n="61">"Quando ego laetus oves per Daunia rura reducam</l>
                <l xml:id="d006l64" n="62">Et mea tam tutis campis armenta fovebo?</l>
                <l xml:id="d006l65" n="63">Quando ego Parthenope pulsum te, Galle, videbo,</l>
                <l xml:id="d006l66" n="64">Interturbator nostrae fractorque quietis?</l>
                <l xml:id="d006l67" n="65">Nanque, mihi ut referunt, alias furor ille Latinis</l>
                <l xml:id="d006l68" n="66">Urbibus irrupit Romanaque moenia coepit</l>
                <l xml:id="d006l69" n="67">Et Capitolinis iniecit rupibus ignem,</l>
                <l xml:id="d006l70" n="68">Sed tamen haud unquam regni successibus aequis</l>
                <l xml:id="d006l71" n="69">Turpiter hinc semper spoliis abiere relictis,</l>
                <l xml:id="d006l72" n="70">Quod fore nunc etiam spero, pater optime divum,</l>
                <l xml:id="d006l73" n="71">Huic nisi tam saevae mens est tibi cedere genti.</l>
                <l xml:id="d006l74" n="72">Quando ego Aragoneos cunctos ex ordine reges</l>
                <l xml:id="d006l75" n="73">In patriam Siculo mirabor ab orbe reversos,</l>
                <l xml:id="d006l76" n="74">Sedibus inque suis mertissima sceptra tenentes?</l>
                <l xml:id="d006l77" n="75">Quando etiam tanta pastores pace fruemur,</l>
                <l xml:id="d006l78" n="76">Quanta fuit toto regno regnantibus illis?</l>
                <l xml:id="d006l79" n="77">Qualibet extorres ierant regione latrones,</l>
                <l xml:id="d006l80" n="78">Nulla viatores aliquos formido tenebat;</l>
                <l xml:id="d006l81" n="79">Fas erat et dulces sub qualibet arbore somnos</l>
                <l xml:id="d006l82" n="80">Carpere, cumque suis balantes matribus agni</l>
                <l xml:id="d006l83" n="81">Laetitiae tunc signa dabant, brumaque reversa</l>
                <l xml:id="d006l84" n="82">Appula sponte sua repetebant pascua vaccae;</l>
                <l xml:id="d006l85" n="83">Bacchus ubique dabat large sua dona, Ceresque</l>
                <l xml:id="d006l86" n="84">Luxuriabat agris; perque oppida cuncta, per urbes,</l>
                <l xml:id="d006l87" n="85">Nusquam fracta fides, nusquam violentia, nusquam</l>
                <l xml:id="d006l88" n="86">Coniugis amissae deflebat damna maritus.</l>
                <l xml:id="d006l89" n="87">At nunc (invidiae quia sic voluere tumores)</l>
                <l xml:id="d006l90" n="88">Sub pede barbarico lachrymat Campania tota</l>
                <l xml:id="d006l91" n="89">Pressa iacens Calabrumque solum, gemit undique tellus</l>
                <l xml:id="d006l92" n="90">Daunia, Peligni, Marsique Equique dolentes,</l>
                <l xml:id="d006l93" n="91">Parthenope pulsat coelum foedata querelis,</l>
                <l xml:id="d006l94" n="92">Semper Aragoneis quondam exaltata triumphis.</l>
                <l xml:id="d006l95" n="93">Non usquam pastor, non usquam tutus arator,</l>
                <l xml:id="d006l96" n="94">Villicus haud usquam, parvi vel cultor agelli;</l>
                <l xml:id="d006l97" n="95">Ulla viatori non est tutela viarum,</l>
                <l xml:id="d006l98" n="96">Qualibet invadunt nunc in regione latrones,</l>
                <l xml:id="d006l99" n="97">Belgarum in praedas abeunt armenta gregesque</l>
                <l xml:id="d006l100" n="98">Deque viri rapitur mediis complexibus uxor,</l>
                <l xml:id="d006l101" n="99">Et patitur stuprum castissima virgo nefandum,</l>
                <l xml:id="d006l102" n="100">Et, quod inauditum, vetulae rapiuntur, et illae</l>
                <l xml:id="d006l103" n="101">Sacrarunt Vestae quae virginitatis honorem.</l>
                <l xml:id="d006l104" n="102">Sicca videt penitus vino sua dolia Bacchus</l>
                <l xml:id="d006l105" n="103">Passaque sunt Cereris granaria cuncta rapinas</l>
                <l xml:id="d006l106" n="104">Et, ne quid desit, leges siluere Latinae:</l>
                <l xml:id="d006l107" n="105">Nusquam iustitiae, nusquam pietatis honores.</l>
                <l xml:id="d006l108" n="106">Mi, quia cantabam regum memoranda meorum</l>
                <l xml:id="d006l109" n="107">Facta, necem misero rapta mihi pelle minantur;</l>
                <l xml:id="d006l110" n="108">Vivo tamen, cantoque tamen de regibus illis,</l>
                <l xml:id="d006l111" n="109">Semper et illorum canet haec mea fistula laudes</l>
                <l xml:id="d006l112" n="110">Et mihi pascuntur tutis duo milia campis</l>
                <l xml:id="d006l113" n="111">Securi pecoris: scio nam regionibus illis</l>
                <l xml:id="d006l114" n="112">Gallus abest, nec Piceni malus ocia vexat,</l>
                <l xml:id="d006l115" n="113">At mea barbaricae modo quae cinxere phalanges</l>
                <l xml:id="d006l116" n="114">Parvula Cantalycae fidissima moenia gentis</l>
                <l xml:id="d006l117" n="115">Non pavitant aliquas animo constante cateias,</l>
                <l xml:id="d006l118" n="116">Victa nec horrificis poterunt dare pectora bombis,</l>
                <l xml:id="d006l119" n="117">Immo ferent meritos pulsae obsidionis honores,</l>
                <l xml:id="d006l120" n="118">Meque revocabunt post tanta pericula tutum</l>
                <l xml:id="d006l121" n="119">Cum pecore et canibus parvisque nepotibus illuc.</l>
                <l xml:id="d006l122" n="120">Non ego sed patriae repetam, mihi credite, fines</l>
                <l xml:id="d006l123" n="121">Certus Parthenopes sciero nisi sceptra receptae,</l>
                <l xml:id="d006l124" n="122">Expulit unde meos tam saeva rebellio reges.</l>
                <l xml:id="d006l125" n="123">O ego quam dulcis fuero tunc carmine pastor,</l>
                <l xml:id="d006l126" n="124">Si meus in solium redeat rex magnus avitum!</l>
                <l xml:id="d006l127" n="125">Vicerit Eurydices tunc fistula nostra maritum</l>
                <l xml:id="d006l128" n="126">Et quem cum cithara servavit Ariona delphin</l>
                <l xml:id="d006l129" n="127">Et qui mellifluo fundavit carmine Thebas.</l>
                <l xml:id="d006l130" n="128">Quod mihi si illorum reditum fortuna negarit,</l>
                <l xml:id="d006l131" n="129">Non procul a patria cupio dissolvere corpus,</l>
                <l xml:id="d006l132" n="130">Et mea si quisquam dignabitur ossa sepulchro,</l>
                <l xml:id="d006l133" n="131">Hoc super illud amans dignabitur addere carmen:</l>
                <l xml:id="d006l134" n="132">PASTORES INTER PECORIS NOTISSIMA FAMA</l>
                <l xml:id="d006l135" n="133">PAMPHILUS HIC IACEO, PEREGRINIS RAPTUS IN ORIS</l>
                <l xml:id="d006l136" n="134">SED POTUI POTIUS QUA VIS TELLURE PERIRE</l>
                <l xml:id="d006l137" n="135">QUAM PIUS IN PATRIS SUB GALLICA VIVERE IURA".</l>
                <l xml:id="d006l138" n="136">Talia pastores noctesque diesque canentem</l>
                <l xml:id="d006l139" n="137">Excipiunt illum magnis cum laudibus Umbri:</l>
                <l xml:id="d006l140" n="138">Haec pietas, haec vera fides, hic cordis amantis</l>
                <l xml:id="d006l141" n="139">Verus amor, non qui rebus retro cedit iniquis</l>
                <l xml:id="d006l142" n="140">Et solum in rebus qui novit amare secundis.</l>
            </div1>
            <div1 xml:id="d007" type="section" decls="#md" met="H">
                <head>
                    <title>7</title>
                    <abbr>7</abbr>
                    <bibl source="digital">Daniela  Marrone</bibl>
                </head>
                <p xml:id="d007l1" n="0|1">egloga septima an Ferdinandus rex sit | in regnum rediturus</p>
                <lb/>
                <p xml:id="d007l2" n="0|2">Crotus</p>
                <l xml:id="d007l3" n="1">Cobale, sub corylo quid cornicaris opaca?</l>
                <l xml:id="d007l4" n="2">Audio nanque tuae iamdudum murmura vocis,</l>
                <l xml:id="d007l5" n="3">Dum sequor errantes haec per dumeta capellas</l>
                <l xml:id="d007l6" n="4">Et defessa parum compostus membra sederem;</l>
                <l xml:id="d007l7" n="5">Nescio Aragonei modo quid de regis agebas</l>
                <l xml:id="d007l8" n="6">Fortuna et risum interea tecum ipse movebas.</l>
                <l xml:id="d007l9" n="7">Dic, rogo, quicquid erat, quanvis ego scire quid esset</l>
                <l xml:id="d007l10" n="8">Auguror, es quoniam Belgarum semine natus.</l>
                <p xml:id="d007l11" n="8|1">Cobalus</p>
                <l xml:id="d007l12" n="9">Non ego, Crote, fui Belgarum semine natus,</l>
                <l xml:id="d007l13" n="10">Sed genus et nomen fateor me gentis amare,</l>
                <l xml:id="d007l14" n="11">Liberat has saeva quae sola tyrannide terras,</l>
                <l xml:id="d007l15" n="12">De quibus hic mecum solus modo rebus agebam.</l>
                <p xml:id="d007l16" n="12|1">Crotus</p>
                <l xml:id="d007l17" n="13">Cobale, quam loqueris quaenam fuit ista tyrannis?</l>
                <l xml:id="d007l18" n="14">Spero dabis meritas aliquando, Cobale, poenas</l>
                <l xml:id="d007l19" n="15">Pro factis dictisque tuis. Nuperne receptam</l>
                <l xml:id="d007l20" n="16">Parthenopen nescis, Capuanae et moenia gentis,</l>
                <l xml:id="d007l21" n="17">Et Martis Veneti cecidisse in retia Belgas,</l>
                <l xml:id="d007l22" n="18">Et fidei antiquae populos ad iura reverti?</l>
                <p xml:id="d007l23" n="18|1">Cobalus</p>
                <l xml:id="d007l24" n="19">Nescio, sed quid tum? Scio Gallia continet arces</l>
                <l xml:id="d007l25" n="20">Parthenopes regnique omnes, et possidet ampla</l>
                <l xml:id="d007l26" n="21">Caietae castella manu. Nil proderit aura</l>
                <l xml:id="d007l27" n="22">Plebis Aragoneis, nam stirps invisa per orbem</l>
                <l xml:id="d007l28" n="23">Nunc mendicat opem; non illi ex more petitas</l>
                <l xml:id="d007l29" n="24">Suppetias gens ulla dabit, rex Gallicus ille</l>
                <l xml:id="d007l30" n="25">Ducet in hoc regnum rursus bonus agmina Xerxis</l>
                <l xml:id="d007l31" n="26">Non modo, Parthenopen quae ad Gallica sceptra reducent,</l>
                <l xml:id="d007l32" n="27">Italiae sed iura dabit legesque subactae.</l>
                <l xml:id="d007l33" n="28">Arma quis effugiet, quis Gallica tela, quis astus?</l>
                <p xml:id="d007l34" n="28|1">Crotus</p>
                <l xml:id="d007l35" n="29">Non noram augurii te, Cobale, scire per artes</l>
                <l xml:id="d007l36" n="30">Dicere de rebus praesentibus atque futuris.</l>
                <l xml:id="d007l37" n="31">An tibi consimilis praedixit talia bubo,</l>
                <l xml:id="d007l38" n="32">Cobale, vel tales cecinit tibi noctua cantus?</l>
                <l xml:id="d007l39" n="33">O nebulo, Italiae nescis latus omne moveri</l>
                <l xml:id="d007l40" n="34">Regis in auxilium nostri? Quid inania iactas</l>
                <l xml:id="d007l41" n="35">Verba, miser? Quid adhuc castella retenta, quid arces</l>
                <l xml:id="d007l42" n="36">Obiicis et speras venturi quid agmina Xerxis?</l>
                <l xml:id="d007l43" n="37">Non bis plena sibi renovabit cornua Phoebe,</l>
                <l xml:id="d007l44" n="38">Quum debellatis omnes custodibus arces</l>
                <l xml:id="d007l45" n="39">Gentis Aragoneae cernes ad sceptra reverti,</l>
                <l xml:id="d007l46" n="40">Cui tandem eiectis reddet deus omnia Gallis.</l>
                <p xml:id="d007l47" n="40|1">Cobalus</p>
                <l xml:id="d007l48" n="41">Crote, ego non augur nec vaticinator habendus,</l>
                <l xml:id="d007l49" n="42">Nec me solertem volucres fecere futuri,</l>
                <l xml:id="d007l50" n="43">Sed me harum rerum fecit natura peritum.</l>
                <l xml:id="d007l51" n="44">Ipse velim dicas, quibus auxiliaribus armis</l>
                <l xml:id="d007l52" n="45">Res geritur: Latias non est gens ulla per oras</l>
                <l xml:id="d007l53" n="46">Auxilio eiectis merito ventura tyrannis</l>
                <l xml:id="d007l54" n="47">Et qui Parthenopen modo restituere rebelles,</l>
                <l xml:id="d007l55" n="48">Insidias iidem rursus bellumque novabunt.</l>
                <l xml:id="d007l56" n="49">Nunquid adhuc nescis quam sit mutabile vulgus?</l>
                <l xml:id="d007l57" n="50">Interea sed tu maledictis parce loquendo,</l>
                <l xml:id="d007l58" n="51">Nam scio pro verbis tibi reddere verba nefandis.</l>
                <p xml:id="d007l59" n="51|1">Crotus</p>
                <l xml:id="d007l60" n="52">Talia sic mecum quid, Cobale, fundis, inepte?</l>
                <l xml:id="d007l61" n="53">An patrem ignoras Romanae sedis amicas</l>
                <l xml:id="d007l62" n="54">Erexisse manus et suscepisse tuendum</l>
                <l xml:id="d007l63" n="55">Regnum Parthenopes, caput et pro regibus illis</l>
                <l xml:id="d007l64" n="56">Ponere apostolicum nec non diadema paratum?</l>
                <l xml:id="d007l65" n="57">Iam iam perspicies valeat quid Borgia mitra</l>
                <l xml:id="d007l66" n="58">Et quantas habeat cernes gens Borgia vires,</l>
                <l xml:id="d007l67" n="59">Nobile cui tribuit generosa Valentia nomen:</l>
                <l xml:id="d007l68" n="60">Illa dedit geminos Christi vice, Cobale, patres,</l>
                <l xml:id="d007l69" n="61">Qui Vaticani sanctum tenuere tribunal,</l>
                <l xml:id="d007l70" n="62">Saepius et rutilo fulsit decorata galero.</l>
                <l xml:id="d007l71" n="63">Sextus Alexander sed qui nunc praesidet arci,</l>
                <l xml:id="d007l72" n="64">Nuper et invicta misit cum gente nepotem,</l>
                <l xml:id="d007l73" n="65">Haereat ut lateri, donec sit victor, amico</l>
                <l xml:id="d007l74" n="66">Regis Aragonei, cui dent rogo fata salutem.</l>
                <p xml:id="d007l75" n="66|1">Cobalus</p>
                <l xml:id="d007l76" n="67">Crote, quid iste nepos? Dic, quam valet, obsecro, ferre</l>
                <l xml:id="d007l77" n="68">Solus opem? Non iste potest stabilire labantem</l>
                <l xml:id="d007l78" n="69">Parthenopen, tenui gravis exit ab obice torrens.</l>
                <p xml:id="d007l79" n="69|1">Crotus</p>
                <l xml:id="d007l80" n="70">Quam bene torrentem dixisti, Cobale, Gallos:</l>
                <l xml:id="d007l81" n="71">Sicut enim aestivo siccatur tempore torrens,</l>
                <l xml:id="d007l82" n="72">Qui fuerat magnum brumali tempore flumen,</l>
                <l xml:id="d007l83" n="73">Sic illos Latias modo qui fluxere per oras</l>
                <l xml:id="d007l84" n="74">Cumque suis stabulis passim pecus omne tulerunt,</l>
                <l xml:id="d007l85" n="75">Aestibus atque siti siccabit Borgia proles.</l>
                <l xml:id="d007l86" n="76">Ignoras iuvenem Cotfredo, Cobale, natum</l>
                <l xml:id="d007l87" n="77">Moribus et qualis, vel quantus pectore, quantus</l>
                <l xml:id="d007l88" n="78">Consilio atque animo Ioannes Borgia quantus;</l>
                <l xml:id="d007l89" n="79">Parthenopes sed enim postquam sunt tecta recepta</l>
                <l xml:id="d007l90" n="80">Missus Aragoneo regi est tutela salusque,</l>
                <l xml:id="d007l91" n="81">Non digressurus, nisi pulsis undique Gallis,</l>
                <l xml:id="d007l92" n="82">Et cito cardineos ibi percepturus honores.</l>
                <p xml:id="d007l93" n="82|1">Cobalus</p>
                <l xml:id="d007l94" n="83">Unde tibi, quaeso, fuit haec tam nota propago?</l>
                <l xml:id="d007l95" n="84">Nanque ego quot pascis puto te nescire capellas,</l>
                <l xml:id="d007l96" n="85">Crote, tuas; demens, quid talia somnia fingis?</l>
                <p xml:id="d007l97" n="85|1">Crotus</p>
                <l xml:id="d007l98" n="86">Dementem appellas? Et me tibi somnia vana</l>
                <l xml:id="d007l99" n="87">Fingere, inepte, putas? Scio nomina nempe mearum</l>
                <l xml:id="d007l100" n="88">Cuncta capellarum, scio quot sunt matribus agni</l>
                <l xml:id="d007l101" n="89">Et mihi quot fortes sudent ad aratra iuvenci.</l>
                <l xml:id="d007l102" n="90">Unde mihi quaeris sit Borgia nota propago,</l>
                <l xml:id="d007l103" n="91">Nulla magis totum qua stirps est nota per orbem?</l>
                <l xml:id="d007l104" n="92">Sed tibi qui potuit gens Borgia tanta vel unde</l>
                <l xml:id="d007l105" n="93">Nota patere, miser, nunquam versate per urbes,</l>
                <l xml:id="d007l106" n="94">Incola silvarum nemorumque habitator et antri,</l>
                <l xml:id="d007l107" n="95">Quem puto non numerum digitorum nosse nec ungues</l>
                <l xml:id="d007l108" n="96">Quot manibus gestas? Iuvenis quid Borgia possit,</l>
                <l xml:id="d007l109" n="97">Cobale, iam cernes, quantum valet arte videbis</l>
                <l xml:id="d007l110" n="98">Pectore, consilio, lingua, sermone manuque,</l>
                <l xml:id="d007l111" n="99">Moribus, ingenio, quam strenuus hostibus hostis.</l>
                <p xml:id="d007l112" n="99|1">Cobalus</p>
                <l xml:id="d007l113" n="100">Ergo tuis rebus satis est tibi Borgia proles,</l>
                <l xml:id="d007l114" n="101">Parthenope. Insanis, vanum est, mihi crede, loquendo</l>
                <l xml:id="d007l115" n="102">Quicquid ais: rursus Senonum Campania turmas</l>
                <l xml:id="d007l116" n="103">Perferet, eiectis rursus male regibus istis</l>
                <l xml:id="d007l117" n="104">Gentis Aragoneae cunctis, nec Borgia tantis</l>
                <l xml:id="d007l118" n="105">Eripiet se mitra malis. Volet omnia Gallus</l>
                <l xml:id="d007l119" n="106">Sub sua sceptra, potens dominus terraeque marisque,</l>
                <l xml:id="d007l120" n="107">Unicus in mundo, qui pro Iove regna tenebit.</l>
                <p xml:id="d007l121" n="107|1">Crotus</p>
                <l xml:id="d007l122" n="108">Cobale, qui fueras iam pridem carcere dignus,</l>
                <l xml:id="d007l123" n="109">Qui claudit reseratque fores coelestis Olympi</l>
                <l xml:id="d007l124" n="110">Sic audes de patre loqui? Dare Borgia regnum</l>
                <l xml:id="d007l125" n="111">Mitra potest et cuncta potest ea tollere terris,</l>
                <l xml:id="d007l126" n="112">Hesperii regis cui se iunxere phalanges.</l>
                <l xml:id="d007l127" n="113">Scis habeat forsan quantas Hispania vires</l>
                <l xml:id="d007l128" n="114">Horrida, nec desunt Germani Caesaris arma,</l>
                <l xml:id="d007l129" n="115">Magnanimumque suum quibus addidit Anglia regem</l>
                <l xml:id="d007l130" n="116">Et Ligurum princeps qui temperat anguifer oras,</l>
                <l xml:id="d007l131" n="117">Sfortiadasque regit populos temone sub uno.</l>
                <l xml:id="d007l132" n="118">Quid referam Venetum vires artesque potentes,</l>
                <l xml:id="d007l133" n="119">Quos ego non solum cunctis plus posse Latinis</l>
                <l xml:id="d007l134" n="120">Crediderim populis, toto plus posse sed orbe,</l>
                <l xml:id="d007l135" n="121">Qui superant alios argenti et montibus auri,</l>
                <l xml:id="d007l136" n="122">Atque suas agitant classes maria omnia circum,</l>
                <l xml:id="d007l137" n="123">Expanduntque manus alio sub sole frequentes?</l>
                <l xml:id="d007l138" n="124">Vincere quis poterit terrestri Marte, quis illos</l>
                <l xml:id="d007l139" n="125">Navali poterit vel propulsare duello?</l>
                <l xml:id="d007l140" n="126">Qualiter antiquos aequant virtute Quirites,</l>
                <l xml:id="d007l141" n="127">Quorum erat in rebus positus non terminus ullus!</l>
                <l xml:id="d007l142" n="128">His coniuncta tuos Gallos non Borgia vincet</l>
                <l xml:id="d007l143" n="129">Dextera? Vae misero tibi, qui cupis, improbe, Gallos!</l>
                <p xml:id="d007l144" n="129|1">Cobalus</p>
                <l xml:id="d007l145" n="130">Hoc sine si vicit regnum mucrone recluso</l>
                <l xml:id="d007l146" n="131">Carolus, hoc vincat cur non stricto ense revertens?</l>
                <p xml:id="d007l147" n="131|1">Crotus</p>
                <l xml:id="d007l148" n="132">Nulla nec obstantes populos devincere laus est.</l>
                <l xml:id="d007l149" n="133">Prodidit Italiae livor malus obvia Gallis</l>
                <l xml:id="d007l150" n="134">Limina et Euboici populi diuturna simultas.</l>
                <l xml:id="d007l151" n="135">Non via barbarica patuit vi facta, nec illis</l>
                <l xml:id="d007l152" n="136">Fecit iter virtus: nam quid valuere cohortes</l>
                <l xml:id="d007l153" n="137">Regis Aragonei populis prodentibus urbes</l>
                <l xml:id="d007l154" n="138">Claustraque portarum cunctis reserantibus hosti?</l>
                <l xml:id="d007l155" n="139">Scis bene quantus erat qualisque Alfonsus in armis,</l>
                <l xml:id="d007l156" n="140">Non modo quem gentes omnes tremuere Latinae,</l>
                <l xml:id="d007l157" n="141">Magna sed unus erat terrae formido marisque.</l>
                <l xml:id="d007l158" n="142">Quid faceret tantis clausus rex ille periclis?</l>
                <l xml:id="d007l159" n="143">Cessit et a nato quondam reparanda reliquit</l>
                <l xml:id="d007l160" n="144">Omnia: norat enim iam iam fugitura Ruteni</l>
                <l xml:id="d007l161" n="145">Agmina, quod superi menses post quinque dederunt.</l>
                <l xml:id="d007l162" n="146">Quare, age, de Gallis iam desine, Cobale, pulsis,</l>
                <l xml:id="d007l163" n="147">Stulte, loqui, ni forte velis armenta loquendo</l>
                <l xml:id="d007l164" n="148">Cum pecore et miseram forsan deperdere vitam</l>
                <l xml:id="d007l165" n="149">Et tua Aragoneum resonet iam fistula regem.</l>
                <p xml:id="d007l166" n="149|1">Cobalus</p>
                <l xml:id="d007l167" n="150">Crote, equidem moriar quavis ego morte, priusquam</l>
                <l xml:id="d007l168" n="151">Excidat ex animo Galli mihi nomen et ore.</l>
                <l xml:id="d007l169" n="152">Tu tibi Aragoneum regem cane, Crote, labantem.</l>
                <p xml:id="d007l170" n="152|1">Crotus</p>
                <l xml:id="d007l171" n="153">Hic hodie, nisi me pietas innata teneret,</l>
                <l xml:id="d007l172" n="154">Calcibus et pugnis te, Cobale stulte, docerem</l>
                <l xml:id="d007l173" n="155">Quid sit Aragoneum fando sic laedere regem,</l>
                <l xml:id="d007l174" n="156">Atque tuo ferres dignas pro crimine poenas.</l>
                <p xml:id="d007l175" n="156|1">Cobalus</p>
                <l xml:id="d007l176" n="157">Anne tuos pugnos credis me, Crote, timere?</l>
                <l xml:id="d007l177" n="158">Ipse etiam et pugnis et calcibus impeto ventres;</l>
                <l xml:id="d007l178" n="159">Sum quoque, sum quoties opus est mordere paratus.</l>
                <l xml:id="d007l179" n="160">Utque tibi stomachus crescat magis, accipe, dicam:</l>
                <l xml:id="d007l180" n="161">"Vive decus mundi, tu Francia, Francia, vive!"</l>
                <p xml:id="d007l181" n="161|1">Crotus</p>
                <l xml:id="d007l182" n="162">Non potes hinc hodie pugnis nisi totus acerbis</l>
                <l xml:id="d007l183" n="163">Calcibus atque meis nisi, Cobale, tunsus abire.</l>
                <l xml:id="d007l184" n="164">Hos tibi nunc calces, quia sic bene "Francia" clamas,</l>
                <l xml:id="d007l185" n="165">Incutio, hos pugnos habeas tibi, Cobale, quod sic</l>
                <l xml:id="d007l186" n="166">Agmina Gallorum iam iam reditura profaris;</l>
                <l xml:id="d007l187" n="167">Hos et Aragonei patiaris nomine regis,</l>
                <l xml:id="d007l188" n="168">Hos tibi pro meritis infringit Borgia calces.</l>
                <l xml:id="d007l189" n="169">I, nunc, de Gallis et cornicare per agros,</l>
                <l xml:id="d007l190" n="170">Cobale, de rebus et vaticinare futuris.</l>
                <l xml:id="d007l191" n="171">Forte miser disces quid sit maledicere rebus</l>
                <l xml:id="d007l192" n="172">Regis Aragonei, disces quoque Borgia quanta est</l>
                <l xml:id="d007l193" n="173">Clara domus, disces etiam non laedere Crotum.</l>
                <l xml:id="d007l194" n="174">Vix me contineo quin te cogam ire sub umbras</l>
                <l xml:id="d007l195" n="175">Tartareas, soleo sed non occidere quenquam.</l>
                <l xml:id="d007l196" n="176">Vive, sed ut meritus pastorum dedecus et faex;</l>
                <l xml:id="d007l197" n="177">Vive deis superis cunctis invisus et imis</l>
                <l xml:id="d007l198" n="178">Atque vale Crotique tui quandoque memento.</l>
                <p xml:id="d007l199" n="178|1">Cobalus</p>
                <l xml:id="d007l200" n="179">Ferte inopi auxilium misero, succurrite, quaeso,</l>
                <l xml:id="d007l201" n="180">Pastores! Quid enim merui fecive malorum?</l>
                <l xml:id="d007l202" n="181">Imperiumne tenet nostris hic Crotus in oris?</l>
                <l xml:id="d007l203" n="182">Sic fuit et nobis libertas rapta loquendi?</l>
                <l xml:id="d007l204" n="183">Est ubi terrarum fandi non libera lingua?</l>
                <l xml:id="d007l205" n="184">Sed mereor, quoniam modo sic de rege loquebar</l>
                <l xml:id="d007l206" n="185">Promptus Aragoneo, nec non de patre supremo</l>
                <l xml:id="d007l207" n="186">Sedis apostolicae, fuit et mihi laesa propago</l>
                <l xml:id="d007l208" n="187">Borgia. Iure igitur dixit bonus ille magister:</l>
                <l xml:id="d007l209" n="188">"Praestat et est melius multis aliquando tacere</l>
                <l xml:id="d007l210" n="189">Quam temere et frustra male perdere verba loquendo".</l>
            </div1>
            <div1 xml:id="d008" type="section" decls="#md" met="H">
                <head>
                    <title>8</title>
                    <abbr>8</abbr>
                    <bibl source="digital">Daniela  Marrone</bibl>
                </head>
                <p xml:id="d008l1" n="0|1">egloga octava de cardinali suo Borgia</p>
                <lb/>
                <p xml:id="d008l2" n="0|2">poeta</p>
                <l xml:id="d008l3" n="1">Moestus eram et, veluti confusa mente solemus,</l>
                <l xml:id="d008l4" n="2">Per Latios fines nullo comitante vagabar,</l>
                <l xml:id="d008l5" n="3">Membraque sub patula quercu defessa levabam</l>
                <l xml:id="d008l6" n="4">Nescius ipse mei, mihi quo tunc esset eundum,</l>
                <l xml:id="d008l7" n="5">Quum mihi qui fuerant longo iam tempore noti</l>
                <l xml:id="d008l8" n="6">Epolus et Ruffus cunctorumque Elinus hospes,</l>
                <l xml:id="d008l9" n="7">Inter pastores Latios non gloria parva,</l>
                <l xml:id="d008l10" n="8">Borgiadum laudes mirandaque verba sonabant.</l>
                <l xml:id="d008l11" n="9">Protinus ad nomen conversus et ora loquentum,</l>
                <l xml:id="d008l12" n="10">Ad me mortifero posito moerore redivi.</l>
                <l xml:id="d008l13" n="11">Epolus ad Ruffum sic primum est ore loquutus,</l>
                <l xml:id="d008l14" n="12">Elinus inde suas supplebat in ordine partes.</l>
                <p xml:id="d008l15" n="12|1">Epolus</p>
                <l xml:id="d008l16" n="13">Ruffe, quid huc properas, quidve huc properando requiris?</l>
                <l xml:id="d008l17" n="14">Dic, rogo, quicquid id est, si fas est scire rogando.</l>
                <l xml:id="d008l18" n="15">Anne novi quicquam nostros fortuna per agros</l>
                <l xml:id="d008l19" n="16">Attulit, ut solita est nostram turbare quietem?</l>
                <l xml:id="d008l20" n="17">An potius captus sic mente vagaris et erras?</l>
                <p xml:id="d008l21" n="17|1">Ruffus</p>
                <l xml:id="d008l22" n="18">Epole, non possum tecum hic nunc, parce, morari.</l>
                <l xml:id="d008l23" n="19">Nam, cur sic properem, nequeo tibi dicere, nec sum</l>
                <l xml:id="d008l24" n="20">Demens: sunt nostri, sunt gaudia causa furoris</l>
                <l xml:id="d008l25" n="21">Maxima; mitte precor, tibi sic armenta gregesque</l>
                <l xml:id="d008l26" n="22">Crescant et faciles subeant ad aratra iuvenci,</l>
                <l xml:id="d008l27" n="23">Atque ubi sit noster, cui gaudia talia porto,</l>
                <l xml:id="d008l28" n="24">Elinus et pascat dic qua regione capellas.</l>
                <p xml:id="d008l29" n="24|1">Epolus</p>
                <l xml:id="d008l30" n="25">Non dicam certe, nisi me prius, ipse rogatus,</l>
                <l xml:id="d008l31" n="26">Participem facias. Scio se qua valle receptet</l>
                <l xml:id="d008l32" n="27">Et qua nunc moestas teneat sub rupe capellas.</l>
                <p xml:id="d008l33" n="27|1">Ruffus</p>
                <l xml:id="d008l34" n="28">Nunquam hodie vinces, ut quae sunt gaudia primus</l>
                <l xml:id="d008l35" n="29">Epole, percipias; potius miracula dices</l>
                <l xml:id="d008l36" n="30">Et sunt, crede mihi, miracula maxima, vel quae</l>
                <l xml:id="d008l37" n="31">Maxima mortali raro dare Iuppiter audet:</l>
                <l xml:id="d008l38" n="32">Elinus haec primus volo me referente resciscat,</l>
                <l xml:id="d008l39" n="33">Cura revertentis cruciat quem saeva doloris.</l>
                <l xml:id="d008l40" n="34">Tu nobis ostende locum, quave ille moretur</l>
                <l xml:id="d008l41" n="35">Parte doce; mecumque veni, si talia sic tu</l>
                <l xml:id="d008l42" n="36">Scire cupis, vel, quaeso, meum tu dirige gressum.</l>
                <p xml:id="d008l43" n="36|1">Epolus</p>
                <l xml:id="d008l44" n="37">Quin potius tecum quam sic remanere profecto</l>
                <l xml:id="d008l45" n="38">Ferre pedem statuo; sic me hac tu, Ruffe, sequaris.</l>
                <l xml:id="d008l46" n="39">Elinus ad quercum veterem sub rupe capellas</l>
                <l xml:id="d008l47" n="40">Continet atque suos tristes cum matribus agnos.</l>
                <l xml:id="d008l48" n="41">Tuque meum interea pecus observare memento,</l>
                <l xml:id="d008l49" n="42">Crispe, rogo: raptim (non est via longa) revertar.</l>
                <p xml:id="d008l50" n="42|1">Ruffus</p>
                <l xml:id="d008l51" n="43">Tandem te video, tandem qua parte moraris,</l>
                <l xml:id="d008l52" n="44">Eline care, scio; quid stas moestissime, quid stas?</l>
                <l xml:id="d008l53" n="45">Huc ades et lachrymas, gemitus, suspiria, planctus</l>
                <l xml:id="d008l54" n="46">Comprime, et antiquos tua fistula cantet amores.</l>
                <l xml:id="d008l55" n="47">Carpere iam poterunt deserta salicta capellae</l>
                <l xml:id="d008l56" n="48">Et cythisum tondere suum. Resipisce, quid obstas,</l>
                <l xml:id="d008l57" n="49">Eline? Moestitiae non est locus amplius ulli.</l>
                <p xml:id="d008l58" n="49|1">Elinus</p>
                <l xml:id="d008l59" n="50">Ruffe, quid apportas, quidnam mihi dicito, quidnam,</l>
                <l xml:id="d008l60" n="51">Quo liceat tantos tandem mollire dolores?</l>
                <l xml:id="d008l61" n="52">Sed cave ne fingas quicquam mihi, Ruffe, iocando:</l>
                <l xml:id="d008l62" n="53">Nota tibi est nostri nam maxima causa doloris.</l>
                <p xml:id="d008l63" n="53|1">Ruffus</p>
                <l xml:id="d008l64" n="54">Quid dubitas fictis me fingere gaudia rebus?</l>
                <l xml:id="d008l65" n="55">Extinctum nuper quem flebas, Borgia noster</l>
                <l xml:id="d008l66" n="56">Vivit, ab Elysiis hodie tibi redditus oris.</l>
                <l xml:id="d008l67" n="57">Quid miraris et haec miracula ficta putasti?</l>
                <p xml:id="d008l68" n="57|1">Elinus</p>
                <l xml:id="d008l69" n="58">Heu heu me miserum, renovas quid, Ruffe, dolores?</l>
                <l xml:id="d008l70" n="59">An licet huic vitae qui concessere relictae</l>
                <l xml:id="d008l71" n="60">Aethereas illis iterum remeare sub auras?</l>
                <l xml:id="d008l72" n="61">Quid me, quid miserum, quid spe sic ludis inani?</l>
                <l xml:id="d008l73" n="62">Borgia vivit, ais? Vivit, puto, Borgia fama,</l>
                <l xml:id="d008l74" n="63">Vivet et astriferum donec teget omnia coelum.</l>
                <l xml:id="d008l75" n="64">Ast ubi tam claro facies veneranda decore est,</l>
                <l xml:id="d008l76" n="65">Illius et radios aequantia lumina solis?</l>
                <l xml:id="d008l77" n="66">Sunt ubi nectareos redolentia verba liquores?</l>
                <l xml:id="d008l78" n="67">Est ubi magnanimi tam pectoris ampla facultas?</l>
                <l xml:id="d008l79" n="68">Est ubi tantus amor, quo se pastoribus ille</l>
                <l xml:id="d008l80" n="69">Praebuit et nostras iussit sperare capellas?</l>
                <l xml:id="d008l81" n="70">Parce, precor, nostros igitur renovare dolores,</l>
                <l xml:id="d008l82" n="71">Hasque sinas inter me deperiisse capellas.</l>
                <p xml:id="d008l83" n="71|1">Ruffus</p>
                <l xml:id="d008l84" n="72">Eline, pone tuas lachrymas et crede quod audis:</l>
                <l xml:id="d008l85" n="73">Borgia quem lachrymas vivit, mihi crede, reversus</l>
                <l xml:id="d008l86" n="74">Iam fuerat qualis, rutilo decoratus honore;</l>
                <l xml:id="d008l87" n="75">Nam, te ne ulterius videar deludere, sic tu</l>
                <l xml:id="d008l88" n="76">Accipe quae dico: frater germanus eosdem</l>
                <l xml:id="d008l89" n="77">Cardineos apices accepit Borgia noster</l>
                <l xml:id="d008l90" n="78">Atque omnes titulos, quos iam germanus habebat.</l>
                <l xml:id="d008l91" n="79">Borgia sic noster, sic est a morte reversus.</l>
                <p xml:id="d008l92" n="79|1">Elinus</p>
                <l xml:id="d008l93" n="80">O faustam laetamque diem! Procul omnia verba</l>
                <l xml:id="d008l94" n="81">Tristia et ad tegetes villae redeamus ovantes.</l>
                <l xml:id="d008l95" n="82">Hinc quoque vos celeres mecum properate, capellae,</l>
                <l xml:id="d008l96" n="83">Nam licet et vobis ad pascua prisca reverti</l>
                <l xml:id="d008l97" n="84">Uberaque assueto melius distendere lacte.</l>
                <l xml:id="d008l98" n="85">Vos quoque, quae mecum noctesque diesque dolentes</l>
                <l xml:id="d008l99" n="86">Tristitiam sensistis, oves, deponite curas</l>
                <l xml:id="d008l100" n="87">Et refovete novis vestris balatibus agnos;</l>
                <l xml:id="d008l101" n="88">Fundite laetitiam: vivit nam Borgia noster,</l>
                <l xml:id="d008l102" n="89">Borgia noster adest, quem flevimus hactenus omnes!</l>
                <l xml:id="d008l103" n="90">Vos quoque per campos altaria ponite cuncti</l>
                <l xml:id="d008l104" n="91">Undique, pastores, pinguisque ab ovilibus aris</l>
                <l xml:id="d008l105" n="92">Victima quaeque cadat; non est mora, macto ducentos</l>
                <l xml:id="d008l106" n="93">Ipse agnos, centumque hedos, totidemque iuvencos.</l>
                <l xml:id="d008l107" n="94">Quaeque per undenos siluit moestissima menses</l>
                <l xml:id="d008l108" n="95">Vincat, ut Arcadicos faciam, mea fistula, cantus.</l>
                <p xml:id="d008l109" n="95|1">Epolus</p>
                <l xml:id="d008l110" n="96">O bene quam factum est! Cur haec me, Ruffe, rogantem</l>
                <l xml:id="d008l111" n="97">Gaudia celasti? Scis me quoque non minus esse</l>
                <l xml:id="d008l112" n="98">Borgiacum, quam quos produxit Borgia proles.</l>
                <l xml:id="d008l113" n="99">Sed quid cessamus? Cur hic producimus horas?</l>
                <l xml:id="d008l114" n="100">Ad sacra iam tendamus iter; sit curta supellex</l>
                <l xml:id="d008l115" n="101">Quanquam, Ruffe, mihi, pecoris grex parvus habento</l>
                <l xml:id="d008l116" n="102">Quicquid id est arae, simul haec genialis agatur</l>
                <l xml:id="d008l117" n="103">Et iucunda dies, rediit quia Borgia noster,</l>
                <l xml:id="d008l118" n="104">Borgia, quo nobis crescent armenta gregesque.</l>
                <p xml:id="d008l119" n="104|1">Ruffus</p>
                <l xml:id="d008l120" n="105">Non mihi sunt ovium foetus, non, Eline, tauros</l>
                <l xml:id="d008l121" n="106">Non vitulas habeo, rapuit nam Gallia nobis</l>
                <l xml:id="d008l122" n="107">Omne pecus, Latios nuper populata penates;</l>
                <l xml:id="d008l123" n="108">Sunt tamen argenti veteris sestertia centum</l>
                <l xml:id="d008l124" n="109">Et puto sunt nummi fulvae mihi mille monetae:</l>
                <l xml:id="d008l125" n="110">Haec et si qua mihi restant patrimonia cuncta</l>
                <l xml:id="d008l126" n="111">Fundite, Borgiacos atque instauretis honores,</l>
                <l xml:id="d008l127" n="112">Et pastoralem positis per compita mensis</l>
                <l xml:id="d008l128" n="113">Rite vocate chorum. Cressis lux pulchra per agros</l>
                <l xml:id="d008l129" n="114">Est signanda notis, fument altaria. Quid stas,</l>
                <l xml:id="d008l130" n="115">Eline? Carpe viam, simul et properanter eamus</l>
                <l xml:id="d008l131" n="116">Hinc omnes; properant Pyrous, Eous et Eton</l>
                <l xml:id="d008l132" n="117">Oceani fines rapido contingere plaustro.</l>
                <p xml:id="d008l133" n="117|1">Elinus</p>
                <l xml:id="d008l134" n="118">Vera ait hic fateor, nimium nam, Ruffe, moramur;</l>
                <l xml:id="d008l135" n="119">Ocyus hac nostras moveamus parte capellas</l>
                <l xml:id="d008l136" n="120">Hosque greges ovium, quae persentire renatos</l>
                <l xml:id="d008l137" n="121">Nec non Borgiacos gestire videntur honores.</l>
                <l xml:id="d008l138" n="122">Cur non interea, dum sic simul imus, euntes</l>
                <l xml:id="d008l139" n="123">Borgiacas canimus magnas ex ordine laudes?</l>
                <p xml:id="d008l140" n="123|1">Ruffus</p>
                <l xml:id="d008l141" n="124">O utinam vox illa mihi, qua dulcia quondam</l>
                <l xml:id="d008l142" n="125">Carmina vincebam cygnorum, et carmina quae iam</l>
                <l xml:id="d008l143" n="126">Remige celato cautus vitavit Ulyxes:</l>
                <l xml:id="d008l144" n="127">Nympharum omne genus cantu superosque moverem!</l>
                <l xml:id="d008l145" n="128">At, quaecumque mihi sit vox, tamen ecce canamus,</l>
                <l xml:id="d008l146" n="129">Borgiacasque alacres tollamus ad aethera laudes,</l>
                <l xml:id="d008l147" n="130">Cantando sed tu gere partes, Eline, primas;</l>
                <l xml:id="d008l148" n="131">Tu sequere, atque tuas serva post, Epole, partes;</l>
                <l xml:id="d008l149" n="132">Tertius ipse meas depromam pectore voces.</l>
                <p xml:id="d008l150" n="132|1">Elinus</p>
                <l xml:id="d008l151" n="133">Immo omnes una melius nunc, Ruffe, canamus,</l>
                <l xml:id="d008l152" n="134">Alter et alterius toleremus voce laborem.</l>
                <p xml:id="d008l153" n="134|1">Elinus.Ruffus.Epolus</p>
                <l xml:id="d008l154" n="135">Borgiacas laudes resonet latus omne viarum:</l>
                <l xml:id="d008l155" n="136">Borgia te praeter nil nostro in pectore vivit.</l>
                <l xml:id="d008l156" n="137">Promptius Oceani magni memorabimus undas,</l>
                <l xml:id="d008l157" n="138">Quam nos voce tuas referamus, Borgia, laudes,</l>
                <l xml:id="d008l158" n="139">Quotque orbis nutrit memorabimus ante capellas</l>
                <l xml:id="d008l159" n="140">Et quot pascuntur per Daunia rura iuvenci;</l>
                <l xml:id="d008l160" n="141">Immo etiam ranas memorabimus ante palustres</l>
                <l xml:id="d008l161" n="142">Et convexa polus citius quot sidera pascit.</l>
                <l xml:id="d008l162" n="143">Felix quae nobis genuit te, Borgia, tellus,</l>
                <l xml:id="d008l163" n="144">Inter et Hispanas fortunatissima mater.</l>
                <l xml:id="d008l164" n="145">Pascentes nostrae duce te per aperta capellae</l>
                <l xml:id="d008l165" n="146">Et duce te melius distendent ubera vaccae.</l>
                <l xml:id="d008l166" n="147">Borgia, vive diu, Tithoni secula vincens</l>
                <l xml:id="d008l167" n="148">Nestoreosque dies, Priami quoque vince senectam.</l>
                <l xml:id="d008l168" n="149">Si tibi nostra canit quae fistula, Borgia, amabis</l>
                <l xml:id="d008l169" n="150">Maior erit nobis non Tityrus aut Meliboeus.</l>
                <l xml:id="d008l170" n="151">Qui te quique tuas non cantat Borgia laudes</l>
                <l xml:id="d008l171" n="152">Carceris obscuris semper lachrymetur in antris.</l>
                <l xml:id="d008l172" n="153">Ex animo quisquis non est tibi Borgia amicus</l>
                <l xml:id="d008l173" n="154">Illius aspectus fugiatur ut ora colubri.</l>
                <l xml:id="d008l174" n="155">Ad sacra sed propere, quia sol inclinat, eamus;</l>
                <l xml:id="d008l175" n="156">Illic Borgiacos melius referemus honores.</l>
            </div1>
            <div1 xml:id="d009" type="section" decls="#md" met="H">
                <head>
                    <title>9</title>
                    <abbr>9</abbr>
                    <bibl source="digital">Daniela  Marrone</bibl>
                </head>
                <p xml:id="d009l1" n="0|1">egloga nona de discessu Magni Ducis ex Neapoli</p>
                <lb/>
                <p xml:id="d009l2" n="0|2">Sabinus</p>
                <l xml:id="d009l3" n="1">Ergo Laborinis campis silvisque relictis</l>
                <l xml:id="d009l4" n="2">Ad patrium remeate solum rupesque, capellae.</l>
                <l xml:id="d009l5" n="3">Amplius hac vobis non est regione manendum,</l>
                <l xml:id="d009l6" n="4">Quanvis latus ager, quanvis sint pinguia rura,</l>
                <l xml:id="d009l7" n="5">Plusque licet vestro mihi defluat ubere lactis</l>
                <l xml:id="d009l8" n="6">Multiplicetque gregem maior foetura quotannis.</l>
                <l xml:id="d009l9" n="7">I, pecus infelix, modo quod super omnia felix</l>
                <l xml:id="d009l10" n="8">Dicere te poteras; et tu mea frange cicutas,</l>
                <l xml:id="d009l11" n="9">Fistula, Menalios, quondam quae vincere cantus</l>
                <l xml:id="d009l12" n="10">Atque Appennini cautes mollire solebas.</l>
                <l xml:id="d009l13" n="11">Non ego Parthenopes festis de more diebus</l>
                <l xml:id="d009l14" n="12">Moenia iam repetam, non iam castella benigni</l>
                <l xml:id="d009l15" n="13">Celsa ducis visam, quo me conferre solebam,</l>
                <l xml:id="d009l16" n="14">Nunc agnos, nunc parva ferens munuscula lactis,</l>
                <l xml:id="d009l17" n="15">Hedorumve aliquid, semper gratissimus illi:</l>
                <l xml:id="d009l18" n="16">Intranti clausit nunquam mihi ianitor aulas,</l>
                <l xml:id="d009l19" n="17">Sed semper patuere fores, mox unde revertens</l>
                <l xml:id="d009l20" n="18">Magnarum rerum semper spe plenus abibam.</l>
                <l xml:id="d009l21" n="19">Ecce reversurus fertur iam classe parata</l>
                <l xml:id="d009l22" n="20">Betica regna petens. Mecum deflete, capellae,</l>
                <l xml:id="d009l23" n="21">Vos etiam miseram sortem, deflete, iuvencae,</l>
                <l xml:id="d009l24" n="22">Vosque relicturae laetissima pascua, vaccae!</l>
                <p xml:id="d009l25" n="22|1">Parthenopeus</p>
                <l xml:id="d009l26" n="23">Audio pastorem, nisi decipit aura, Sabinum</l>
                <l xml:id="d009l27" n="24">Et de sorte sua secum nunc multa querentem:</l>
                <l xml:id="d009l28" n="25">Unde sit haec socii visum libet ire querela.</l>
                <l xml:id="d009l29" n="26">Quae mala persequitur nunc te fortuna, Sabine?</l>
                <l xml:id="d009l30" n="27">Qui casus, vel quae te sors diversa fatigat?</l>
                <l xml:id="d009l31" n="28">Audio te nostra nam de regione capellas</l>
                <l xml:id="d009l32" n="29">Cogere iamdudum patriaeque parare regressum.</l>
                <l xml:id="d009l33" n="30">Quis loca, quis sedem, quis te mutare coegit</l>
                <l xml:id="d009l34" n="31">Pascua planitiae nunquam cessura Latinae?</l>
                <l xml:id="d009l35" n="32">Talia quae colimus non irrigat arva Galesus,</l>
                <l xml:id="d009l36" n="33">Nec Parmense solum fert talia vellera lanae,</l>
                <l xml:id="d009l37" n="34">Non Calabri fines, non Appula rura, nec usquam</l>
                <l xml:id="d009l38" n="35">Ulla salutiferi tanta est clementia coeli.</l>
                <l xml:id="d009l39" n="36">Cur pecus, infelix, ad frigora saeva reducis,</l>
                <l xml:id="d009l40" n="37">Aprutiasque nives et saxa aequantia coelum?</l>
                <l xml:id="d009l41" n="38">Hac potius, si recta sapis, regione manendum est:</l>
                <l xml:id="d009l42" n="39">Nam quos bellorum campos vexabat Erynnis</l>
                <l xml:id="d009l43" n="40">Iam reficit tranquilla quies, iam pastor ubique</l>
                <l xml:id="d009l44" n="41">Securumque pecus sub qualibet arbore somnos</l>
                <l xml:id="d009l45" n="42">Ducit, et intrepidae pascunt armenta gregesque.</l>
                <p xml:id="d009l46" n="42|1">Sabinus</p>
                <l xml:id="d009l47" n="43">O care ante alios mihi Parthenopee sodales,</l>
                <l xml:id="d009l48" n="44">Hae sine quas audis non sunt ratione querelae,</l>
                <l xml:id="d009l49" n="45">Immo etiam certe penetrasse ad sidera voces</l>
                <l xml:id="d009l50" n="46">Arbitror has nostras. Nunquid quod fama per omnes</l>
                <l xml:id="d009l51" n="47">Nuntiat ignoras? Discessum classe parata</l>
                <l xml:id="d009l52" n="48">Moliri et regni penitus dare vela relictis</l>
                <l xml:id="d009l53" n="49">Nuntiat illa ducem structo iam remige nostrum.</l>
                <l xml:id="d009l54" n="50">Quo sine quid faciam miser in regionibus istis,</l>
                <l xml:id="d009l55" n="51">Unde meis tantum miseris venit aura capellis?</l>
                <l xml:id="d009l56" n="52">Quo sine quis nobis defendet pascua, quisve</l>
                <l xml:id="d009l57" n="53">Raptores mandris ovium prohibebit iniquos?</l>
                <l xml:id="d009l58" n="54">Huc omnes fures hoc deficiente recurrent,</l>
                <l xml:id="d009l59" n="55">Aut omnes subito velut in sua iura latrones,</l>
                <l xml:id="d009l60" n="56">Forsitan et vestros inter discordia cives.</l>
                <l xml:id="d009l61" n="57">Mens erat hos vitam reliquam finire per agros</l>
                <l xml:id="d009l62" n="58">Atque Laborina cineres occludere terra:</l>
                <l xml:id="d009l63" n="59">Hoc duce Parthenopes nam dulcia regna tenente</l>
                <l xml:id="d009l64" n="60">Nil erit his terris quod, Parthenopee, pavescas.</l>
                <l xml:id="d009l65" n="61">Hic abeat sed si, dic, quidnam cernere tutum,</l>
                <l xml:id="d009l66" n="62">Dic, quid securum vel, Parthenopee, quietum</l>
                <l xml:id="d009l67" n="63">Esse potest? Hominum scis pectora plena tumoris.</l>
                <l xml:id="d009l68" n="64">Quam varium studium vulgi et diversa voluntas!</l>
                <l xml:id="d009l69" n="65">Ergo hinc cedendum mihi, Parthenopee, putavi,</l>
                <l xml:id="d009l70" n="66">Ante superveniat mihi quam fortuna malorum,</l>
                <l xml:id="d009l71" n="67">Et reliquum vitae, si quid mihi restat agendum,</l>
                <l xml:id="d009l72" n="68">Celsa per Aprutii perque aspera saxa nivesque</l>
                <l xml:id="d009l73" n="69">Degere fert animus. Tuque hinc, si forsitan ire</l>
                <l xml:id="d009l74" n="70">Ipse voles etiam, poteris magalia mecum</l>
                <l xml:id="d009l75" n="71">Et patrias habitare casas mecumque morari</l>
                <l xml:id="d009l76" n="72">Tutius eventus rerum casusque futuros.</l>
                <p xml:id="d009l77" n="72|1">Parthenopeus</p>
                <l xml:id="d009l78" n="73">Est tibi mens certe nimium praesaga malorum.</l>
                <l xml:id="d009l79" n="74">Certa recessuri non est, mihi crede, Sabine,</l>
                <l xml:id="d009l80" n="75">Fama ducis magni, tamen hunc velut ora loquuntur</l>
                <l xml:id="d009l81" n="76">Pone recessurum. Nunquid non dicit eundem</l>
                <l xml:id="d009l82" n="77">Fama reversurum? Non it mansurus Iberis</l>
                <l xml:id="d009l83" n="78">Ille diu, partos nam volt rex ille triumphos</l>
                <l xml:id="d009l84" n="79">Noscere Parthenopes et retractare cohortes</l>
                <l xml:id="d009l85" n="80">Militibusque suis meritum cuiusque laboris</l>
                <l xml:id="d009l86" n="81">Reddere, et imperii puto vult disponere partes</l>
                <l xml:id="d009l87" n="82">Ad ducis arbitrium nostri, qui regna redemit</l>
                <l xml:id="d009l88" n="83">Marte suo solus. Non est celeberrima regis</l>
                <l xml:id="d009l89" n="84">Catholici tam parva fides: quisnam aptior alter</l>
                <l xml:id="d009l90" n="85">Haec pro rege suo sustentat stemmata, quisnam</l>
                <l xml:id="d009l91" n="86">Continet hoc melius gentes temone sub uno?</l>
                <l xml:id="d009l92" n="87">Gentibus hic merito colitur, veneratur, amatur</l>
                <l xml:id="d009l93" n="88">Proque sui cunctis animi virtute timetur.</l>
                <l xml:id="d009l94" n="89">Et mores hominum novit, populique recenset</l>
                <l xml:id="d009l95" n="90">Nomina quaeque sui: non est prudentia, non est</l>
                <l xml:id="d009l96" n="91">Consilium regni placidam turbare quietem.</l>
                <l xml:id="d009l97" n="92">Quare, age, siste pecus, nec te mutata, Sabine,</l>
                <l xml:id="d009l98" n="93">Terra iuvet, non est melior sub sidere campus,</l>
                <l xml:id="d009l99" n="94">Est ubi, crede, mori melius quam ducere vitam</l>
                <l xml:id="d009l100" n="95">Nestoreos orbis quavis sub parte per annos.</l>
                <p xml:id="d009l101" n="95|1">Sabinus</p>
                <l xml:id="d009l102" n="96">Si fore non dubitem mihi, Parthenopee, quod inquis,</l>
                <l xml:id="d009l103" n="97">Hoc ego non ausim coelum mutare nec auras.</l>
                <l xml:id="d009l104" n="98">Sed quis, quaeso, potest cognoscere fata futuri</l>
                <l xml:id="d009l105" n="99">Temporis, aut tanti quis novit pectora regis?</l>
                <l xml:id="d009l106" n="100">Quis scit an extremos dux hic mittatur ad Indos,</l>
                <l xml:id="d009l107" n="101">Aut hic infidos si dimittatur ad Aphros,</l>
                <l xml:id="d009l108" n="102">Extremas vel si Morinum mittatur ad oras?</l>
                <l xml:id="d009l109" n="103">Catholicus rex magnus avet submittere gentes</l>
                <l xml:id="d009l110" n="104">Cunctas, quae Christi sunt ad vexilla rebelles,</l>
                <l xml:id="d009l111" n="105">Maioresque duces hoc non habet ordine toto.</l>
                <l xml:id="d009l112" n="106">Immo cupit quoties ad magna incepta cohortes</l>
                <l xml:id="d009l113" n="107">Mittere, posthabitis aliis iubet ardua magnum</l>
                <l xml:id="d009l114" n="108">Ducere castra ducem. Gemino mihi scinditur hamo</l>
                <l xml:id="d009l115" n="109">Cor dubium: maneam, vel, Parthenopee, recedam?</l>
                <p xml:id="d009l116" n="109|1">Parthenopeus</p>
                <l xml:id="d009l117" n="110">Siste pecus, mihi crede, tuum dicam altera rerum</l>
                <l xml:id="d009l118" n="111">Argumenta tibi. Sit quam speciosa nitensque</l>
                <l xml:id="d009l119" n="112">Parthenope, scis ipse puto; quam pulchra decensque</l>
                <l xml:id="d009l120" n="113">Et quam conspicui vultus, quam candida, quamque</l>
                <l xml:id="d009l121" n="114">Splendida, quam dulcis, nulli quam corpore par sit:</l>
                <l xml:id="d009l122" n="115">Non feret absentes huius dux magnus amores,</l>
                <l xml:id="d009l123" n="116">Pro quam pugnando toties per saeva laborum</l>
                <l xml:id="d009l124" n="117">Vidit pene Iovis pallentia regna profundi.</l>
                <l xml:id="d009l125" n="118">Rivalem sufferre potest scis nullus amator:</l>
                <l xml:id="d009l126" n="119">Vixerit hic magna semper formidine plenus</l>
                <l xml:id="d009l127" n="120">Ne redeant illi, quorum de faucibus illam</l>
                <l xml:id="d009l128" n="121">Strenuus eripuit, magnoque recepit ab hoste.</l>
                <l xml:id="d009l129" n="122">Quid quod id antiqua praedixit ab arbore cornix,</l>
                <l xml:id="d009l130" n="123">Atque aliae volucres mihi iam cecinere sinistrae?</l>
                <l xml:id="d009l131" n="124">Scis ego quam augurii sim pastor in arte peritus:</l>
                <l xml:id="d009l132" n="125">Vana futurorum mihi non sunt ora, Sabine.</l>
                <l xml:id="d009l133" n="126">Haec ego si nobis sic non fore forte vererer,</l>
                <l xml:id="d009l134" n="127">Me comitem incepti sociumque doloris haberes.</l>
                <p xml:id="d009l135" n="127|1">Sabinus</p>
                <l xml:id="d009l136" n="128">Verborum tua magna fides artisque vetustas</l>
                <l xml:id="d009l137" n="129">Propositum atque animum sic mutavere labantem,</l>
                <l xml:id="d009l138" n="130">Consilium quod das ut, Parthenopee, sequamur,</l>
                <l xml:id="d009l139" n="131">Utque Laborinos qua vis iam parte per agros</l>
                <l xml:id="d009l140" n="132">Vivere proponam. Sed si dux noster abibit</l>
                <l xml:id="d009l141" n="133">Vivamus pariter nos, Parthenopee, dolentes</l>
                <l xml:id="d009l142" n="134">Alter et alterius solantes carmine mentem.</l>
                <p xml:id="d009l143" n="134|1">Parthenopeus</p>
                <l xml:id="d009l144" n="135">Immo etiam mecum potes hanc deducere noctem:</l>
                <l xml:id="d009l145" n="136">De duce nam magno possum maiora referre.</l>
                <l xml:id="d009l146" n="137">Claude pecus stabulis, properat nam Vesper, eamus!</l>
                <l xml:id="d009l147" n="138">Non deerunt Cereris niveae, non munera Bacchi,</l>
                <l xml:id="d009l148" n="139">Illa nec leporis, crassi nec coenula porci.</l>
            </div1>
        </body>
    </text>
</TEI>
