<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="FILETICO-eleg">
                    <title>elegia</title>
                    <title type="short">elegia</title>
                    <abbr>eleg.</abbr>
                    <bibl>A. Cinquini, 1906</bibl>
                </title>
                <author xml:id="FILETICO" n="166.000">
                    <name>Filetico, Martino</name>
                    <date>Filettino 1430 - Ferentino 1490</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Martino Filetico</persName>
                    <abbr>FILETICO</abbr>
                </author>
                <respStmt>
                    <resp>Reference basis text</resp>
                    <name>A. Cinquini, 1906</name>
                </respStmt>
            </titleStmt>
            <extent>
                <measure unit="words" quantity="2132">2132</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Cinquini, 1906</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Cristina Zanatta</bibl>
                </head>
                <p xml:id="d001l1" n="0|1">threnos panegyricos Martini Philetici | in divam Baptistam Sfortiam invicti principis | Federici Montefeltrii charissimam coniugem</p>
                <lb/>
                <l xml:id="d001l2" n="1">Discite, mortales, nullo damnare deorum</l>
                <l xml:id="d001l3" n="2">Numina, cum veniet mortis acerba dies.</l>
                <l xml:id="d001l4" n="3">Omnibus est eadem Lachesis: precibusque moveri</l>
                <l xml:id="d001l5" n="4">Tristibus et lachrimis fata severa negant.</l>
                <l xml:id="d001l6" n="5">Nescit amicitias, nullos reveretur honores:</l>
                <l xml:id="d001l7" n="6">Discrimen nullum dives inopsque tenent;</l>
                <l xml:id="d001l8" n="7">Non rigidis senibus, non parcere novit ephebis</l>
                <l xml:id="d001l9" n="8">Mollibus, aut pueris, virginibusve piis.</l>
                <l xml:id="d001l10" n="9">Non haec curat opes, non alta palatia regum,</l>
                <l xml:id="d001l11" n="10">Armaque magnanimi non timet ista ducis.</l>
                <l xml:id="d001l12" n="11">Mors atra deformes et tristi sydere natos,</l>
                <l xml:id="d001l13" n="12">Mors atra formosos ore nitente necat.</l>
                <l xml:id="d001l14" n="13">Respiciunt nullos dirarum fila sororum;</l>
                <l xml:id="d001l15" n="14">Nec malefacta nocent nec benefacta iuvant.</l>
                <l xml:id="d001l16" n="15">Inspice Baptistam gelido quae marmore clausa</l>
                <l xml:id="d001l17" n="16">Omnibus aequales edocet esse deas.</l>
                <l xml:id="d001l18" n="17">Haec est Sfortiadum generoso sanguine nata,</l>
                <l xml:id="d001l19" n="18">Quorum iam toto nomen in orbe nitet;</l>
                <l xml:id="d001l20" n="19">Sfortiadum imperio Ligures, pars magna tenetur</l>
                <l xml:id="d001l21" n="20">Italiae, Insubribus qui dare iura solent.</l>
                <l xml:id="d001l22" n="21">Sfortia Alexander, bello praeclarus et armis,</l>
                <l xml:id="d001l23" n="22">Est genitor meritis notus ad astra suis;</l>
                <l xml:id="d001l24" n="23">Iustitia illustris nec non pietate fideque,</l>
                <l xml:id="d001l25" n="24">Morinus, et sancta relligione pater.</l>
                <l xml:id="d001l26" n="25">Te frater, Baptista, tuus: cui sydera partem</l>
                <l xml:id="d001l27" n="26">Magnam orbis galea spondet et alma fides,</l>
                <l xml:id="d001l28" n="27">Indole qui pulchra Latii Constantius oris</l>
                <l xml:id="d001l29" n="28">Cognitus excellet inclyta gesta patris;</l>
                <l xml:id="d001l30" n="29">Te quoque nobilitat mater Constantia factis,</l>
                <l xml:id="d001l31" n="30">E quibus aeternum nomen in orbe tenet;</l>
                <l xml:id="d001l32" n="31">Quam poscit votis gemituque Pisauria tellus:</l>
                <l xml:id="d001l33" n="32">Illius haec iusta sub ditione fuit.</l>
                <l xml:id="d001l34" n="33">Quis memorare queat quantis virtutibus ipsa</l>
                <l xml:id="d001l35" n="34">Fulseris et laudes connumerare tuas?</l>
                <l xml:id="d001l36" n="35">Dicite, Pierides: vobis datur ista potestas:</l>
                <l xml:id="d001l37" n="36">A teneris vestra semper alumna fuit.</l>
                <l xml:id="d001l38" n="37">Nascentem primae vos hanc a matre tulistis:</l>
                <l xml:id="d001l39" n="38">Aonidum sancto lacte educata fuit;</l>
                <l xml:id="d001l40" n="39">Ubere non alio fuerat nutrienda, Camoenae,</l>
                <l xml:id="d001l41" n="40">Non alios inter ludere digna choros.</l>
                <l xml:id="d001l42" n="41">Haec tunc vobiscum ambrosiae libabat odores,</l>
                <l xml:id="d001l43" n="42">Divinumque sibi pocula nectar erat.</l>
                <l xml:id="d001l44" n="43">Grammata vos primae teneram docuistis alumnam,</l>
                <l xml:id="d001l45" n="44">Callebat lingua diva puella duas.</l>
                <l xml:id="d001l46" n="45">Omnia cui dederant nascenti numina munus,</l>
                <l xml:id="d001l47" n="46">Invidere tamen impia fata nimis,</l>
                <l xml:id="d001l48" n="47">Iupiter ingenium: faciem formosis Apollo:</l>
                <l xml:id="d001l49" n="48">Mercurius linguam: docta Minerva manus:</l>
                <l xml:id="d001l50" n="49">Lumina syderei Charites splendentia vultus</l>
                <l xml:id="d001l51" n="50">Et laetos oculos intulit alma Venus.</l>
                <l xml:id="d001l52" n="51">Addidit auratos divum regina capillos,</l>
                <l xml:id="d001l53" n="52">Atque pudicitiam Delia casta dedit;</l>
                <l xml:id="d001l54" n="53">Ex quo crediderim caelesti semine natam:</l>
                <l xml:id="d001l55" n="54">Omnia divini signa vigoris erant.</l>
                <l xml:id="d001l56" n="55">Glorior hanc tecum plures docuisse per annos</l>
                <l xml:id="d001l57" n="56">Teque probasse meas, Calliopea, manus;</l>
                <l xml:id="d001l58" n="57">Me duce Parnassi studiosa cacumina montis</l>
                <l xml:id="d001l59" n="58">Scanderat: et colles, Cirrha benigna, tuos;</l>
                <l xml:id="d001l60" n="59">Permessi sacro biberat de fonte liquores,</l>
                <l xml:id="d001l61" n="60">Hippocrinaeas, me duce, novit aquas.</l>
                <l xml:id="d001l62" n="61">Scripserat hinc quaedam teneris, nec fallor, ab annis;</l>
                <l xml:id="d001l63" n="62">Docta fuit prosa, carmine docta fuit,</l>
                <l xml:id="d001l64" n="63">Et potuit rerum dubias cognoscere causas:</l>
                <l xml:id="d001l65" n="64">Non modo grammaticam novit et historias.</l>
                <l xml:id="d001l66" n="65">Hac orante patres sacri stupuere senatus,</l>
                <l xml:id="d001l67" n="66">Obstupuit praeses maximus ecclesiae,</l>
                <l xml:id="d001l68" n="67">Non melius doctae quem mirabantur Aethnae</l>
                <l xml:id="d001l69" n="68">Orasset, cultus nec Cicero melius.</l>
                <l xml:id="d001l70" n="69">Haec erat innumerae radians virtutis honore,</l>
                <l xml:id="d001l71" n="70">Vincebat priscos relligione patres.</l>
                <l xml:id="d001l72" n="71">Haec precibus celebrare piis, haec thure solebat</l>
                <l xml:id="d001l73" n="72">Caelicolas omnes, lumina digna polo,</l>
                <l xml:id="d001l74" n="73">Qua pietate, dei mater sanctissima virgo,</l>
                <l xml:id="d001l75" n="74">Te colere, et nati numina vera tui.</l>
                <l xml:id="d001l76" n="75">Donabat magnis opibus virtute nitentes:</l>
                <l xml:id="d001l77" n="76">His gemmam, his auri pondera magna dabat.</l>
                <l xml:id="d001l78" n="77">Qua pia nulla magis nec munificentior ulla</l>
                <l xml:id="d001l79" n="78">Extitit, aut toto gratior orbe fuit.</l>
                <l xml:id="d001l80" n="79">Servavit castos plus quam Lucretia mores,</l>
                <l xml:id="d001l81" n="80">Vincitur exemplo turba Sabina novo.</l>
                <l xml:id="d001l82" n="81">Si qua fuit recti cultrix et semper amanda</l>
                <l xml:id="d001l83" n="82">Iustitiae meritis haec fuit una suae;</l>
                <l xml:id="d001l84" n="83">His animos populi placida cum pace regebat</l>
                <l xml:id="d001l85" n="84">Artibus et divi coniugis auspitio,</l>
                <l xml:id="d001l86" n="85">Quicum tantus amor tanta et concordia mansit,</l>
                <l xml:id="d001l87" n="86">Obsequii tantum, denique tanta fides.</l>
                <l xml:id="d001l88" n="87">Vincitur Alcestes charo pro coniuge ducens</l>
                <l xml:id="d001l89" n="88">Posse mori, Evanne Lygdamiasque simul.</l>
                <l xml:id="d001l90" n="89">Haec genere, haec patria, magno decorata parente:</l>
                <l xml:id="d001l91" n="90">Pluribus haec meritis nobilitata suis.</l>
                <l xml:id="d001l92" n="91">Est tamen excelsi magis illustrata mariti</l>
                <l xml:id="d001l93" n="92">Laudibus: elucent praemia quanta ducis!</l>
                <l xml:id="d001l94" n="93">Hic est qui meruit multos sub Marte triumphos</l>
                <l xml:id="d001l95" n="94">Et sublime suum nomen ad astra tulit,</l>
                <l xml:id="d001l96" n="95">Qui gessit semper victricia signa sub omni</l>
                <l xml:id="d001l97" n="96">Militia, et magnum rettulit inde decus.</l>
                <l xml:id="d001l98" n="97">Innumeros bello populos et multa subegit</l>
                <l xml:id="d001l99" n="98">Oppida, magnanimum plurima castra ducum.</l>
                <l xml:id="d001l100" n="99">Cognita iam totum Federici gesta per orbem</l>
                <l xml:id="d001l101" n="100">Principis invicti, cognita bella ducis;</l>
                <l xml:id="d001l102" n="101">Excellit virtute omnes quos nostra tulerunt</l>
                <l xml:id="d001l103" n="102">Saecula; Caesareos inter habendus avos;</l>
                <l xml:id="d001l104" n="103">Non sinit hic quenquam celebri lucescere phama,</l>
                <l xml:id="d001l105" n="104">Splendoris tantum solus in orbe tenet,</l>
                <l xml:id="d001l106" n="105">Et collata suis nigrescere cuncta videntur:</l>
                <l xml:id="d001l107" n="106">Tantum lucis habent omnia facta ducis,</l>
                <l xml:id="d001l108" n="107">Non aliter quam cum nascentis lampade Phoebi</l>
                <l xml:id="d001l109" n="108">Deponunt radios sydera cuncta suos.</l>
                <l xml:id="d001l110" n="109">Quid memorem validis princeps quae gesserit armis?</l>
                <l xml:id="d001l111" n="110">Non est materia carmine digna meo.</l>
                <l xml:id="d001l112" n="111">Vix haec Virgilius posset, vix grandis Homerus</l>
                <l xml:id="d001l113" n="112">Dicere, scripserunt qui graviore lyra;</l>
                <l xml:id="d001l114" n="113">Vix etiam tantis millena volumina rebus</l>
                <l xml:id="d001l115" n="114">Sufficerent, quantas pace vel ense tulit.</l>
                <l xml:id="d001l116" n="115">Principis anguigeri cum signa superba teneret,</l>
                <l xml:id="d001l117" n="116">Tunc nimium Veneti contremuere patres,</l>
                <l xml:id="d001l118" n="117">Regia cum multos ageret vexilla per annos,</l>
                <l xml:id="d001l119" n="118">Nunc quibus incepto praesidet auspitio,</l>
                <l xml:id="d001l120" n="119">Et regeret divi numerosas praesidis alas,</l>
                <l xml:id="d001l121" n="120">Signaque Romanae duceret ecclesiae:</l>
                <l xml:id="d001l122" n="121">Proelia quanta tulit felici sydere princeps,</l>
                <l xml:id="d001l123" n="122">Oppida quanta ducis castraque capta manu!</l>
                <l xml:id="d001l124" n="123">Edomuit bello populos, urbesque superbas</l>
                <l xml:id="d001l125" n="124">Multaque militibus diripienda dedit.</l>
                <l xml:id="d001l126" n="125">Quantum consilio et galea Monfeltrius heros</l>
                <l xml:id="d001l127" n="126">Evalet, experti plurima turba ducum.</l>
                <l xml:id="d001l128" n="127">Fortia Sismundi testantur regna potentis</l>
                <l xml:id="d001l129" n="128">Armaque sunt testes et malatesta domus,</l>
                <l xml:id="d001l130" n="129">Victus et hic regno tandem spoliatus et armis,</l>
                <l xml:id="d001l131" n="130">Cessit vexillis dux Federice tuis.</l>
                <l xml:id="d001l132" n="131">Mira tua et probitas et magna potentia dextrae,</l>
                <l xml:id="d001l133" n="132">Arbitrio bellum statque caditque tuo;</l>
                <l xml:id="d001l134" n="133">Donasti natum fuerant quae rapta parenti:</l>
                <l xml:id="d001l135" n="134">Et generum princeps hunc facis esse tuum;</l>
                <l xml:id="d001l136" n="135">Atque tuo armipotens domus Anguillaria telo</l>
                <l xml:id="d001l137" n="136">Decidit, ecclesiae quae modo terror erat.</l>
                <l xml:id="d001l138" n="137">Tu Senonum duro regem quasi Marte cedentem</l>
                <l xml:id="d001l139" n="138">Eripis, et regnum protegis auxilio.</l>
                <l xml:id="d001l140" n="139">Belligeros Senonas docuisti pellier armis</l>
                <l xml:id="d001l141" n="140">Italia, atque fugae turpia terga dare:</l>
                <l xml:id="d001l142" n="141">Quo Pherdinandi tuta cum pace quiescunt</l>
                <l xml:id="d001l143" n="142">Imperia, et laeta est nobilis Ausonia.</l>
                <l xml:id="d001l144" n="143">Quid memorem qua bella gerat qua sedulus arte</l>
                <l xml:id="d001l145" n="144">Proelia, quo cingat robore castra vafer:</l>
                <l xml:id="d001l146" n="145">Qua concursuras hortetur voce cohortes,</l>
                <l xml:id="d001l147" n="146">Ante alios celeri conspiciendus equo?</l>
                <l xml:id="d001l148" n="147">Hunc Bellona ducem docuit Mavortis alumnus,</l>
                <l xml:id="d001l149" n="148">Artibus erudiit docta Minerva simul;</l>
                <l xml:id="d001l150" n="149">Hinc pugnaturas acies non doctius alter</l>
                <l xml:id="d001l151" n="150">Instruit: Arimini quod bene novit ager,</l>
                <l xml:id="d001l152" n="151">Quod Fabiana simul testantur sanguine multo</l>
                <l xml:id="d001l153" n="152">Moenia, quod Senonum Gallia novit opus.</l>
                <l xml:id="d001l154" n="153">Hunc quoque bellantem spectarunt numina coelo,</l>
                <l xml:id="d001l155" n="154">Laudavere manus numina cuncta ducis.</l>
                <l xml:id="d001l156" n="155">Quis melius novit circumvallare catervis</l>
                <l xml:id="d001l157" n="156">Oppida, vel cuneis vincere posse viros?</l>
                <l xml:id="d001l158" n="157">Artibus his coepit fortunae moenia Fani</l>
                <l xml:id="d001l159" n="158">Atque Theanei praesidis auspitio:</l>
                <l xml:id="d001l160" n="159">Affueras roseo radians, Nicolae, galero,</l>
                <l xml:id="d001l161" n="160">Pontificis summi palma secunda Pii.</l>
                <l xml:id="d001l162" n="161">Expavitque ducis nuper Volaterra phalanges:</l>
                <l xml:id="d001l163" n="162">Capta fuit paucis haec quoque militibus,</l>
                <l xml:id="d001l164" n="163">Cum tua, bellipotens Florentia, signa negaret,</l>
                <l xml:id="d001l165" n="164">Et vellet misera libera iura sequi.</l>
                <l xml:id="d001l166" n="165">Rettulit inde duci meritas Florentia grates,</l>
                <l xml:id="d001l167" n="166">Cuius ad optatum venerat auxilium;</l>
                <l xml:id="d001l168" n="167">Ingenti tunc ipsa ducem natumque triumpho</l>
                <l xml:id="d001l169" n="168">Excepit laeto terra benigna sinu.</l>
                <l xml:id="d001l170" n="169">Argenti pateras et pondera divitis auri</l>
                <l xml:id="d001l171" n="170">Praemia virtutis interhabenda dedit,</l>
                <l xml:id="d001l172" n="171">Donavit multo longe radiantibus auro</l>
                <l xml:id="d001l173" n="172">Aedibus, et galeis aere nitente ducem:</l>
                <l xml:id="d001l174" n="173">Quarum gemmato fulgebat crista leone</l>
                <l xml:id="d001l175" n="174">Aurea: belligero munera digna deo.</l>
                <l xml:id="d001l176" n="175">Muneribus summis longum testentur amorem:</l>
                <l xml:id="d001l177" n="176">Addita sunt culti iugera magna soli.</l>
                <l xml:id="d001l178" n="177">Humanis confide bonis: confide benigno</l>
                <l xml:id="d001l179" n="178">Fatorum vultu, syderibusque tuis:</l>
                <l xml:id="d001l180" n="179">Inter laetitiam meritosque e Marte triumphos</l>
                <l xml:id="d001l181" n="180">Nuntius affertur coniugis interitus.</l>
                <l xml:id="d001l182" n="181">Quae sibi chara magis quam dulci corpora vitae,</l>
                <l xml:id="d001l183" n="182">Inter delitias haec erat una viro,</l>
                <l xml:id="d001l184" n="183">Dimidiumque animae, et divi pars altera sensus:</l>
                <l xml:id="d001l185" n="184">Tantum virtutes promeruere suae.</l>
                <l xml:id="d001l186" n="185">Cum gravis invicti vexasset nuntius aures</l>
                <l xml:id="d001l187" n="186">Principis, attonitus mox redit Eugubium.</l>
                <l xml:id="d001l188" n="187">Hic te saeva mali labes, Baptista, tenebat:</l>
                <l xml:id="d001l189" n="188">Et tulit extremum Parca severa diem.</l>
                <l xml:id="d001l190" n="189">Sed te nondum animam, veniens, efflasse benignam</l>
                <l xml:id="d001l191" n="190">Repperit et lachrimans talia verba dedit:</l>
                <l xml:id="d001l192" n="191">"Quid tantum, Baptista, mali te torquet, et unde,</l>
                <l xml:id="d001l193" n="192">Unde potest nobis tam ferus esse deus?</l>
                <l xml:id="d001l194" n="193">Sume animum sortemque malam devincere ferendo:</l>
                <l xml:id="d001l195" n="194">Te videam reditu convaluisse meo".</l>
                <l xml:id="d001l196" n="195">Principis adventu visa est resipiscere coniunx,</l>
                <l xml:id="d001l197" n="196">Sed moesto tales reddidit ore sonos:</l>
                <l xml:id="d001l198" n="197">"Venisti tandem, multis optate diebus;</l>
                <l xml:id="d001l199" n="198">Gratulor incolumem te rediisse mihi:</l>
                <l xml:id="d001l200" n="199">Et tua quod toto splendescit gloria mundo</l>
                <l xml:id="d001l201" n="200">Quodque tuum nomen sentit uterque polus;</l>
                <l xml:id="d001l202" n="201">Laetor et ante necem chari me coniugis ora</l>
                <l xml:id="d001l203" n="202">Cernere, pauca simul me potuisse loqui.</l>
                <l xml:id="d001l204" n="203">Venit summa dies, coniunx charissime, leti;</l>
                <l xml:id="d001l205" n="204">Praetendunt certam fata severa necem:</l>
                <l xml:id="d001l206" n="205">Stat sua cuique dies, nunquam data fata moventur,</l>
                <l xml:id="d001l207" n="206">Omnibus et vitae terminus unus adest.</l>
                <l xml:id="d001l208" n="207">Quem dederant vitae cursum mea fata peregi,</l>
                <l xml:id="d001l209" n="208">Sunt animo forti iura ferenda deae,</l>
                <l xml:id="d001l210" n="209">Est grave delitias et plurima linquere vitae</l>
                <l xml:id="d001l211" n="210">Gaudia non divis inficienda choris;</l>
                <l xml:id="d001l212" n="211">Nil tamen est gravius, quam te, dulcissime coniunx,</l>
                <l xml:id="d001l213" n="212">Deserere et nati pignora chara novi:</l>
                <l xml:id="d001l214" n="213">Qui nostrum commune decus, spes ampla parentum est,</l>
                <l xml:id="d001l215" n="214">Plurimus et nostrae posteritatis honos.</l>
                <l xml:id="d001l216" n="215">Hunc tibi commendo et dulces ante omnia natos,</l>
                <l xml:id="d001l217" n="216">Commendo Antoni iura secunda tui:</l>
                <l xml:id="d001l218" n="217">Qua pietate fuit tu nosti Octavius in me</l>
                <l xml:id="d001l219" n="218">Quam nostro semper deditus obsequio:</l>
                <l xml:id="d001l220" n="219">Quo nullus sancta populos in pace regenti</l>
                <l xml:id="d001l221" n="220">Est comes utilior, nullus et hoc melior.</l>
                <l xml:id="d001l222" n="221">Hic tibi sit summo semper coniunctus amore,</l>
                <l xml:id="d001l223" n="222">Solare occasum, te precor, hisce meum.</l>
                <l xml:id="d001l224" n="223">Parce, precor, lacrimis, dilecte, pelle dolorem</l>
                <l xml:id="d001l225" n="224">Coniugis et vive laetus et incolumis.</l>
                <l xml:id="d001l226" n="225">Te solare, rogo: moriens, nunc vivere primum</l>
                <l xml:id="d001l227" n="226">Incipio: tu fac sis memor usque mei.</l>
                <l xml:id="d001l228" n="227">Inter coelicolas aeterno perfruar aevo.</l>
                <l xml:id="d001l229" n="228">Spiritus unde prius venerat astra colet".</l>
                <l xml:id="d001l230" n="229">His animum dictis cruciat dum maesta mariti,</l>
                <l xml:id="d001l231" n="230">Dumque suo properat dicere plura viro,</l>
                <l xml:id="d001l232" n="231">Dum quoque conatur domini dare brachia collo,</l>
                <l xml:id="d001l233" n="232">Deficit ore sonus: deserit ossa calor:</l>
                <l xml:id="d001l234" n="233">Et felix animus languenti corpore cedens</l>
                <l xml:id="d001l235" n="234">Advolat aetherei regna beata poli.</l>
                <l xml:id="d001l236" n="235">Ingemit et maestos humectat flumine vultus,</l>
                <l xml:id="d001l237" n="236">Vixque suas princeps continet ore manus.</l>
                <l xml:id="d001l238" n="237">Et rigidum quamquam superat gravitate Catonem,</l>
                <l xml:id="d001l239" n="238">Moerorem tantum dissimulare nequit.</l>
                <l xml:id="d001l240" n="239">Quis tam crudelis saeva de tigride natus</l>
                <l xml:id="d001l241" n="240">Non tingat lachrimis hac moriente genas?</l>
                <l xml:id="d001l242" n="241">Non matrum: non turba virum: iuvenumque senumque</l>
                <l xml:id="d001l243" n="242">Huius ob interitum lumina sicca refert.</l>
                <l xml:id="d001l244" n="243">Miscentur luctu, resonant plangoribus aedes,</l>
                <l xml:id="d001l245" n="244">Femineus clamor sydera summa ferit.</l>
                <l xml:id="d001l246" n="245">Extemplo attonitam defertur phama per urbem,</l>
                <l xml:id="d001l247" n="246">Fletibus et gemitu tristia tecta fremunt.</l>
                <l xml:id="d001l248" n="247">Non aliter quam si mediam penetrasset in urbem,</l>
                <l xml:id="d001l249" n="248">Hostis, et arderent igne cremante domus.</l>
                <l xml:id="d001l250" n="249">Conveniunt matres, adeuntque palatia maesti</l>
                <l xml:id="d001l251" n="250">Principis et fedant unguibus ora suis.</l>
                <l xml:id="d001l252" n="251">Tristibus et multis plangunt sua pectora pugnis,</l>
                <l xml:id="d001l253" n="252">Damnatur coelum numina terra fretum,</l>
                <l xml:id="d001l254" n="253">Quae tam immaturam potuerunt tradere mortem:</l>
                <l xml:id="d001l255" n="254">Ante diem dominam mersit acerba lues.</l>
                <l xml:id="d001l256" n="255">Hanc summi flevere duces, et plurima regum</l>
                <l xml:id="d001l257" n="256">Oppida, quae late maximus orbis habet;</l>
                <l xml:id="d001l258" n="257">Demisit lachrimas sacro spectante senatu</l>
                <l xml:id="d001l259" n="258">Praeses Romanae maximus ecclesiae;</l>
                <l xml:id="d001l260" n="259">Rex etiam lachrimis Siculus sua lumina lavit:</l>
                <l xml:id="d001l261" n="260">In gemitus Ligurum gaudia versa duci.</l>
                <l xml:id="d001l262" n="261">Hanc quoque deflevit Veneti pars magna senatus,</l>
                <l xml:id="d001l263" n="262">Hanc Picenus ager, omnis et Hetruria</l>
                <l xml:id="d001l264" n="263">Praecipue ingenti luxit Florentia fletu</l>
                <l xml:id="d001l265" n="264">Omnis et hanc gemuit Itala terra ducem.</l>
                <l xml:id="d001l266" n="265">Hinc oratores miserunt oppida, reges:</l>
                <l xml:id="d001l267" n="266">Omnia languentum plena laboris erant:</l>
                <l xml:id="d001l268" n="267">Qui domino cepti tali pro morte doloris</l>
                <l xml:id="d001l269" n="268">Signa darent: haec nam signa dolentis erant.</l>
                <l xml:id="d001l270" n="269">Ante omnes divae plorarunt funera Musae:</l>
                <l xml:id="d001l271" n="270">Intumuit Pallas, indoluitque Venus;</l>
                <l xml:id="d001l272" n="271">Naiades hanc omnes et agrestia numina nymphae,</l>
                <l xml:id="d001l273" n="272">Luxerunt Dryades, Nereidumque chorus.</l>
                <l xml:id="d001l274" n="273">Hanc regina deum flevit Saturnia Iuno,</l>
                <l xml:id="d001l275" n="274">Hanc lavit fletu Iupiter ipse suo.</l>
                <l xml:id="d001l276" n="275">Cynthia sydereos lachrimis turbavit ocellos,</l>
                <l xml:id="d001l277" n="276">Plectra sonora pius fregit Apollo lyrae.</l>
                <l xml:id="d001l278" n="277">Huius ob interitum posuit crudelia Mavors</l>
                <l xml:id="d001l279" n="278">Tela manu, et lachrimis non caruere genae;</l>
                <l xml:id="d001l280" n="279">Luxerunt mores, pietas, concordia, virtus,</l>
                <l xml:id="d001l281" n="280">Iustitia et probitas, relligio atque fides;</l>
                <l xml:id="d001l282" n="281">Luxerunt risus et gaudia mentis honestae;</l>
                <l xml:id="d001l283" n="282">Mors quoque crudelis non tenuit lachrimas.</l>
                <l xml:id="d001l284" n="283">Tunc inter luctus maesto de pectore princeps</l>
                <l xml:id="d001l285" n="284">Erupuit tristi talia verba sono:</l>
                <l xml:id="d001l286" n="285">"Si lachrimis posses redimi Baptista tuorum</l>
                <l xml:id="d001l287" n="286">Alternaque tui vivere morte viri,</l>
                <l xml:id="d001l288" n="287">Ipsa meis precibus luctuque redempta fuisses:</l>
                <l xml:id="d001l289" n="288">Nulla quidem posset mors gravis esse mihi,</l>
                <l xml:id="d001l290" n="289">Sed nequeunt certe crudelia fata moveri:</l>
                <l xml:id="d001l291" n="290">Talia sunt aequo damna ferenda iugo.</l>
                <l xml:id="d001l292" n="291">Corpore digna tuo persolvam funera, coniunx;</l>
                <l xml:id="d001l293" n="292">Quod dare nunc possum munus inane cape.</l>
                <l xml:id="d001l294" n="293">Pro meritis tumulum Phrygio de marmore condam:</l>
                <l xml:id="d001l295" n="294">Magnaque fundabo nomine templa tuo".</l>
                <l xml:id="d001l296" n="295">Haec ait: uxori summos indicit honores</l>
                <l xml:id="d001l297" n="296">Et parat exequias, ultima dona, suae.</l>
                <l xml:id="d001l298" n="297">Ducendum Urbini iubet alta ad moenia funus;</l>
                <l xml:id="d001l299" n="298">Hic tumulus divae constituendus erat.</l>
                <l xml:id="d001l300" n="299">Effertur tristi cunctis plorantibus urbe:</l>
                <l xml:id="d001l301" n="300">Ducitur optato corpus inane loco.</l>
                <l xml:id="d001l302" n="301">Milia tot comitum nigra cum veste sequuntur</l>
                <l xml:id="d001l303" n="302">A tergo, procerum milia, mille nurus,</l>
                <l xml:id="d001l304" n="303">Omnia collucent flammis, funalia noctem</l>
                <l xml:id="d001l305" n="304">Exuperant, pompa nocte ferenda fuit.</l>
                <l xml:id="d001l306" n="305">Occurrunt populi dominae pro funere tristes:</l>
                <l xml:id="d001l307" n="306">Occurrunt gemitu crine iacente nurus.</l>
                <l xml:id="d001l308" n="307">Pectora percutiunt pugnis: it clamor Olympo.</l>
                <l xml:id="d001l309" n="308">Lamentis planctu concava saxa sonant.</l>
                <l xml:id="d001l310" n="309">Postquam introgressum et media fuit urbe relatum</l>
                <l xml:id="d001l311" n="310">Ac domini maestos extitit ante lares,</l>
                <l xml:id="d001l312" n="311">Tunc quoque ploratu renovantur vulnera saevae</l>
                <l xml:id="d001l313" n="312">Mortis, ubique sonat luctus ubique dolor</l>
                <l xml:id="d001l314" n="313">Quicquid habet lacrimas, tunc flevit funera divae</l>
                <l xml:id="d001l315" n="314">Principis ingemuit quicquid ubique gemit.</l>
                <l xml:id="d001l316" n="315">Mane sacerdotes repetunt pia munera templis</l>
                <l xml:id="d001l317" n="316">Et tumulo dominae frigida membra ferunt.</l>
                <l xml:id="d001l318" n="317">Non tot Hymettus apes nec fert tot sydera coelum</l>
                <l xml:id="d001l319" n="318">Quo tunc sollicitant vota precesque deos:</l>
                <l xml:id="d001l320" n="319">Inter caelicolas admittant numina divam:</l>
                <l xml:id="d001l321" n="320">Non opus est votis sollicitare deos.</l>
                <l xml:id="d001l322" n="321">Pluribus haec meritis coelestem ascendit Olympum:</l>
                <l xml:id="d001l323" n="322">Hic sibi felicem fecerat ante locum.</l>
                <l xml:id="d001l324" n="323">Clauditur hinc tumulo tandem venerabile corpus,</l>
                <l xml:id="d001l325" n="324">Incisum titulo taleque carmen habet:</l>
                <l xml:id="d001l326" n="325">"Sfortias invicti Federici principis uxor</l>
                <l xml:id="d001l327" n="326">Hoc Baptista gravi marmore clausa iacet;</l>
                <l xml:id="d001l328" n="327">Vixit bisdenos fatis felicibus annos,</l>
                <l xml:id="d001l329" n="328">Gloria divinae summa pudicitiae,</l>
                <l xml:id="d001l330" n="329">Summus amor populi, concordia summa mariti,</l>
                <l xml:id="d001l331" n="330">Iustitiae summus et probitatis honos.</l>
                <l xml:id="d001l332" n="331">Hic titulus fulvo totus radiabat in auro</l>
                <l xml:id="d001l333" n="332">Incisus Phidiae Praxitelisque manu.</l>
                <l xml:id="d001l334" n="333">Spargite vos tumulum matres redolentibus herbis,</l>
                <l xml:id="d001l335" n="334">Spargite Pestanis ossa benigna rosis".</l>
                <l xml:id="d001l336" n="335">Quicquid sudantes deplorant cortice myrrhae,</l>
                <l xml:id="d001l337" n="336">Fundite vos quicquid costus eous olet.</l>
                <l xml:id="d001l338" n="337">Quicquid odoris Arabs mittit superaddite matres,</l>
                <l xml:id="d001l339" n="338">Assiduis spirent tura Sabea focis</l>
                <l xml:id="d001l340" n="339">Semper et exhalent opobalsama, semper amomum,</l>
                <l xml:id="d001l341" n="340">Facta puellari florida serta manu:</l>
                <l xml:id="d001l342" n="341">Ver quoque perpetuum tumulo dent numina divae.</l>
                <l xml:id="d001l343" n="342">Molliter ipsa cubet: non premat ossa lapis.</l>
                <l xml:id="d001l344" n="343">Hanc bona posteritas memori veneretur honore,</l>
                <l xml:id="d001l345" n="344">Manibus et sanctis annua liba ferat.</l>
                <l xml:id="d001l346" n="345">Luceat assidue fulgenti lampade saxum,</l>
                <l xml:id="d001l347" n="346">Felicis divae quod pia membra tenet.</l>
                <l xml:id="d001l348" n="347">Hac qui praetereunt tumulo dent oscula sacro,</l>
                <l xml:id="d001l349" n="348">Et dicant flexo talia verba genu:</l>
                <l xml:id="d001l350" n="349">Salve, diva parens, numeros auctura dearum:</l>
                <l xml:id="d001l351" n="350">Te quoque relligio non vetat esse deam.</l>
                <l xml:id="d001l352" n="351">Scandimus aethereum gradibus virtutis Olympum,</l>
                <l xml:id="d001l353" n="352">Plurima te virtus praecipit esse deam.</l>
                <l xml:id="d001l354" n="353">Nec potuit multum mors in te iuris habere:</l>
                <l xml:id="d001l355" n="354">Perpetuo vivet nomen in orbe tuum.</l>
                <l xml:id="d001l356" n="355">Hinc iam stella micans votis consuesce vocari</l>
                <l xml:id="d001l357" n="356">Et populo faveas tempus in omne tuo.</l>
            </div1>
        </body>
    </text>
</TEI>
