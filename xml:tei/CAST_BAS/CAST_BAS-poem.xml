<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="CAST_BAS-poem">
                    <title>poema Venetiane pacis</title>
                    <title type="short">poema Venetiane pacis</title>
                    <abbr>poem.</abbr>
                    <bibl>A. Hortis, 1911</bibl>
                </title>
                <author xml:id="CAST_BAS" n="28.000">
                    <name>Castellano da Bassano</name>
                    <date>Bassano del Grappa fere 1270 - Venezia? 1333</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>Castellano da Bassano</persName>
                    <abbr>CASTELL. da BASS.</abbr>
                </author>
                <respStmt>
                    <resp>Reference basis text</resp>
                    <name>A. Hortis, 1911</name>
                </respStmt>
            </titleStmt>
            <extent>
                <measure unit="words" quantity="7918">7918</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Hortis, 1911</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Tiziana Brolli</bibl>
                </head>
                <l xml:id="d001l1" n="1">Exsurgant Venete preconia clara per orbem</l>
                <l xml:id="d001l2" n="2">Digna cani et lauto decorari carmine gentis</l>
                <l xml:id="d001l3" n="3">Et vigilent, sopita diu, terrisque sub omni</l>
                <l xml:id="d001l4" n="4">Climate distinctis exempla celebria donent:</l>
                <l xml:id="d001l5" n="5">Ecclesie matri parere patrique favere</l>
                <l xml:id="d001l6" n="6">Pontifici summo, crucis ad vexilla subesse.</l>
                <l xml:id="d001l7" n="7">Area scribendi pateat latissima, quamquam</l>
                <l xml:id="d001l8" n="8">Res gestas Venetum si prosequar ordine, qua sint</l>
                <l xml:id="d001l9" n="9">Parte soli pelago felici sorte profecti</l>
                <l xml:id="d001l10" n="10">Et sua si referam primordia bella triumphos;</l>
                <l xml:id="d001l11" n="11">Que mundi variis e partibus ante tulerunt,</l>
                <l xml:id="d001l12" n="12">Rebus et immensis mea mens, mea cederet etas.</l>
                <l xml:id="d001l13" n="13">Nonnisi nunc lites tractataque federa pacis</l>
                <l xml:id="d001l14" n="14">Per Venetos dicam, rubre quas nomine barbe</l>
                <l xml:id="d001l15" n="15">Commovit princeps adversus principis almam</l>
                <l xml:id="d001l16" n="16">Naviculam Petri moderatoremque verendum</l>
                <l xml:id="d001l17" n="17">Lintris Alexandrum qui, tertius ordine patrum,</l>
                <l xml:id="d001l18" n="18">Istud Alexandros post binos nomen habebat.</l>
                <l xml:id="d001l19" n="19">O pater omnipotens, o fili, o spiritus alme,</l>
                <l xml:id="d001l20" n="20">Una Dei paritas personis insita ternis,</l>
                <l xml:id="d001l21" n="21">Exhilarare animum vatis, quo metra decenti</l>
                <l xml:id="d001l22" n="22">Nostra cheli resonent. sed tu, clarissime fili</l>
                <l xml:id="d001l23" n="23">Christe patris summi, cuius specialior hic nunc</l>
                <l xml:id="d001l24" n="24">Res agitur, - pulsus fuit ille vicarius alma</l>
                <l xml:id="d001l25" n="25">Sede tuus tandemque tua pietate reductus, -</l>
                <l xml:id="d001l26" n="26">Annue principiis, medio concede potiri,</l>
                <l xml:id="d001l27" n="27">Fine tibi grato vigeat per secula carmen.</l>
                <l xml:id="d001l28" n="28">Et tu, Marce, Dei verax historice nati,</l>
                <l xml:id="d001l29" n="29">Cuius in ecclesia gratissima federa pacis</l>
                <l xml:id="d001l30" n="30">Facta fuere sacri patris cum principe rubro,</l>
                <l xml:id="d001l31" n="31">Fautor ades linguamque tuo largire poete:</l>
                <l xml:id="d001l32" n="32">Ut quoque per seriem tribuisti dicere quondam</l>
                <l xml:id="d001l33" n="33">Gesta michi, dum te canerem, vitamque necemque</l>
                <l xml:id="d001l34" n="34">Adventusque tuos Pellea ex urbe revulsi</l>
                <l xml:id="d001l35" n="35">Teque sinu Veneto pretiosa sede repostum,</l>
                <l xml:id="d001l36" n="36">Nunc et in hoc presta Venetorum carmine vires.</l>
                <l xml:id="d001l37" n="37">Vocibus Imperii concordibus inclitus heros</l>
                <l xml:id="d001l38" n="38">Assumpsit sceptrum Fredericus et Urbis et orbis,</l>
                <l xml:id="d001l39" n="39">Cui tribuit rutili prenomina barba coloris.</l>
                <l xml:id="d001l40" n="40">Huic Adrianus, erat qui summus in Urbe sacerdos,</l>
                <l xml:id="d001l41" n="41">Imperii diadema dedit capitique coronam</l>
                <l xml:id="d001l42" n="42">Inposuit pedibus, magni piscantis in aula;</l>
                <l xml:id="d001l43" n="43">Quem simulac sumpsit Fredericus primus honorem</l>
                <l xml:id="d001l44" n="44">Grandia diversi peragebat partibus orbis</l>
                <l xml:id="d001l45" n="45">Utpote magnifici cordis vir clarus et, alta</l>
                <l xml:id="d001l46" n="46">Nobilitate virens, dignus diademate tanto.</l>
                <l xml:id="d001l47" n="47">Huius in historiis vates si scribat Homerus,</l>
                <l xml:id="d001l48" n="48">Non erit artis iners, operi sed debita nostro</l>
                <l xml:id="d001l49" n="49">Expediam nostrisque canam referenda libellis.</l>
                <l xml:id="d001l50" n="50">Construxit quasdam, quasdam destruxit et urbes</l>
                <l xml:id="d001l51" n="51">Funditus et turres et menia maxima vertit</l>
                <l xml:id="d001l52" n="52">Equavitque solo, quas inter celsior olim</l>
                <l xml:id="d001l53" n="53">Urbs Mediolanum sua diruta pergama flevit,</l>
                <l xml:id="d001l54" n="54">Flevit et extinctos crudeli Marte colonos</l>
                <l xml:id="d001l55" n="55">Ipsa suos et damna fide graviora tulisse,</l>
                <l xml:id="d001l56" n="56">Thesauros et flevit opes sibi milite raptas</l>
                <l xml:id="d001l57" n="57">Theotonico, sed damna magis sunt fleta Magorum</l>
                <l xml:id="d001l58" n="58">Munera qui Bethlem nato tibi, Christe, tulerunt:</l>
                <l xml:id="d001l59" n="59">Aurum thus mirram regique Deoque viroque.</l>
                <l xml:id="d001l60" n="60">Baldesar et Gaspar cum Melchior haud decuisset</l>
                <l xml:id="d001l61" n="61">Urbis in everse tantos mansisse ruinis.</l>
                <l xml:id="d001l62" n="62">Hos tunc Radulphus, quem celsa Colonia vidit</l>
                <l xml:id="d001l63" n="63">Archiepiscopii proprii dicione potitum,</l>
                <l xml:id="d001l64" n="64">A Mediolano, commisse providus urbi,</l>
                <l xml:id="d001l65" n="65">Transtulit et celebres celebri sub sede locavit,</l>
                <l xml:id="d001l66" n="66">Non tamen ignaro Frederico principe facti.</l>
                <l xml:id="d001l67" n="67">Iste fuit sacre fautor defensor amator</l>
                <l xml:id="d001l68" n="68">Sedis apostolice Fredericus, vixit ut ille</l>
                <l xml:id="d001l69" n="69">Qui sibi Romani dederat prelustria regni.</l>
                <l xml:id="d001l70" n="70">Ast Adrianus ubi, moriens, discessit ab alma</l>
                <l xml:id="d001l71" n="71">Sede Petri et mantum reliquo dimisit habendum,</l>
                <l xml:id="d001l72" n="72">Sedit Alexander tertius qui sanguine tusco</l>
                <l xml:id="d001l73" n="73">Claruit et claris descendit origine Senis</l>
                <l xml:id="d001l74" n="74">Dogmatibus legis divine plenus et equi</l>
                <l xml:id="d001l75" n="75">Dilector fideique pugil non territus, acer</l>
                <l xml:id="d001l76" n="76">Defensor veri, constanter ad ardua tendens.</l>
                <l xml:id="d001l77" n="77">Multa suis gessit memorari digna diebus</l>
                <l xml:id="d001l78" n="78">Hic sacer antistes, hereses radicitus omnes</l>
                <l xml:id="d001l79" n="79">Catholica virtute fugans, donabat honestos</l>
                <l xml:id="d001l80" n="80">Muneribus largis, Simonis despector avari.</l>
                <l xml:id="d001l81" n="81">Isque pater sanctus convicit quatuor inter</l>
                <l xml:id="d001l82" n="82">Cetera scismaticos fidei fulgore coruscans:</l>
                <l xml:id="d001l83" n="83">Octavianus enim primus Guidoque secundus,</l>
                <l xml:id="d001l84" n="84">Tertius ac Laudo, quartus fuit ipse Iohannes.</l>
                <l xml:id="d001l85" n="85">Pestiferos omnes diversis urbibus ortos</l>
                <l xml:id="d001l86" n="86">Hos pius ad sacre fidei perducere normam</l>
                <l xml:id="d001l87" n="87">Papa putans magnis donis donavit et auxit:</l>
                <l xml:id="d001l88" n="88">Tres etenim rubri donavit honore galeri,</l>
                <l xml:id="d001l89" n="89">Nec fuit illius quartus sine munere, sed quid</l>
                <l xml:id="d001l90" n="90">Contulit in gremio colubres fovisse ferentes</l>
                <l xml:id="d001l91" n="91">Toxica pectoribus? papa fugere relicto,</l>
                <l xml:id="d001l92" n="92">Mox et adheserunt Frederico: scisma veneni</l>
                <l xml:id="d001l93" n="93">Spargentes totam rubicundi principis aulam</l>
                <l xml:id="d001l94" n="94">Accusant culpantque patrem referuntque minacem</l>
                <l xml:id="d001l95" n="95">Imperio et, verbis odiosis, undique motus</l>
                <l xml:id="d001l96" n="96">Irarum inveniunt inter duo sidera mundi</l>
                <l xml:id="d001l97" n="97">Italieque urbes magnorum mole dolorum</l>
                <l xml:id="d001l98" n="98">Oppressas turbasse patrem nimiumque gravare.</l>
                <l xml:id="d001l99" n="99">Et sic falsa levi miscebant plurima vero,</l>
                <l xml:id="d001l100" n="100">Ne quicquam fictum fictos dixisse putaret.</l>
                <l xml:id="d001l101" n="101">Ardet ut admoto leviter de sulphure teda</l>
                <l xml:id="d001l102" n="102">Illita, sic animus calidas declivis in iras</l>
                <l xml:id="d001l103" n="103">Principis ardescit minimis dirosque furores</l>
                <l xml:id="d001l104" n="104">Intus agit, sed causa odii fuit altera maior:</l>
                <l xml:id="d001l105" n="105">Quippe sacer pastor Frederico plura iubebat</l>
                <l xml:id="d001l106" n="106">Vel fieri vel non fieri, penalia subdens</l>
                <l xml:id="d001l107" n="107">Opportuna, quibus princeps parere negabat.</l>
                <l xml:id="d001l108" n="108">Immo ferens graviter quicquam sibi patre iuberi</l>
                <l xml:id="d001l109" n="109">Prorsus Apostolico mandataque fortia vinctis</l>
                <l xml:id="d001l110" n="110">Interfusa minis, papalia iussa reiecit</l>
                <l xml:id="d001l111" n="111">Promptior in vetitum, nichil pia grammata pendens.</l>
                <l xml:id="d001l112" n="112">Processit contra pater, hunc anathemate nodans</l>
                <l xml:id="d001l113" n="113">Rite, gravi Ecclesie gladio quoque trusit eundem.</l>
                <l xml:id="d001l114" n="114">Hic anceps gladius bis acuta cuspide cedit,</l>
                <l xml:id="d001l115" n="115">Ex prima feriens animam corpusque secunda;</l>
                <l xml:id="d001l116" n="116">Sic gravis exemplo Simon ille veneficus olim</l>
                <l xml:id="d001l117" n="117">Per piscatoris iactus sub Tartara clavem.</l>
                <l xml:id="d001l118" n="118">Ipse sed ulcisci cupiens Fredericus acerbum</l>
                <l xml:id="d001l119" n="119">Edictum statuit ne tellus ulla vel ullus</l>
                <l xml:id="d001l120" n="120">Substineat papam princeps, sed deferat illum</l>
                <l xml:id="d001l121" n="121">Imperio. ut tali succederet ultio culpe</l>
                <l xml:id="d001l122" n="122">Addidit et penam: deleri aut morte piari.</l>
                <l xml:id="d001l123" n="123">Urbibus italicis dedit hec ducibusque latinis</l>
                <l xml:id="d001l124" n="124">Causa metus tantos ut nemo sumere patrem</l>
                <l xml:id="d001l125" n="125">Sive sibi tentarit opem conferre, sed una</l>
                <l xml:id="d001l126" n="126">Forte suum tentans urbs Spoletana favorem</l>
                <l xml:id="d001l127" n="127">Pendere pontifici grave proh! tulit ipsa favoris</l>
                <l xml:id="d001l128" n="128">Munus ad exitium sub principe ducta minaci.</l>
                <l xml:id="d001l129" n="129">Sed nec Roma suis confisa est viribus, olim</l>
                <l xml:id="d001l130" n="130">Theutonica memorans quantum sit territa pugna:</l>
                <l xml:id="d001l131" n="131">Nempe coronari cum venerat ante? Neronis</l>
                <l xml:id="d001l132" n="132">In prato posuit Fredericus castra vetusto.</l>
                <l xml:id="d001l133" n="133">Tunc lis orta fuit Romanos inter et ipso</l>
                <l xml:id="d001l134" n="134">Theutonicos peiusque tulit Germania primo.</l>
                <l xml:id="d001l135" n="135">At postquam virtus dispersa revenit in unum,</l>
                <l xml:id="d001l136" n="136">Romulidas longis invadunt ensibus Arcto</l>
                <l xml:id="d001l137" n="137">Deducti proceres. durissima pugna resurgit,</l>
                <l xml:id="d001l138" n="138">Ausonidis animos dant menia proxima terre,</l>
                <l xml:id="d001l139" n="139">Germanis tutela sui. ceduntur utrinque,</l>
                <l xml:id="d001l140" n="140">At male Romanos levis armatura tuetur.</l>
                <l xml:id="d001l141" n="141">Sed nec turba minor crescentis prelia turbe</l>
                <l xml:id="d001l142" n="142">Sustinet, ad reditum cursu coguntur anhelo:</l>
                <l xml:id="d001l143" n="143">Non fugiunt qui tecta petunt sua, plurima cedes</l>
                <l xml:id="d001l144" n="144">Urbis ad introitum Romane est edita gentis</l>
                <l xml:id="d001l145" n="145">Ante quidem portam cui prebuit angelus olim</l>
                <l xml:id="d001l146" n="146">Nomina. conciderat gladii Romanus in ore</l>
                <l xml:id="d001l147" n="147">Plurimus et plures tunc sunt sine morte retenti.</l>
                <l xml:id="d001l148" n="148">Clauduntur porte, repetit tentoria miles</l>
                <l xml:id="d001l149" n="149">Et fortes infrenat equos armisque coruscans</l>
                <l xml:id="d001l150" n="150">Exspectat si qui veniant ad prelia rursus.</l>
                <l xml:id="d001l151" n="151">At probus antistes proprios ex ordine cives</l>
                <l xml:id="d001l152" n="152">Arguit et pacis pertractat federa grate</l>
                <l xml:id="d001l153" n="153">Captivosque precum multa vix mole redemit.</l>
                <l xml:id="d001l154" n="154">Hec sub Adriani lis edita tempore patrem</l>
                <l xml:id="d001l155" n="155">Movit Alexandrum male fidere viribus urbis,</l>
                <l xml:id="d001l156" n="156">Inspectisque locis ubi tutus viveret, altum</l>
                <l xml:id="d001l157" n="157">Francorum regem fidenter cautus adivit.</l>
                <l xml:id="d001l158" n="158">Rex pius et fortis sacre per secula tutor</l>
                <l xml:id="d001l159" n="159">Ecclesie patrem regaliter usque receptans</l>
                <l xml:id="d001l160" n="160">Sumpsit et ut papam voluit papalibus uti.</l>
                <l xml:id="d001l161" n="161">Omnis enim clerus patri parebat et omne</l>
                <l xml:id="d001l162" n="162">Regnum ceu Rome papali sede potito.</l>
                <l xml:id="d001l163" n="163">Sensit ut illa ruber Fredericus, protinus ira</l>
                <l xml:id="d001l164" n="164">Ferbuit et misit Letis et grammate regi</l>
                <l xml:id="d001l165" n="165">Ut sibi vel papam reddat vel cardine regni</l>
                <l xml:id="d001l166" n="166">Pellat et alterutrum si spreverit arma parentur.</l>
                <l xml:id="d001l167" n="167">Inclitus imperio rex neutrum velle remittens</l>
                <l xml:id="d001l168" n="168">Adicit ante suos atavos per secula reges</l>
                <l xml:id="d001l169" n="169">Ecclesiam fovisse Dei totumque per orbem</l>
                <l xml:id="d001l170" n="170">Augmentasse fidem sacram, se nunc quoque iustum</l>
                <l xml:id="d001l171" n="171">Velle pati bellum pro religionis amore</l>
                <l xml:id="d001l172" n="172">Seque, Dei fisum, regnique potentis honorem</l>
                <l xml:id="d001l173" n="173">Et palmam tanti laturum credere belli</l>
                <l xml:id="d001l174" n="174">Ac pro se pugnare Deum fideique rebelles</l>
                <l xml:id="d001l175" n="175">Sternere et eternam Petri deducere sedem.</l>
                <l xml:id="d001l176" n="176">Hec ubi percepit Fredericus, primus amicas</l>
                <l xml:id="d001l177" n="177">Undique concivit gentes ad bella, Bohemos</l>
                <l xml:id="d001l178" n="178">Evocat et Dacos Ghotos superque feroces</l>
                <l xml:id="d001l179" n="179">Theutonie populos Francorum invadere regem.</l>
                <l xml:id="d001l180" n="180">Francigeneque pio vires dedit Anglia regi,</l>
                <l xml:id="d001l181" n="181">Rex quoque pugnaces secum tulit ipse Britannos,</l>
                <l xml:id="d001l182" n="182">Flandria belligeros a pectine misit in arma,</l>
                <l xml:id="d001l183" n="183">Nec longinqua dedit regi Burgundia robur</l>
                <l xml:id="d001l184" n="184">Et nondum titulo felix Vasconia sacre</l>
                <l xml:id="d001l185" n="185">Sedis Apostolice vicinaque Gallia misit.</l>
                <l xml:id="d001l186" n="186">At pius ut tantos belli consurgere fluctus</l>
                <l xml:id="d001l187" n="187">Sensit Alexander solam seseque furoris</l>
                <l xml:id="d001l188" n="188">Esse videt causam, varie tot milia gentis</l>
                <l xml:id="d001l189" n="189">Noluit in tante discrimina mittere cedis</l>
                <l xml:id="d001l190" n="190">Clamque sibi socio sumpto per cuncta fideli</l>
                <l xml:id="d001l191" n="191">Egreditur fidique sinit munimina regni.</l>
                <l xml:id="d001l192" n="192">More sacerdotis modici per Gallica tutus</l>
                <l xml:id="d001l193" n="193">Oppida descendens Italas pervenit in oras</l>
                <l xml:id="d001l194" n="194">Lombardasque urbes silvestris imagine capri</l>
                <l xml:id="d001l195" n="195">Transiliens tutam Venetorum contigit urbem</l>
                <l xml:id="d001l196" n="196">Cenobioque Dei genitricis in ede receptus,</l>
                <l xml:id="d001l197" n="197">Clericus ut simplex, divinis usque vacabat</l>
                <l xml:id="d001l198" n="198">Obsequiis durum satagens transcurrere tempus.</l>
                <l xml:id="d001l199" n="199">Hic Augustini monachorum ex ordine sancti</l>
                <l xml:id="d001l200" n="200">Conventus celeber viget et tunc usque vigebat.</l>
                <l xml:id="d001l201" n="201">Utque capellanus residebat papa locello</l>
                <l xml:id="d001l202" n="202">Sollicitus viteque gerens exempla beate.</l>
                <l xml:id="d001l203" n="203">Hanc pater ecclesiam postquam fuit agnitus ipse</l>
                <l xml:id="d001l204" n="204">Rite suis manibus venia testante dicavit</l>
                <l xml:id="d001l205" n="205">Marmor ut ecclesie residens in fronte fatetur.</l>
                <l xml:id="d001l206" n="206">Tunc dedit egloceros annales mille ducentos,</l>
                <l xml:id="d001l207" n="207">Christe, tibi, tribus et viginti exinde remotis.</l>
                <l xml:id="d001l208" n="208">Venerat interea Venetam peregrinus ad urbem</l>
                <l xml:id="d001l209" n="209">Ex voto nutuque Dei, qui noverat ipsum</l>
                <l xml:id="d001l210" n="210">Pontificem viditque patrem sua sacra gerentem</l>
                <l xml:id="d001l211" n="211">Officia et viso quid agat deliberat ipso.</l>
                <l xml:id="d001l212" n="212">Moxque ducem peregrinus adit, narrat quoque summum</l>
                <l xml:id="d001l213" n="213">Se vidisse patrem verum et se noscere papam.</l>
                <l xml:id="d001l214" n="214">Tunc Venete dux urbis erat Sebas-que-tianus</l>
                <l xml:id="d001l215" n="215">Inclitus, egregia genitus de prole Ziani.</l>
                <l xml:id="d001l216" n="216">Hic per multa sciens papam residere vetusto</l>
                <l xml:id="d001l217" n="217">Argumenta loco, mox consiliare vocavit</l>
                <l xml:id="d001l218" n="218">Concilium tractantque geri quid convenit et quid</l>
                <l xml:id="d001l219" n="219">Expediat. cetus fuit hec sententia docti:</l>
                <l xml:id="d001l220" n="220">"Omnia que sancto expediunt insignia patri</l>
                <l xml:id="d001l221" n="221">Ocius efficiunt clamidem mitramque pedumque</l>
                <l xml:id="d001l222" n="222">Ornamenta, quibus pater insignitur in alta</l>
                <l xml:id="d001l223" n="223">Sede Petri". et posthac venit patriarcha Gradensis,</l>
                <l xml:id="d001l224" n="224">Cui Castellanus sociatur episcopus, omnis</l>
                <l xml:id="d001l225" n="225">Clerus item, veniunt meliores urbis et inde</l>
                <l xml:id="d001l226" n="226">Procedunt, iubilant, crucis et vexilla levantes</l>
                <l xml:id="d001l227" n="227">Pontifici properant duce se prebente secundum.</l>
                <l xml:id="d001l228" n="228">Ergo ubi pontificem pervenit ad usque verendum</l>
                <l xml:id="d001l229" n="229">Duxque comesque vie clerus Veneteque senatus</l>
                <l xml:id="d001l230" n="230">Urbis et ulterius gentis pars multa minoris</l>
                <l xml:id="d001l231" n="231">Ostensusque pater fuit et bene cognitus, ante</l>
                <l xml:id="d001l232" n="232">Sese dux, genibus flexis, prostravit et almi</l>
                <l xml:id="d001l233" n="233">Dat de more patris pedibus dux oscula dicens:</l>
                <l xml:id="d001l234" n="234">"Salve, papa sacer, pater et sanctissime, salve;</l>
                <l xml:id="d001l235" n="235">Pone metus; non tu fragili concluderis urbe</l>
                <l xml:id="d001l236" n="236">Sed Venetis tutisque locis; depone pusillos,</l>
                <l xml:id="d001l237" n="237">Indue papales habitus animosque resume;</l>
                <l xml:id="d001l238" n="238">Ecce tuus clerus, en gens devota parentis</l>
                <l xml:id="d001l239" n="239">Ecclesie, iam nunc tibi non dubitare necesse est;</l>
                <l xml:id="d001l240" n="240">Non decet hoc humili te iam residere locello:</l>
                <l xml:id="d001l241" n="241">Papa, decus mundi Christique vicarie, nostris,</l>
                <l xml:id="d001l242" n="242">Immo tuis, potius succede penatibus, hospes</l>
                <l xml:id="d001l243" n="243">Non eris, at propriis veluti potiere theatris".</l>
                <l xml:id="d001l244" n="244">Papa notans se iam cognosci et verba ducalis</l>
                <l xml:id="d001l245" n="245">Maiestatis, ait: "fili carissime, surge</l>
                <l xml:id="d001l246" n="246">Et bene te venisse libet; vos, turba fidelis,</l>
                <l xml:id="d001l247" n="247">Dextra Dei patris benedicat servet agatque".</l>
                <l xml:id="d001l248" n="248">Nec mora; iam rudibus proiectis vestibus illas</l>
                <l xml:id="d001l249" n="249">Induitur quas dextra ducis sibi prebuit, exin</l>
                <l xml:id="d001l250" n="250">Progreditur textis in pontificalibus. omnes</l>
                <l xml:id="d001l251" n="251">Ordine procedunt: primates classe, minores</l>
                <l xml:id="d001l252" n="252">Terrestri venere gradu, Marcique verendam</l>
                <l xml:id="d001l253" n="253">Ecclesiam repetunt iubilantes cantibus almis.</l>
                <l xml:id="d001l254" n="254">Ast ubi vestibulum templi subiere verendi</l>
                <l xml:id="d001l255" n="255">Papaque duxque potens, sumpsit sibi tortile lumen</l>
                <l xml:id="d001l256" n="256">Providus antistes quod candida cera liquavit</l>
                <l xml:id="d001l257" n="257">Idque duci tribuit tunc dicens: "optime fili,</l>
                <l xml:id="d001l258" n="258">Accipe et hac tali quotiens processio fiet</l>
                <l xml:id="d001l259" n="259">Utere materia. cere candore notamus</l>
                <l xml:id="d001l260" n="260">Candorem fideique tue fideique tuorum,</l>
                <l xml:id="d001l261" n="261">Quam geris Ecclesie signumque perennis honoris".</l>
                <l xml:id="d001l262" n="262">Hinc est quod ducibus, quotiens proceditur, albus</l>
                <l xml:id="d001l263" n="263">Cereus ob memorem prefertur in agmine causam.</l>
                <l xml:id="d001l264" n="264">Inde pater scandens super alta palatia sanctus</l>
                <l xml:id="d001l265" n="265">Qua sunt marmoreo Marci contermina templo,</l>
                <l xml:id="d001l266" n="266">Exsultat Veneta cum nobilitate recumbens.</l>
                <l xml:id="d001l267" n="267">Quis numerare queat memorande gaudia lucis</l>
                <l xml:id="d001l268" n="268">Qua pater assumptus Venetis magnatibus et qua</l>
                <l xml:id="d001l269" n="269">Se videt egressum Frederici ex ungue rubentis?</l>
                <l xml:id="d001l270" n="270">Alterne cumulos michi vix conscribere fas est</l>
                <l xml:id="d001l271" n="271">Letitie, dignis causis letantur utrinque.</l>
                <l xml:id="d001l272" n="272">Interea celsi pater una parte palaci</l>
                <l xml:id="d001l273" n="273">Sistitur et pro se comites dignosque clientes,</l>
                <l xml:id="d001l274" n="274">Accipit ut propria Laterani sede maneret.</l>
                <l xml:id="d001l275" n="275">Cogitat interea Venetorum industria patrum</l>
                <l xml:id="d001l276" n="276">Imperio sedare patrem tunc dulcia scribens</l>
                <l xml:id="d001l277" n="277">Grammata. legatos dux pacis honore petende</l>
                <l xml:id="d001l278" n="278">Solemnes iussit Fredericum accedere primum.</l>
                <l xml:id="d001l279" n="279">Hec ut Alexander prudens pia grammata vidit,</l>
                <l xml:id="d001l280" n="280">Prebuit assensum Venetorum nutibus et mox</l>
                <l xml:id="d001l281" n="281">Iussit ut ex plumbo fundatur bulla superque.</l>
                <l xml:id="d001l282" n="282">Effigiem geminam sancti Marcique ducisque</l>
                <l xml:id="d001l283" n="283">Luna superficies habeat, ducis altera nomen</l>
                <l xml:id="d001l284" n="284">Atque genus referat, sic et sua grammata signet</l>
                <l xml:id="d001l285" n="285">Canabis incusso corde dux verbere plumbo</l>
                <l xml:id="d001l286" n="286">Pendenti, semper papalis imagine bulle.</l>
                <l xml:id="d001l287" n="287">Ecce characteribus signatur epistola plumbi</l>
                <l xml:id="d001l288" n="288">Missa Frederico, quam summi gratia patris</l>
                <l xml:id="d001l289" n="289">Sic signare duci concessit et omne per evum</l>
                <l xml:id="d001l290" n="290">Signandas sic esse notas clementia iussit;</l>
                <l xml:id="d001l291" n="291">Hoc auctore duces bulle potiuntur honore</l>
                <l xml:id="d001l292" n="292">Plumbifere signantque datis epigrammata formis.</l>
                <l xml:id="d001l293" n="293">Moxque ducis Veneti legatio clara, volanti</l>
                <l xml:id="d001l294" n="294">Navigio, Adriacum mare navigat. ille secutus</l>
                <l xml:id="d001l295" n="295">Patris Alexandri rubeus vestigia princeps</l>
                <l xml:id="d001l296" n="296">Apulie planis iam nunc residebat in arvis.</l>
                <l xml:id="d001l297" n="297">Ut legatorum ducis attigit ancora portus,</l>
                <l xml:id="d001l298" n="298">Imperialis ubi residebat curia, rumor</l>
                <l xml:id="d001l299" n="299">Ille Frederici subito pervenit ad aures;</l>
                <l xml:id="d001l300" n="300">Letatur letosque ciet, quos ordine cunctos</l>
                <l xml:id="d001l301" n="301">Sumpsit honorifico gratosque vocavit amicos.</l>
                <l xml:id="d001l302" n="302">Hi genibus flexis, Romano principe coram,</l>
                <l xml:id="d001l303" n="303">Exposuere ducis iocunde verba salutis</l>
                <l xml:id="d001l304" n="304">Parte sui, post hac sibi scripta ducalia tradunt.</l>
                <l xml:id="d001l305" n="305">Ipse salutifere gratanter verba loquele</l>
                <l xml:id="d001l306" n="306">Acceptat scriptumque legit. dum denique ventum est</l>
                <l xml:id="d001l307" n="307">Ad loca que pacis tentabant federa, torvo</l>
                <l xml:id="d001l308" n="308">Illa legit vultu, cordis quoque signa dolentis</l>
                <l xml:id="d001l309" n="309">Exprimit et Venetis manifesta voce profatur:</l>
                <l xml:id="d001l310" n="310">"Ite, duci vestro nostrum reddatis amorem</l>
                <l xml:id="d001l311" n="311">Ac pro parte salus nostra sibi reddita detur</l>
                <l xml:id="d001l312" n="312">Et licet hec nostre referat sibi pagina carte</l>
                <l xml:id="d001l313" n="313">Latius et nostram mentem per scripta videbit,</l>
                <l xml:id="d001l314" n="314">Ore tamen nichilominus hec referatis amico</l>
                <l xml:id="d001l315" n="315">Verba duci vestro: nostrum non amplius hostem</l>
                <l xml:id="d001l316" n="316">Substineat, mittat, fidis custodibus, illum</l>
                <l xml:id="d001l317" n="317">Perque modum talem nostros augebit amores</l>
                <l xml:id="d001l318" n="318">Inque suis fiet sibi gratia nostra gerendis</l>
                <l xml:id="d001l319" n="319">Pronior Imperiique sibi trahet usque cacumen.</l>
                <l xml:id="d001l320" n="320">At si forte neget fugitivum tradere papam,</l>
                <l xml:id="d001l321" n="321">Expulsum toto velit hunc defendere mundo</l>
                <l xml:id="d001l322" n="322">Illius et sic se fugitivi cladibus hostis</l>
                <l xml:id="d001l323" n="323">Misceat et nostros tentet relevare rebelles,</l>
                <l xml:id="d001l324" n="324">Credat amicitie dissolvi federa nostre</l>
                <l xml:id="d001l325" n="325">Norit et Imperio se contradicere sancto</l>
                <l xml:id="d001l326" n="326">Isque rebellis erit pariter. paret arma virosque</l>
                <l xml:id="d001l327" n="327">Securum se dux faciens quod in equora classes</l>
                <l xml:id="d001l328" n="328">Iniciam, cum tempus erit, tantisque galeis</l>
                <l xml:id="d001l329" n="329">Propulsabo fretum, Venetos quod remige portus</l>
                <l xml:id="d001l330" n="330">Ingrediar, Marci sancti figamque plateis</l>
                <l xml:id="d001l331" n="331">Victrices aquilas non ante in secula fixas;</l>
                <l xml:id="d001l332" n="332">Procedam validaque manu papamque ducemque.</l>
                <l xml:id="d001l333" n="333">Captivabo meis arctans utrumque catenis.</l>
                <l xml:id="d001l334" n="334">Nec sibi profuerit mediis sua tecta procellis</l>
                <l xml:id="d001l335" n="335">Imposuisse: freto veniam, si terra negatur.</l>
                <l xml:id="d001l336" n="336">Forsitan Imperio poterunt obsistere? regem</l>
                <l xml:id="d001l337" n="337">Francorum nostras vires timuisse coegi</l>
                <l xml:id="d001l338" n="338">Qui retinere meum formidans repulit hostem".</l>
                <l xml:id="d001l339" n="339">Dixerat. at tristes legati mentis amare</l>
                <l xml:id="d001l340" n="340">Celantes habitum simulabant gaudia vultu</l>
                <l xml:id="d001l341" n="341">Spondebantque duci quecumque referre iubebat</l>
                <l xml:id="d001l342" n="342">Inque quibus verbis suffecit promere lingua.</l>
                <l xml:id="d001l343" n="343">Imperio fecere vale ratibusque paratis</l>
                <l xml:id="d001l344" n="344">Vix maris aspiciunt fluctus flatusque Magistri,</l>
                <l xml:id="d001l345" n="345">Ascendere ratem legati velaque remis</l>
                <l xml:id="d001l346" n="346">Adiciunt celeresque vias fecere per equor.</l>
                <l xml:id="d001l347" n="347">Nona dies pelagus vexit moderantibus Austris</l>
                <l xml:id="d001l348" n="348">Orta ratem qua sunt Nicolai templa beati</l>
                <l xml:id="d001l349" n="349">Litore frugifero fessis gratissima nautis.</l>
                <l xml:id="d001l350" n="350">Nec mora, proveniunt qua prepetis ora leonis</l>
                <l xml:id="d001l351" n="351">Irrequieta vident fluitare per equora puppes,</l>
                <l xml:id="d001l352" n="352">Cernitur unde procul celsa leo luce columna</l>
                <l xml:id="d001l353" n="353">Percusso radians radiis solaribus auro.</l>
                <l xml:id="d001l354" n="354">Obvia prodierat plebs nobiliumque carinis</l>
                <l xml:id="d001l355" n="355">Turba revertentum rumores discere vectos.</l>
                <l xml:id="d001l356" n="356">Tunc reduces missi populo super alta feruntur</l>
                <l xml:id="d001l357" n="357">Atria, papali thalamo Venetoque potiti</l>
                <l xml:id="d001l358" n="358">Culmine pontificis tribuerunt oscula plante,</l>
                <l xml:id="d001l359" n="359">Inde Frederici fulgentia grammata bulla</l>
                <l xml:id="d001l360" n="360">Legati prompsere probi summamque dederunt</l>
                <l xml:id="d001l361" n="361">Pontifici Venetoque duci, spectanda priusque</l>
                <l xml:id="d001l362" n="362">Narravere duci Frederici iussa minacis,</l>
                <l xml:id="d001l363" n="363">Verborum tandem seriem logotheta ducatus</l>
                <l xml:id="d001l364" n="364">Sumpsit et exposuit quid epistula, parte priori,</l>
                <l xml:id="d001l365" n="365">Narret, amicitie veteres ut firmet amores,</l>
                <l xml:id="d001l366" n="366">Utve petat medio vinciri compede summum</l>
                <l xml:id="d001l367" n="367">Pontificem trudique patrem sub carcere mandet</l>
                <l xml:id="d001l368" n="368">Ac in fine minas si non ea gesserit addat</l>
                <l xml:id="d001l369" n="369">Carta duci gravibus concludens grammata verbis.</l>
                <l xml:id="d001l370" n="370">His pater auditis expavit, nullius unquam</l>
                <l xml:id="d001l371" n="371">Sunt audita rei sibi verba molestius ex quo</l>
                <l xml:id="d001l372" n="372">Ecclesie suscepit onus vitale gerende</l>
                <l xml:id="d001l373" n="373">Inmensosque metus vultus pallore notavit.</l>
                <l xml:id="d001l374" n="374">Ut provisa ducis sensit discretio tanto</l>
                <l xml:id="d001l375" n="375">Corda patris trepidare metu frontisque tenore</l>
                <l xml:id="d001l376" n="376">Signa notat magne formidinis, ingemit et sic</l>
                <l xml:id="d001l377" n="377">Orsus ait flexo, velut est mos, poplite patri:</l>
                <l xml:id="d001l378" n="378">"Sancte pater, depone metum vanosque minarum</l>
                <l xml:id="d001l379" n="379">Imperii strepitus ne cures, fidito nobis,</l>
                <l xml:id="d001l380" n="380">Nam nec nostra fides blando sermone movetur</l>
                <l xml:id="d001l381" n="381">Nec duro quatitur, stabili sed singula nutu</l>
                <l xml:id="d001l382" n="382">Disponens, iusta preponderat omnia lance.</l>
                <l xml:id="d001l383" n="383">Tu deus in terris Christique vicarius, in te</l>
                <l xml:id="d001l384" n="384">Firma basis fidei, totus tibi credere mundus</l>
                <l xml:id="d001l385" n="385">Debet et Ecclesie collum submittere matri.</l>
                <l xml:id="d001l386" n="386">Nos igitur quos vera fides regit et quibus est mens</l>
                <l xml:id="d001l387" n="387">Hanc augere, sacre sedis defendere causas</l>
                <l xml:id="d001l388" n="388">Tam volumus quam posse datur. iubet arma parari</l>
                <l xml:id="d001l389" n="389">Si te non dabimus manicis et compede nexum:</l>
                <l xml:id="d001l390" n="390">Arma parata quidem pugne sunt semper apud nos</l>
                <l xml:id="d001l391" n="391">Navigiumque recens et pugnax turba virorum.</l>
                <l xml:id="d001l392" n="392">Sique ruber nobis Fredericus bella movebit,</l>
                <l xml:id="d001l393" n="393">Non nos inveniet clausos sed in equore lato.</l>
                <l xml:id="d001l394" n="394">Obvius ibo sibi, Venetis comitantibus armis".</l>
                <l xml:id="d001l395" n="395">Sanctus ad ista pater, posito rancore pavoris,</l>
                <l xml:id="d001l396" n="396">Reddidit innumeras spondenti talia grates</l>
                <l xml:id="d001l397" n="397">Seque repensurum Domini de munere munus</l>
                <l xml:id="d001l398" n="398">Spondet et augmentis Venetorum intendere semper.</l>
                <l xml:id="d001l399" n="399">Sensit ut Ecclesie devotio quanta ducalis</l>
                <l xml:id="d001l400" n="400">Quanta sit et pape, Fredericus protinus arma</l>
                <l xml:id="d001l401" n="401">Evocat ac septem decies et quinque galeas</l>
                <l xml:id="d001l402" n="402">Precipit armari Germanis Apula miscens</l>
                <l xml:id="d001l403" n="403">Agmina, diverse ritu distantia lingue.</l>
                <l xml:id="d001l404" n="404">Et iam tempus erat quo Phrisis vector et Helles</l>
                <l xml:id="d001l405" n="405">Sole recalfieri sperabat et equore Triton</l>
                <l xml:id="d001l406" n="406">Placatis currebat equis ventosque minaces</l>
                <l xml:id="d001l407" n="407">Clauserat et placidis permiserat equora ventis,</l>
                <l xml:id="d001l408" n="408">Eolus et Zephirus florentia rura tepebant,</l>
                <l xml:id="d001l409" n="409">Quando mari classes princeps Romanus in alto</l>
                <l xml:id="d001l410" n="410">Exposuit fartas variis idiomate turmis</l>
                <l xml:id="d001l411" n="411">Prefecitque suum natum Fredericus Othonem</l>
                <l xml:id="d001l412" n="412">Classibus et gentem numerosam ducere iussit.</l>
                <l xml:id="d001l413" n="413">Nec minus et Venete gentis dux inclitus armis</l>
                <l xml:id="d001l414" n="414">Intendit, sed non numero concurrere tanto</l>
                <l xml:id="d001l415" n="415">Ipse galearum voluit: triginta paratas</l>
                <l xml:id="d001l416" n="416">Flore iuventutis Venete iubet esse galeas.</l>
                <l xml:id="d001l417" n="417">Non illis pretio ductus, non barbarus ullus</l>
                <l xml:id="d001l418" n="418">Intrat, sed Veneta quivis oriundus ab urbe.</l>
                <l xml:id="d001l419" n="419">Non opus his fuerat mandato: sponte subibat</l>
                <l xml:id="d001l420" n="420">Quilibet in belli pronus discrimina iusti.</l>
                <l xml:id="d001l421" n="421">Papa quoque in cunctis conspectus cuique profecto</l>
                <l xml:id="d001l422" n="422">Indulsit venias pene culpeque reatus.</l>
                <l xml:id="d001l423" n="423">At caput et princeps Venete fuit ipse caterve</l>
                <l xml:id="d001l424" n="424">Strenuus et bellis patrie dux gloria terre.</l>
                <l xml:id="d001l425" n="425">Non magis ad sponsi properant convivia leti</l>
                <l xml:id="d001l426" n="426">Cognati iuvenes cognatorumque puelle</l>
                <l xml:id="d001l427" n="427">Quam Veneti properant ad iuste prelia cause.</l>
                <l xml:id="d001l428" n="428">Interea fera mens Frederici nescia longas</l>
                <l xml:id="d001l429" n="429">Ferre moras belli portu consistere classes</l>
                <l xml:id="d001l430" n="430">Iussit et interno concentu quemque tubarum</l>
                <l xml:id="d001l431" n="431">Presto fore et celeri motu celerique quietum</l>
                <l xml:id="d001l432" n="432">Remigio pulsare fretum. tamen ante maniplos</l>
                <l xml:id="d001l433" n="433">Alloquitur iustamque suam facit undique causam</l>
                <l xml:id="d001l434" n="434">Pontificis reprobans crudelia facta, profanos</l>
                <l xml:id="d001l435" n="435">Excessus, contra quos maiestatis honores</l>
                <l xml:id="d001l436" n="436">Gesserat Imperii, libram rationis omittens.</l>
                <l xml:id="d001l437" n="437">Ad genitum post hac sermonem vertit et inquit:</l>
                <l xml:id="d001l438" n="438">"Et tu, nate, graves offensas excipe nostras,</l>
                <l xml:id="d001l439" n="439">Immo tuas, gladioque scelus dissolve pudendum:</l>
                <l xml:id="d001l440" n="440">De Venetis vindicta quidem facienda, rebelles</l>
                <l xml:id="d001l441" n="441">Qui refovent nostros et se fecere nocentes.</l>
                <l xml:id="d001l442" n="442">Ite igitur, vos qui mecum vicistis, et istos</l>
                <l xml:id="d001l443" n="443">Vincite. de Venetis facilis victoria restat".</l>
                <l xml:id="d001l444" n="444">Dixerat, et patris dictis respondit ephebus:</l>
                <l xml:id="d001l445" n="445">"Facta, puta, genitor, fieri que precipis, in me</l>
                <l xml:id="d001l446" n="446">Commissum est. quicquid tibi displicet, iste parabit</l>
                <l xml:id="d001l447" n="447">Vindictam gladius". capulo manus heserat ensis.</l>
                <l xml:id="d001l448" n="448">Tunc avide pugne gentes avideque rapine</l>
                <l xml:id="d001l449" n="449">Vociferant dextrasque levant ad bella paratas.</l>
                <l xml:id="d001l450" n="450">Collaudat natumque pater collaudat et ipsos</l>
                <l xml:id="d001l451" n="451">Quos ad bella videt promptos et pergere mandat.</l>
                <l xml:id="d001l452" n="452">Protinus ingressi solvunt a litore puppes;</l>
                <l xml:id="d001l453" n="453">Imperiale preit vexillum, classica terrent</l>
                <l xml:id="d001l454" n="454">Equora, letantum clamoribus intonat ether.</l>
                <l xml:id="d001l455" n="455">Fama volans moti Venetos advenit Othonis</l>
                <l xml:id="d001l456" n="456">De magnis maiora loquens. nec territus est dux,</l>
                <l xml:id="d001l457" n="457">Nec Veneti proceres, immo fervore calentes</l>
                <l xml:id="d001l458" n="458">Ecclesie sanctique patris memoresque priorum</l>
                <l xml:id="d001l459" n="459">Virtutis celeri sumpserunt arma paratu</l>
                <l xml:id="d001l460" n="460">Convenitque suo properantibus undique turbis</l>
                <l xml:id="d001l461" n="461">Massa duci, Marci qua sunt pulcherrima sancti</l>
                <l xml:id="d001l462" n="462">Nunc fora. fulgebant auratis eminus armis</l>
                <l xml:id="d001l463" n="463">Atria, que gemino surgunt circumsita campo,</l>
                <l xml:id="d001l464" n="464">Papaque duxque sacri stantes in limine templi</l>
                <l xml:id="d001l465" n="465">In populo manuum fecere silentia signo.</l>
                <l xml:id="d001l466" n="466">Tunc pater armatas auro fulgente cohortes</l>
                <l xml:id="d001l467" n="467">Alloquitur: "nati" que refert, "o semper amandi</l>
                <l xml:id="d001l468" n="468">Libertate animi, toto qui ex orbe fugatum</l>
                <l xml:id="d001l469" n="469">Me suscepistis, me restituistis honori,</l>
                <l xml:id="d001l470" n="470">Ecclesie matris nunc bella subire paratis</l>
                <l xml:id="d001l471" n="471">Proque sacra pugnare fide pugnare potenter,</l>
                <l xml:id="d001l472" n="472">Vadite securi: Dominus vos diriget inque</l>
                <l xml:id="d001l473" n="473">Barbaricas gentes dabitur victoria vobis.</l>
                <l xml:id="d001l474" n="474">Ipse Deus pro se iam nunc pugnabit, ut olim</l>
                <l xml:id="d001l475" n="475">Unus mille viros, duo milia dena fugabant,</l>
                <l xml:id="d001l476" n="476">Nec poterant fidis infidi obsistere bello</l>
                <l xml:id="d001l477" n="477">Sed numerosa brevi cedebant agmina turbe.</l>
                <l xml:id="d001l478" n="478">Ille Deus nunc est, eadem nunc causa, sed idem</l>
                <l xml:id="d001l479" n="479">Cur non finis erit? dubio sine finis et idem.</l>
                <l xml:id="d001l480" n="480">Adde quod ignari belli navalis habentur</l>
                <l xml:id="d001l481" n="481">Theutonici minimoque freti terrore pavescunt.</l>
                <l xml:id="d001l482" n="482">Apula sed merces gens plus quam prelia tractant</l>
                <l xml:id="d001l483" n="483">Cultibus intenti telluris et equore segnes.</l>
                <l xml:id="d001l484" n="484">Nec se prorsus amant Germanus et Apulus. alter</l>
                <l xml:id="d001l485" n="485">Alterius nescit linguam, vos unio iungit</l>
                <l xml:id="d001l486" n="486">Et fraternus amor. sunt equora cognita vobis</l>
                <l xml:id="d001l487" n="487">Formidata parum, navalia bella per usum</l>
                <l xml:id="d001l488" n="488">Scitis in externis victores undique regnis.</l>
                <l xml:id="d001l489" n="489">Vix opus est verbo vobis nutuque videtis</l>
                <l xml:id="d001l490" n="490">Alterius mentem: bona vos, illos mala tangunt".</l>
                <l xml:id="d001l491" n="491">Egregioque duci post se convertit et ensem</l>
                <l xml:id="d001l492" n="492">Ipse manu sacra nudum retinebat acutum.</l>
                <l xml:id="d001l493" n="493">Dixit: "et hunc, fili, Venete dux inclite gentis,</l>
                <l xml:id="d001l494" n="494">Accipe, iustitie tibi ius damus, ecce, gerende:</l>
                <l xml:id="d001l495" n="495">Hoc dissolve nefas scelerataque facta recidas,</l>
                <l xml:id="d001l496" n="496">Hoc sontem ferias, insontis iura tuere".</l>
                <l xml:id="d001l497" n="497">Dux, caput inclinans patri, suscepit et ensem,</l>
                <l xml:id="d001l498" n="498">Ornavit, tenuit carum ducibusque futuris</l>
                <l xml:id="d001l499" n="499">Servavit, per totque duces pervenit ad istum</l>
                <l xml:id="d001l500" n="500">Dandulea de stirpe ducem qui sceptra potenter</l>
                <l xml:id="d001l501" n="501">Dirigit et iusti cultor et amator honesti.</l>
                <l xml:id="d001l502" n="502">Vive, precor, Francisce, diu patriamque quietam</l>
                <l xml:id="d001l503" n="503">Tranquillamque regas, sub te duce floreat urbs hec</l>
                <l xml:id="d001l504" n="504">Et duret felix cuncto velut utilis orbi.</l>
                <l xml:id="d001l505" n="505">Hec ait. inde duci primo populoque secundo</l>
                <l xml:id="d001l506" n="506">Signa crucis sancte benedicens undique fecit.</l>
                <l xml:id="d001l507" n="507">Mox clanxere tube quas nondum argentea fudit</l>
                <l xml:id="d001l508" n="508">Materies, lituique sono strepuere loquaci</l>
                <l xml:id="d001l509" n="509">Plurima cum rauco stridebat tibia cornu,</l>
                <l xml:id="d001l510" n="510">Nachare resonant sinuosaque cymbala clamant,</l>
                <l xml:id="d001l511" n="511">Terribilis motus simulat symphonia belli,</l>
                <l xml:id="d001l512" n="512">Omnia tam variis tinnitibus ethere mixtis</l>
                <l xml:id="d001l513" n="513">Instrumenta Iovis tonitrus simulare videntur.</l>
                <l xml:id="d001l514" n="514">Processere, mari sociat populumque ducemque</l>
                <l xml:id="d001l515" n="515">Papa potens verboque omnes benedicit et illis</l>
                <l xml:id="d001l516" n="516">Omne scelus citra baptismum papa remittit.</l>
                <l xml:id="d001l517" n="517">Conscendere rates. Marci vexilla beati</l>
                <l xml:id="d001l518" n="518">Precedunt tantumque caput sua membra secuntur.</l>
                <l xml:id="d001l519" n="519">Classis ut Hadriacas Veneti ducis exit in undas,</l>
                <l xml:id="d001l520" n="520">Qua mare per pharos, angusta fauce, profundum</l>
                <l xml:id="d001l521" n="521">Intrat et in latas distenditur inde lacunas,</l>
                <l xml:id="d001l522" n="522">Puppis ab Histriacis veniebat nuntia terris</l>
                <l xml:id="d001l523" n="523">Que festina duci properantes nuntiat hostes:</l>
                <l xml:id="d001l524" n="524">Iamque Polam transisse refert, transisse Rubignum</l>
                <l xml:id="d001l525" n="525">Atque, gradu celeri, scopulos superasse Parenti</l>
                <l xml:id="d001l526" n="526">Et iam Salboie penetrasse per invia linguam</l>
                <l xml:id="d001l527" n="527">Equora nec Caprolis longe distare vadosis.</l>
                <l xml:id="d001l528" n="528">Hec ubi dux sensit primates protinus omnes</l>
                <l xml:id="d001l529" n="529">Convocat armate classis quibus omnia narrat</l>
                <l xml:id="d001l530" n="530">Missa sibi et subito quid agi consultat oportet.</l>
                <l xml:id="d001l531" n="531">Consilium dant quisque suum iuvenesque senesque</l>
                <l xml:id="d001l532" n="532">E quibus in summa sic esse necesse redactum est:</l>
                <l xml:id="d001l533" n="533">"Arma viri capiant, navalibus omnia bellis</l>
                <l xml:id="d001l534" n="534">Opportuna parent, Cererem Bacchumque parumper</l>
                <l xml:id="d001l535" n="535">Assumant, nec bella gerant nisi sole cadente,</l>
                <l xml:id="d001l536" n="536">Ut tergo Venetos, oculis sol verberet hostes.</l>
                <l xml:id="d001l537" n="537">Queque iaci debent ut spicula saxa sagitte</l>
                <l xml:id="d001l538" n="538">Et tormenta suos ad iactus prompta parentur.</l>
                <l xml:id="d001l539" n="539">Nec desint latis qui scindant vela sagittis</l>
                <l xml:id="d001l540" n="540">Quique focum iaciant medicatum sulphure vivo.</l>
                <l xml:id="d001l541" n="541">Et vive pariter iacentes vascula calcis.</l>
                <l xml:id="d001l542" n="542">Sint etiam liquidi qui librent vasa saponis</l>
                <l xml:id="d001l543" n="543">Quique graves curva precidant falce rudentes</l>
                <l xml:id="d001l544" n="544">Ut super hostiles discurrant vela catervas.</l>
                <l xml:id="d001l545" n="545">Si locus insidiis esset, ponatur ab undis</l>
                <l xml:id="d001l546" n="546">Nostraque classis eat, nec se tellure coarctet</l>
                <l xml:id="d001l547" n="547">Sitque aries malo ferrata cuspide vinctus</l>
                <l xml:id="d001l548" n="548">Incutiatque rates hostiles. hique parentur</l>
                <l xml:id="d001l549" n="549">Qui terebrare sciunt puppes et stare sub undis.</l>
                <l xml:id="d001l550" n="550">Optimus at modus est, per quem superabitur hostis,</l>
                <l xml:id="d001l551" n="551">Ut cum noster erit vicinus, protinus hostem</l>
                <l xml:id="d001l552" n="552">Aggrediamur, in hunc violento Marte ruamus:</l>
                <l xml:id="d001l553" n="553">Classica tunc reboent trepidas terrentia mentes,</l>
                <l xml:id="d001l554" n="554">Ingenti strepitu cuncti tendamus in illam,</l>
                <l xml:id="d001l555" n="555">Que gerit Imperii signum prenobile, puppem.</l>
                <l xml:id="d001l556" n="556">Hanc impugnemus, hanc dirumpamus, ut ipsas</l>
                <l xml:id="d001l557" n="557">Sternentes aquilas Romanaque signa ruentes</l>
                <l xml:id="d001l558" n="558">Precipitemus eos. 'ego primus', dux ait, 'ibo</l>
                <l xml:id="d001l559" n="559">Experiarque michi commissum celitus ensem.</l>
                <l xml:id="d001l560" n="560">Has ubi straverimus, labor exiguissimus inde</l>
                <l xml:id="d001l561" n="561">Restabit per se; tunc conculcabitur hostis.</l>
                <l xml:id="d001l562" n="562">Tunc leviter reliquas sternemus si qua resistet</l>
                <l xml:id="d001l563" n="563">Puppis et hanc forti superemus milite pugnam'".</l>
                <l xml:id="d001l564" n="564">Consensere omnes et cetu quisque soluto</l>
                <l xml:id="d001l565" n="565">Ad proprias redeunt puppes et corda suorum</l>
                <l xml:id="d001l566" n="566">Ad provisa parant, firmant animosque feroces</l>
                <l xml:id="d001l567" n="567">Ad virtutis opus et gliscere bella coaptant.</l>
                <l xml:id="d001l568" n="568">Namque, levi Zephyro Venetas pellente carinas,</l>
                <l xml:id="d001l569" n="569">Et sese reficit et bellica preparat arma</l>
                <l xml:id="d001l570" n="570">Quilibet ad subiti gradiens discrimina belli.</l>
                <l xml:id="d001l571" n="571">Parte sed adversa venientes equora remis</l>
                <l xml:id="d001l572" n="572">Exsuperant nec bella sibi tam proxima credunt.</l>
                <l xml:id="d001l573" n="573">Iamque diem medium Phebus transcurrerat, hostes</l>
                <l xml:id="d001l574" n="574">Ut videre procul Veneti visique fuerunt.</l>
                <l xml:id="d001l575" n="575">Tunc Otho, magnanimus iuvenis redolensque paterna</l>
                <l xml:id="d001l576" n="576">Strenuitate, sue maiores undique classis</l>
                <l xml:id="d001l577" n="577">Convocat heroas, quos est affatus et inquit:</l>
                <l xml:id="d001l578" n="578">"Cernite, nobilitas, quam sit temeraria virtus</l>
                <l xml:id="d001l579" n="579">Ista ducis Veneti, modica qui classe suorum</l>
                <l xml:id="d001l580" n="580">Obvius ad pugnam, qui simus nescius, exit.</l>
                <l xml:id="d001l581" n="581">Forsitan ad Grecos iam se pugnare putabit,</l>
                <l xml:id="d001l582" n="582">Quos solet innumeros minima prosternere gente.</l>
                <l xml:id="d001l583" n="583">Ignorat vires nostras, qui cedere duris</l>
                <l xml:id="d001l584" n="584">Nescimus, reliquas gentes qui more leonum</l>
                <l xml:id="d001l585" n="585">Vincimus et non est nobis durabilis hostis.</l>
                <l xml:id="d001l586" n="586">Non opus est verbis, sed facto. quisque paretur,</l>
                <l xml:id="d001l587" n="587">Exigit ut bello navali pugna parari.</l>
                <l xml:id="d001l588" n="588">"Possumus hos nostris includere nempe galeis</l>
                <l xml:id="d001l589" n="589">Et superare brevi momento. cernite paucos.</l>
                <l xml:id="d001l590" n="590">Ite, viri fortes; gladiis exsolvite pugnam,</l>
                <l xml:id="d001l591" n="591">Exigite ut noster genitor vos laudet et illum</l>
                <l xml:id="d001l592" n="592">Letificet vestra victoria reddita pugna".</l>
                <l xml:id="d001l593" n="593">Collaudant iuvenem cuncti redeuntque parantque</l>
                <l xml:id="d001l594" n="594">Bella viri et celeri deducunt remige classes.</l>
                <l xml:id="d001l595" n="595">Ergo ubi vicinas iam se videre galee</l>
                <l xml:id="d001l596" n="596">Et poterant iaculis iam se contingere missis,</l>
                <l xml:id="d001l597" n="597">Classica que tonitrus superant, hinc inde per omnes</l>
                <l xml:id="d001l598" n="598">Insonuere rates. mox primam spicula pugnam</l>
                <l xml:id="d001l599" n="599">Committunt mittitque truces ballista sagittas</l>
                <l xml:id="d001l600" n="600">More nivis dense, sed puppis prora ducalis</l>
                <l xml:id="d001l601" n="601">Ocius it rostroque ratem concussit Othonis</l>
                <l xml:id="d001l602" n="602">Sic alie properant et conclusere galeam</l>
                <l xml:id="d001l603" n="603">Moxque catenatur ferrisque tenetur aduncis</l>
                <l xml:id="d001l604" n="604">Undique, qua summi steterant insignia pili,</l>
                <l xml:id="d001l605" n="605">Celsa ratis, quam clarus Otho comitesque regebant.</l>
                <l xml:id="d001l606" n="606">Tunc Veneti calcem iaciunt et spicula mixtim,</l>
                <l xml:id="d001l607" n="607">Hostibus obfuscant oculos et vulnera figunt.</l>
                <l xml:id="d001l608" n="608">At se Germani, quamtumvis capta valebat,</l>
                <l xml:id="d001l609" n="609">Defendunt iaculis. tandem dux primus Othonis</l>
                <l xml:id="d001l610" n="610">Insiliens puppi donato fulminat ense</l>
                <l xml:id="d001l611" n="611">Hos hac hos illac sternens, nec substinet ictus</l>
                <l xml:id="d001l612" n="612">Bractea thoracis, nec texta subucula ferro.</l>
                <l xml:id="d001l613" n="613">Nobilitas Venetum, quorum sine nomine prolis</l>
                <l xml:id="d001l614" n="614">Nullus erat, puppi simul insiliere ligate</l>
                <l xml:id="d001l615" n="615">Non veriti longis Germanos comminus armis.</l>
                <l xml:id="d001l616" n="616">Hos equidem subeunt cedunt superantque necantque</l>
                <l xml:id="d001l617" n="617">Inque brevi morula puppis tutore relicta est.</l>
                <l xml:id="d001l618" n="618">Solus Otho victe restabat parte galee</l>
                <l xml:id="d001l619" n="619">Defendens vitam gladio, quem regius ortum</l>
                <l xml:id="d001l620" n="620">Esse docebat honos regali sanguine. tunc dux</l>
                <l xml:id="d001l621" n="621">Ut pius ad iuvenem sic, blanda voce, profatur:</l>
                <l xml:id="d001l622" n="622">"O invenis, miserere tui, miserere parentis,</l>
                <l xml:id="d001l623" n="623">Te quoque conserva vite mortemque releges,</l>
                <l xml:id="d001l624" n="624">Arma procul iacito, nobis te redde: manebi</l>
                <l xml:id="d001l625" n="625">Nos pene illesus. socios in cede iacentes</l>
                <l xml:id="d001l626" n="626">Aspice teque velis diuturne reddere vite".</l>
                <l xml:id="d001l627" n="627">Audit ut Otho virum, gemmis auroque notavit</l>
                <l xml:id="d001l628" n="628">Esse ducem, gladium posuit, se reddit et, armi</l>
                <l xml:id="d001l629" n="629">Exutus, caute servandus traditur hostis.</l>
                <l xml:id="d001l630" n="630">Mox, aquilis stratis et victa puppe, recedunt</l>
                <l xml:id="d001l631" n="631">Perque alios hostes gradiuntur fulminis instar,</l>
                <l xml:id="d001l632" n="632">Quaque sacri Marci veniebant signa repente</l>
                <l xml:id="d001l633" n="633">Hostes aspectu solo vincuntur, ut ipse</l>
                <l xml:id="d001l634" n="634">Pugnaret: certe pugnabat numine Marcus.</l>
                <l xml:id="d001l635" n="635">Hosque sui capitis privatos robore tantum</l>
                <l xml:id="d001l636" n="636">Terruit ipse dolor ne pugne tela moverent</l>
                <l xml:id="d001l637" n="637">Nec fugerent. labor unus erat concidere victos</l>
                <l xml:id="d001l638" n="638">Alterius partis. prebebat robora princeps</l>
                <l xml:id="d001l639" n="639">Ipse suis tingens hostili sanguine ferrum</l>
                <l xml:id="d001l640" n="640">Quosque ferit sternens. ut stans halietus in alto</l>
                <l xml:id="d001l641" n="641">Aere suppositas descendens percutit unam</l>
                <l xml:id="d001l642" n="642">Et reliquas perterret aves, sic inclitus ille</l>
                <l xml:id="d001l643" n="643">Dux Venetum peragrans inimicas undique puppes</l>
                <l xml:id="d001l644" n="644">Omnes terret, at hanc quam contigit ipse carinam</l>
                <l xml:id="d001l645" n="645">Disicit et validis exterminat ictibus illam.</l>
                <l xml:id="d001l646" n="646">More sui Venetum ducis omnis turba per hostes</l>
                <l xml:id="d001l647" n="647">Irruit et tinctis cedit mucronibus illos.</l>
                <l xml:id="d001l648" n="648">Quid moror? Imperii paucis exercitus horis</l>
                <l xml:id="d001l649" n="649">Obruitur pauceque fugam tenuere galee.</l>
                <l xml:id="d001l650" n="650">At pia cura ducis Veneti legit undique cesos</l>
                <l xml:id="d001l651" n="651">Immissosque neci tumulandos misit arenis</l>
                <l xml:id="d001l652" n="652">Captivosque leves iussit deducere classes</l>
                <l xml:id="d001l653" n="653">Compedibus vinctos et nudis pene lacertis.</l>
                <l xml:id="d001l654" n="654">Preterit illa dies et clara nocte labori</l>
                <l xml:id="d001l655" n="655">Non cedunt revocantque suas tunc signa galeas</l>
                <l xml:id="d001l656" n="656">Hostilesque iubent paucis precedere remis.</l>
                <l xml:id="d001l657" n="657">Excubie vigilant, puppes captasque suasque</l>
                <l xml:id="d001l658" n="658">Observant noctu. reliqui sumpsere quietem.</l>
                <l xml:id="d001l659" n="659">Alta ducis probitas, vinclis Othone solutis,</l>
                <l xml:id="d001l660" n="660">Hunc miserata dedit propria residere galea</l>
                <l xml:id="d001l661" n="661">Primates inter Venetos custode propinquo.</l>
                <l xml:id="d001l662" n="662">Et iam tempus erat Phebum quo mitis hirundo</l>
                <l xml:id="d001l663" n="663">Nuntiat ad celeres cursus aptare quadrigas,</l>
                <l xml:id="d001l664" n="664">Cum reditus castris portendit buccina signum.</l>
                <l xml:id="d001l665" n="665">Incessu remeant docto. quis credere possit</l>
                <l xml:id="d001l666" n="666">Triginta bis tot captivas ducere puppes</l>
                <l xml:id="d001l667" n="667">Imperii? reliquas consumpserat unda vel ignis</l>
                <l xml:id="d001l668" n="668">Vel fuga servarat, summum quod pandit aperte</l>
                <l xml:id="d001l669" n="669">Pro Venetis pugnasse Deum typicumque leonem.</l>
                <l xml:id="d001l670" n="670">Non ingrata fuit Venetorum muneris huius</l>
                <l xml:id="d001l671" n="671">Immo pio gens ista Deo pro munere grates</l>
                <l xml:id="d001l672" n="672">Innumeras tribuunt tanti quoque digna patroni</l>
                <l xml:id="d001l673" n="673">Munera promittunt templo, que postmodo leti</l>
                <l xml:id="d001l674" n="674">Solverunt, sua dona sue solvere marite.</l>
                <l xml:id="d001l675" n="675">Iamque propinquabant Nicolai litus ad amplum,</l>
                <l xml:id="d001l676" n="676">Quando procul Veneti proprias remeare galeas</l>
                <l xml:id="d001l677" n="677">Excelsis videre locis et nare per altum</l>
                <l xml:id="d001l678" n="678">Aera vexillum Marci novere beati,</l>
                <l xml:id="d001l679" n="679">Unde tamen tot tot contundant equora classes</l>
                <l xml:id="d001l680" n="680">Mirantur, donec hostes didicere subactos.</l>
                <l xml:id="d001l681" n="681">Tunc omnis Venetus venientibus obvius ivit,</l>
                <l xml:id="d001l682" n="682">Tam mulier quam vir, terra pelagoque galeis.</l>
                <l xml:id="d001l683" n="683">Una dies ierat, tamen hi velut annus abisset</l>
                <l xml:id="d001l684" n="684">Viserunt sese gaudenti fronte propinqui.</l>
                <l xml:id="d001l685" n="685">Omnibus applaudunt, domino reverentia maior</l>
                <l xml:id="d001l686" n="686">Adicitur quam si vel sanctior unus adesset.</l>
                <l xml:id="d001l687" n="687">Ergo ubi telluri iam descendere, verendus</l>
                <l xml:id="d001l688" n="688">Obvius itque pater sacrasque recepit in ulnas</l>
                <l xml:id="d001l689" n="689">Ipse ducem, referens: "salsi bene veneris ipse</l>
                <l xml:id="d001l690" n="690">Rite maris dominus". cui traditur annulus auri</l>
                <l xml:id="d001l691" n="691">Pontifice a summo, quo dux mare sponset habendum,</l>
                <l xml:id="d001l692" n="692">Ut vir habet sponsam. tunc primum dux mare iacto</l>
                <l xml:id="d001l693" n="693">Sponsavit tereti magnis in fluctibus auro</l>
                <l xml:id="d001l694" n="694">Idque duces reliqui fecerunt omnibus annis.</l>
                <l xml:id="d001l695" n="695">Nam mare sic sponsant, Dominus qua scandit ad altos</l>
                <l xml:id="d001l696" n="696">Luce polos. eadem lux est qua tradita grandis</l>
                <l xml:id="d001l697" n="697">Ecclesie Marci fuit indulgentia summi</l>
                <l xml:id="d001l698" n="698">Munere pontificis, nam si quem penitet et sit</l>
                <l xml:id="d001l699" n="699">Confessus vere, Marci quoque limina sancti</l>
                <l xml:id="d001l700" n="700">Visitet, hic pena culpaque resolvitur omni.</l>
                <l xml:id="d001l701" n="701">Ergo ubi sponsavit mare dux, exercitus omnis</l>
                <l xml:id="d001l702" n="702">Ad proprias rediere domos. captiva locatur</l>
                <l xml:id="d001l703" n="703">Carceribus variis gens ut custodia poscit.</l>
                <l xml:id="d001l704" n="704">Duxque patri sancto magni dans munus honoris</l>
                <l xml:id="d001l705" n="705">Captivum, Frederice, tuum concessit Othonem.</l>
                <l xml:id="d001l706" n="706">Ille, velut decuit, conclavi clauditur apto,</l>
                <l xml:id="d001l707" n="707">Non sine custodum tamen aut consorte clientum.</l>
                <l xml:id="d001l708" n="708">His ita compositis sunt gaudia magna per urbem,</l>
                <l xml:id="d001l709" n="709">Undique divini iuvat hos victoria doni.</l>
                <l xml:id="d001l710" n="710">Rumor ut adversus Frederici contudit aures</l>
                <l xml:id="d001l711" n="711">Bellorum, sua gens captiva occisaque fertur</l>
                <l xml:id="d001l712" n="712">Et captivus Otho, proprii pars Optima cordis,</l>
                <l xml:id="d001l713" n="713">Non lacrimis oculos, non pugnis pectora vexat,</l>
                <l xml:id="d001l714" n="714">Ast animo forti simulavit gaudia vultu</l>
                <l xml:id="d001l715" n="715">Hortatusque suos fieri solatia mandat</l>
                <l xml:id="d001l716" n="716">Et cordis leta celari fronte dolorem,</l>
                <l xml:id="d001l717" n="717">Multa minans hostique necem Venetisque ruinam.</l>
            </div1>
            <div1 xml:id="d002" type="section" decls="#md" met="various">
                <head>
                    <title>2</title>
                    <abbr>2</abbr>
                    <bibl source="digital">Tiziana Brolli</bibl>
                </head>
                <l xml:id="d002l1" n="1" met="H">Iamque dies ierant quidam cum Spiritus almus,</l>
                <l xml:id="d002l2" n="2" met="H">Qui, spirans, ubi vult sua munera dividit inter</l>
                <l xml:id="d002l3" n="3" met="H">Optima terricolas, in cor descendit Othonis</l>
                <l xml:id="d002l4" n="4" met="H">Inspirans pietatis opus papamque patremque</l>
                <l xml:id="d002l5" n="5" met="H">Reddere pacificos et amicos nectere caros.</l>
                <l xml:id="d002l6" n="6" met="H">Colloquium patris atque ducis petit hique benigne</l>
                <l xml:id="d002l7" n="7" met="H">Acceptant. venit ecce levi sub compede vinctus</l>
                <l xml:id="d002l8" n="8" met="H">Mitis Otho tantisque viris hec verba profatur:</l>
                <l xml:id="d002l9" n="9" met="H">"Dum reputo mecum qualis victoria vobis</l>
                <l xml:id="d002l10" n="10" met="H">Contigit et quanta fuerim virtute subactus</l>
                <l xml:id="d002l11" n="11" met="H">Utque meam vidi stratam per vulnera gentem,</l>
                <l xml:id="d002l12" n="12" met="H">Vix Venetis lesis, humanum non reor esse</l>
                <l xml:id="d002l13" n="13" met="H">Istud opus: Deus, immo Deus, nos ipse profecto</l>
                <l xml:id="d002l14" n="14" met="H">Stravit et ex equo. te contra iusque piumque</l>
                <l xml:id="d002l15" n="15" met="H">En genitor meus impugnat sanctamque molestat</l>
                <l xml:id="d002l16" n="16" met="H">Ecclesiam, venerande pater, nimis invius errans.</l>
                <l xml:id="d002l17" n="17" met="H">Hunc Deus errorem punit, numerosa ruine</l>
                <l xml:id="d002l18" n="18" met="H">Agmina dum forti dextra dedit agmine parvo.</l>
                <l xml:id="d002l19" n="19" met="H">Ipse ego qui patri sum filius unicus, arctor</l>
                <l xml:id="d002l20" n="20" met="H">Captivus vivoque tuo, dux, munere salvus:</l>
                <l xml:id="d002l21" n="21" met="H">Namque tuo leviter poteram succumbere Marti,</l>
                <l xml:id="d002l22" n="22" met="H">Cum michi servasti vitam quam nunc quoque servas,</l>
                <l xml:id="d002l23" n="23" met="H">Gratius ac merear. si me permittitis, ibo</l>
                <l xml:id="d002l24" n="24" met="H">Atque patri referam belli vestrique tenorem</l>
                <l xml:id="d002l25" n="25" met="H">Vobiscumque velit pacem tolerare rogabo.</l>
                <l xml:id="d002l26" n="26" met="H">Utque puto peragam cupiende federa pacis</l>
                <l xml:id="d002l27" n="27" met="H">Tecum, sancte pater, tecum, clarissime princeps.</l>
                <l xml:id="d002l28" n="28" met="H">Quod si forte michi genitor non prebeat, acer,</l>
                <l xml:id="d002l29" n="29" met="H">Assensum pacemque neget, captiva redibo</l>
                <l xml:id="d002l30" n="30" met="H">Tempora laturus. de me tunc vestra voluntas</l>
                <l xml:id="d002l31" n="31" met="H">Se satiet, vitam malit vel tradere mortem</l>
                <l xml:id="d002l32" n="32" met="H">Vel si quid medium est; sicut placet omnia fiant,</l>
                <l xml:id="d002l33" n="33" met="H">Perque meam sic firmo fidem, sic firmo per illud</l>
                <l xml:id="d002l34" n="34" met="H">Militie specimen quo fulvo munior auro".</l>
                <l xml:id="d002l35" n="35" met="H">Hec adulescentis tam verba salubria pape</l>
                <l xml:id="d002l36" n="36" met="H">Atque duci fecere fidem fisique dederunt</l>
                <l xml:id="d002l37" n="37" met="H">Remigium iuveni quo patrem fultus adivit.</l>
                <l xml:id="d002l38" n="38" met="H">Nec mora longa maris. patrem probus Otho dolentem</l>
                <l xml:id="d002l39" n="39" met="H">Repperit et gravibus bellorum insistere curis.</l>
                <l xml:id="d002l40" n="40" met="H">Hunc pater ut vidit, sedato nubila cordi</l>
                <l xml:id="d002l41" n="41" met="H">Expulit et claro signavit gaudia vultu.</l>
                <l xml:id="d002l42" n="42" met="H">Ut cum multa dies tenebrosis aera nimbis</l>
                <l xml:id="d002l43" n="43" met="H">Clauserit et Phebum denso Notus expulit imbre,</l>
                <l xml:id="d002l44" n="44" met="H">Si nebulas veniens Aquilonis incutit horror</l>
                <l xml:id="d002l45" n="45" met="H">Extersitque polum, tunc Phebus purior exit</l>
                <l xml:id="d002l46" n="46" met="H">Exhilaratque diem; Frederici sic prius atram</l>
                <l xml:id="d002l47" n="47" met="H">Letificat nati felix speculatio mentem.</l>
                <l xml:id="d002l48" n="48" met="H">Accipit amplexu natum, vix gaudia verbis</l>
                <l xml:id="d002l49" n="49" met="H">Dant aditum, tandem: "fili, bene veneris" inquit</l>
                <l xml:id="d002l50" n="50" met="H">"Sintque Deo pro te salvo laus gloria grates</l>
                <l xml:id="d002l51" n="51" met="H">Proque tuo reditu". flexa cervice parenti</l>
                <l xml:id="d002l52" n="52" met="H">Grata vovet genitus, tunc patrem poscit ut eius</l>
                <l xml:id="d002l53" n="53" met="H">Consilium veniat. quos sic affatur ephebus:</l>
                <l xml:id="d002l54" n="54" met="H">"Non, ut rere, pater, dimissus carcere veni</l>
                <l xml:id="d002l55" n="55" met="H">Nec fugiens; pepigi sancto patrique ducique</l>
                <l xml:id="d002l56" n="56" met="H">Sponte reversurum, michi ni tu digna roganti</l>
                <l xml:id="d002l57" n="57" met="H">Prestiteris. proceres, quid poscam advertite, magni.</l>
                <l xml:id="d002l58" n="58" met="H">Non ego nota loquar: bello que damna maligno</l>
                <l xml:id="d002l59" n="59" met="H">Pertulimus quantoque fuit gens nostra vigore</l>
                <l xml:id="d002l60" n="60" met="H">Strata ducis Veneti veluti vel credere dignum est,</l>
                <l xml:id="d002l61" n="61" met="H">Plus virtute Dei. veniam, pater inclite, dones:</l>
                <l xml:id="d002l62" n="62" met="H">In papam non iusta geris fera bella tot annis,</l>
                <l xml:id="d002l63" n="63" met="H">Improba causa tua est, bello censore probamus.</l>
                <l xml:id="d002l64" n="64" met="H">Concidimus pauco sub bellatore, pudendum est</l>
                <l xml:id="d002l65" n="65" met="H">Quanta fuit nostre narrari copia gentis.</l>
                <l xml:id="d002l66" n="66" met="H">Et nisi, mi genitor, resipiscas, teque tuosque</l>
                <l xml:id="d002l67" n="67" met="H">Deteriora manent. nunc, o pater, effuge summi</l>
                <l xml:id="d002l68" n="68" met="H">Flagra Dei: cesses papam infestare sacramque</l>
                <l xml:id="d002l69" n="69" met="H">Ecclesiam summoque stude concedere pacem</l>
                <l xml:id="d002l70" n="70" met="H">Pontifici Venetumque ducem cupias in amicum</l>
                <l xml:id="d002l71" n="71" met="H">Sumere: provenient ex his tibi fama decusque".</l>
                <l xml:id="d002l72" n="72" met="H">Tunc genitor nato: "mi fili" reddidit "huius</l>
                <l xml:id="d002l73" n="73" met="H">Regibus et mundi mos est primatibus acri</l>
                <l xml:id="d002l74" n="74" met="H">Vincere nunc bello, nunc et succumbere: nobis</l>
                <l xml:id="d002l75" n="75" met="H">Si fortuna fuit nunc aspera, postmodo fiet</l>
                <l xml:id="d002l76" n="76" met="H">Prospera. centenas ter vel quater ire galeas</l>
                <l xml:id="d002l77" n="77" met="H">Instructasque viris pelago faciemus et armis.</l>
                <l xml:id="d002l78" n="78" met="H">Nos quoque cum totis veniemus viribus ultra</l>
                <l xml:id="d002l79" n="79" met="H">Dalmaticos montes, Venetas populabimur oras,</l>
                <l xml:id="d002l80" n="80" met="H">Urbem ipsam ingressi per vim superabimus, ipsi</l>
                <l xml:id="d002l81" n="81" met="H">Cultores vel morte dabunt vel carcere penas</l>
                <l xml:id="d002l82" n="82" met="H">Hosque duos quos ipse petis nostraque precaris</l>
                <l xml:id="d002l83" n="83" met="H">Pace frui, penitus scelerum mercede luemus.</l>
                <l xml:id="d002l84" n="84" met="H">Ambigimus nos lesit uter violentius, ambos</l>
                <l xml:id="d002l85" n="85" met="H">Pena decet, sed, quam nondum decrevimus, equa".</l>
                <l xml:id="d002l86" n="86" met="H">Rursus Otho loquitur: "non bellum incendere veni</l>
                <l xml:id="d002l87" n="87" met="H">Sed pacem tractare, pater. nil gratius illa</l>
                <l xml:id="d002l88" n="88" met="H">Mundus habet. Dominus testans heredibus inquit:</l>
                <l xml:id="d002l89" n="89" met="H">Pacem dono meam vobis pacemque relinquo,</l>
                <l xml:id="d002l90" n="90" met="H">Thesaurum veluti quo non pretiosior alter.</l>
                <l xml:id="d002l91" n="91" met="H">Hanc peto, care pater, tradas papeque ducique</l>
                <l xml:id="d002l92" n="92" met="H">Ut meritis peneque reis nullius habende.</l>
                <l xml:id="d002l93" n="93" met="H">Quod si forte neges pacis michi tradere munus,</l>
                <l xml:id="d002l94" n="94" met="H">Ad dominos tantosque viros iam sponte revertar</l>
                <l xml:id="d002l95" n="95" met="H">Et vitam tristem captivaque tempora ducam".</l>
                <l xml:id="d002l96" n="96" met="H">Ut pater audivit tam fortia verba loquentem</l>
                <l xml:id="d002l97" n="97" met="H">Et novit natum non delirare, cohesit</l>
                <l xml:id="d002l98" n="98" met="H">Talibus in nati verbis, quid proferat anceps.</l>
                <l xml:id="d002l99" n="99" met="H">Marcinicus veluti, molli qui lapsus in equor</l>
                <l xml:id="d002l100" n="100" met="H">Flumine, dum sentit dominantis tempore lune</l>
                <l xml:id="d002l101" n="101" met="H">Augeri pontum, nequit obvius ire marinis</l>
                <l xml:id="d002l102" n="102" met="H">Fluctibus, immo retro violato gurgite cedit</l>
                <l xml:id="d002l103" n="103" met="H">Et variat cursum, sic mens genitoris, ad alta</l>
                <l xml:id="d002l104" n="104" met="H">Verba sui nati retrusa, revertitur equo</l>
                <l xml:id="d002l105" n="105" met="H">Et posito mentis Fredericus turbine fatur:</l>
                <l xml:id="d002l106" n="106" met="H">"O michi care prius fili, nunc carior, audi:</l>
                <l xml:id="d002l107" n="107" met="H">Gaudeo quod tanto virtutis ductus amore</l>
                <l xml:id="d002l108" n="108" met="H">Me superas mentemque meam secedere cogis</l>
                <l xml:id="d002l109" n="109" met="H">Nequitie iustique facis me credere libre.</l>
                <l xml:id="d002l110" n="110" met="H">Ecce tibi pacis permitto federa, vade.</l>
                <l xml:id="d002l111" n="111" met="H">Nam quecumque placent peragam, tibi nulla negabo,</l>
                <l xml:id="d002l112" n="112" met="H">Omnia concedam que iure gerenda putaris</l>
                <l xml:id="d002l113" n="113" met="H">Pacis ad augmentum solidi quoque robur amoris".</l>
                <l xml:id="d002l114" n="114" met="H">Ille Deo laudes solvit patrique rependit</l>
                <l xml:id="d002l115" n="115" met="H">Multifidas grates pro munere pacis adepto.</l>
                <l xml:id="d002l116" n="116" met="H">Ergo ubi formande concessa licentia pacis</l>
                <l xml:id="d002l117" n="117" met="H">Plena fuit iuveni, letatur curia magna</l>
                <l xml:id="d002l118" n="118" met="H">Letitia festusque dies celebratur ab omni.</l>
                <l xml:id="d002l119" n="119" met="H">Moxque beatus Otho puppes patrique sibique</l>
                <l xml:id="d002l120" n="120" met="H">Ad Venetos portus reparari mandat ituras,</l>
                <l xml:id="d002l121" n="121" met="H">Quodque pater veniat ducibus comitantibus ipsum</l>
                <l xml:id="d002l122" n="122" met="H">Hortatur pacemque pape Venetisque daturus.</l>
                <l xml:id="d002l123" n="123" met="H">Utque placet mox fit. Fredericus classe parata</l>
                <l xml:id="d002l124" n="124" met="H">Navigat Imperii fastigia clara reportans.</l>
                <l xml:id="d002l125" n="125" met="H">Sed precedit Otho, non his quas vexerat ante</l>
                <l xml:id="d002l126" n="126" met="H">Vestibus, at gemmis, ostro presignis et auro</l>
                <l xml:id="d002l127" n="127" met="H">Inque habitu quem ferre decet tam sanguine clarum.</l>
                <l xml:id="d002l128" n="128" met="H">Dum ceptum peragebat iter pelagusque secabat</l>
                <l xml:id="d002l129" n="129" met="H">Regia classis, Otho celeri currente carina</l>
                <l xml:id="d002l130" n="130" met="H">Secessit liquitque patrem cursuque peracto</l>
                <l xml:id="d002l131" n="131" met="H">In Venetum subito pervenit remige portum.</l>
                <l xml:id="d002l132" n="132" met="H">Quem simul ac videre duo sanctus pater et dux</l>
                <l xml:id="d002l133" n="133" met="H">Hunc habitu vultuque hilari novere ferentem</l>
                <l xml:id="d002l134" n="134" met="H">Federa vivifice pacis post oscula patris</l>
                <l xml:id="d002l135" n="135" met="H">Lata pedi, iuvenem recipit dux clarus amico</l>
                <l xml:id="d002l136" n="136" met="H">Amplexu iuvenisque sibi data federa narrat</l>
                <l xml:id="d002l137" n="137" met="H">Pacis ab Imperio patremque venire per equor</l>
                <l xml:id="d002l138" n="138" met="H">Haud procul, ut firmet pacem fedusque sigillet.</l>
                <l xml:id="d002l139" n="139" met="H">Ascensum Domini celebrem lux illa preibat,</l>
                <l xml:id="d002l140" n="140" met="H">Cum tetigit portum fuit et susceptus honeste</l>
                <l xml:id="d002l141" n="141" met="H">Clarus Otho Venetis: misit lux altera patrem</l>
                <l xml:id="d002l142" n="142" met="H">Visendum. dux ipse prior Venetusque senatus</l>
                <l xml:id="d002l143" n="143" met="H">Occurrere sibi freto diademate sacri</l>
                <l xml:id="d002l144" n="144" met="H">Imperii; dux ipse suum sibi reddit honorem.</l>
                <l xml:id="d002l145" n="145" met="H">Imperio flexere genu gens altera sancto,</l>
                <l xml:id="d002l146" n="146" met="H">Inde sed ascendunt, Marci petiere nitentem</l>
                <l xml:id="d002l147" n="147" met="H">Ecclesiam, sed papa sacer sublime sedebat</l>
                <l xml:id="d002l148" n="148" met="H">Vestibulo templi pastoris imagine summi.</l>
                <l xml:id="d002l149" n="149" met="H">Intranti templum Frederico et flexa tenenti</l>
                <l xml:id="d002l150" n="150" met="H">Colla patri, pater hunc tangens pede protulit illud</l>
                <l xml:id="d002l151" n="151" met="H">Daviticum: "perges super aspida seu basiliscum</l>
                <l xml:id="d002l152" n="152" met="H">Et conculcabis", superaddidit ipse, "leonem</l>
                <l xml:id="d002l153" n="153" met="H">Carminis ut series contexitur atque draconem".</l>
                <l xml:id="d002l154" n="154" met="H">"Non tibi, sed Petro" Fredericus reddidit. "immo</l>
                <l xml:id="d002l155" n="155" met="H">Tam michi quam Petro" sanctus pater ipse resumpsit.</l>
                <l xml:id="d002l156" n="156" met="H">Illic firmatur pax et concordia felix</l>
                <l xml:id="d002l157" n="157" met="H">Partibus a geminis non infringenda per evum.</l>
                <l xml:id="d002l158" n="158" met="H">Ipse pater sacre celebrans solemnia misse</l>
                <l xml:id="d002l159" n="159" met="H">Indixit veniam pene culpeque professis</l>
                <l xml:id="d002l160" n="160" met="H">Crimina, qui sancti venient ad limina Marci:</l>
                <l xml:id="d002l161" n="161" met="H">Ascensus Domini primo de vespere totam</l>
                <l xml:id="d002l162" n="162" met="H">Per lucem vesperque duret ad usque secundum,</l>
                <l xml:id="d002l163" n="163" met="H">Quique per Octavam solemnis lucis adesset</l>
                <l xml:id="d002l164" n="164" met="H">Ecclesie celebri, pars septima sola trahatur</l>
                <l xml:id="d002l165" n="165" met="H">Huic scelerum parili pene culpeque tenore.</l>
                <l xml:id="d002l166" n="166" met="H">Et tunc Romanus presul princepsque perennes</l>
                <l xml:id="d002l167" n="167" met="H">Sanxerunt, quos dux Venetus retinebat, honores.</l>
                <l xml:id="d002l168" n="168" met="H">Inde pater populo grato sermone locutus</l>
                <l xml:id="d002l169" n="169" met="H">Hos laudat memorans quecumque recepit ab illis</l>
                <l xml:id="d002l170" n="170" met="H">Obsequia et fidei pugiles et matris amicos</l>
                <l xml:id="d002l171" n="171" met="H">Ecclesie propriosque vocat cognomine natos.</l>
                <l xml:id="d002l172" n="172" met="H">Inde refert grates meritas, de munere spondet</l>
                <l xml:id="d002l173" n="173" met="H">Ecclesie dotare ducem Venetosque fovere</l>
                <l xml:id="d002l174" n="174" met="H">Semper, et hec Latiis mandabat scribere libris.</l>
                <l xml:id="d002l175" n="175" met="H">Postmodo leta dies semper memoranda per urbem</l>
                <l xml:id="d002l176" n="176" met="H">Ducitur, hac Venetis reserata est ianua celi,</l>
                <l xml:id="d002l177" n="177" met="H">Hac quoque pace data terrarum totus et orbis</l>
                <l xml:id="d002l178" n="178" met="H">Exsultavit, ubi Christi nomenque fidesque</l>
                <l xml:id="d002l179" n="179" met="H">Noscitur et totus concors fuit undique mundus.</l>
                <l xml:id="d002l180" n="180" met="h">Reddidit hec Venetos synodi presentia letos</l>
                <l xml:id="d002l181" n="181" met="p">Anno milleno centeno septuageno.</l>
                <l xml:id="d002l182" n="182" met="h">Cessit Alexander venias tunc papa beati</l>
                <l xml:id="d002l183" n="183" met="p">Ecclesie Marci, tertius ille fuit:</l>
                <l xml:id="d002l184" n="184" met="h">Si quis in Ascensu Domini convenerit illuc</l>
                <l xml:id="d002l185" n="185" met="p">Confessus vere cordeque perpenitens</l>
                <l xml:id="d002l186" n="186" met="h">Vesper utrumque lavat totum, quod inter utrumque</l>
                <l xml:id="d002l187" n="187" met="p">Tempus cum culpa penaque nulla manet.</l>
                <l xml:id="d002l188" n="188" met="h">Additur: et rursus Octave tempore toto</l>
                <l xml:id="d002l189" n="189" met="p">Septima peccati pars relevatur ei.</l>
                <l xml:id="d002l190" n="190" met="H">O utinam pax hec ad tempora nostra rediret</l>
                <l xml:id="d002l191" n="191" met="H">Ut foret Imperium nostro sub tempore matri</l>
                <l xml:id="d002l192" n="192" met="H">Ecclesie iunctum nomen partisque sileret</l>
                <l xml:id="d002l193" n="193" met="H">Et velut una fides nobis foret una voluntas.</l>
                <l xml:id="d002l194" n="194" met="H">Totius hic igitur multos duo sidera mundi</l>
                <l xml:id="d002l195" n="195" met="H">Festivos duxere dies, ivere per urbem,</l>
                <l xml:id="d002l196" n="196" met="H">Mirantes urbisque situm gentisque decorem,</l>
                <l xml:id="d002l197" n="197" met="H">Aurea sanctorum et fulgentia tecta virorum</l>
                <l xml:id="d002l198" n="198" met="H">Atque super magno numerosa theatra canali</l>
                <l xml:id="d002l199" n="199" met="H">Que deceant reges vel marmore compta vel auro</l>
                <l xml:id="d002l200" n="200" met="H">Et percurrentes centum sexteria rivos,</l>
                <l xml:id="d002l201" n="201" met="H">Omnia qui tectis ad vite commoda portant.</l>
                <l xml:id="d002l202" n="202" met="H">Ex universo mirantur et agmina mundo</l>
                <l xml:id="d002l203" n="203" met="H">Ad Venetos congesta sinus, mirantur et unde</l>
                <l xml:id="d002l204" n="204" met="H">Tante sint Cereris vel tanti dona Lyei.</l>
                <l xml:id="d002l205" n="205" met="H">Ergo ubi pax acta est et amor coniunxit in unum</l>
                <l xml:id="d002l206" n="206" met="H">Hos dominos quorum fuerat diversa voluntas</l>
                <l xml:id="d002l207" n="207" met="H">In sedem remeare suam pater almus ad urbem</l>
                <l xml:id="d002l208" n="208" met="H">Destinat inque suos Fredericus pergere calles</l>
                <l xml:id="d002l209" n="209" met="H">Quando patrem sanctum sacre sociaverit urbi.</l>
                <l xml:id="d002l210" n="210" met="H">Pro reditu denas munit dux ipse galeas</l>
                <l xml:id="d002l211" n="211" met="H">Seque patri comitem Venetis cum grandibus addit.</l>
                <l xml:id="d002l212" n="212" met="H">Ut iam prompta fuit tantorum turba virorum,</l>
                <l xml:id="d002l213" n="213" met="H">Orbis utrumque iubar sanctus pater im-que-perator</l>
                <l xml:id="d002l214" n="214" met="H">Romanus proceresque sui comitesque ducesque</l>
                <l xml:id="d002l215" n="215" met="H">Grandis Alemanie cleri laicique nitoris</l>
                <l xml:id="d002l216" n="216" met="H">Duxque potens Venetum cum nobilitate suorum</l>
                <l xml:id="d002l217" n="217" met="H">Et presens urbs omnis erat, scandere carinas</l>
                <l xml:id="d002l218" n="218" met="H">Purpureis textis tectas stratasque tapetis,</l>
                <l xml:id="d002l219" n="219" met="H">Classica mille sonant, exercitus esse videtur:</l>
                <l xml:id="d002l220" n="220" met="H">Tot ratium series remis a litore cedunt</l>
                <l xml:id="d002l221" n="221" met="H">Et mox ponticole Boree dant vela secundo,</l>
                <l xml:id="d002l222" n="222" met="H">Anchonitana petunt directo litora cursu.</l>
                <l xml:id="d002l223" n="223" met="H">Precedunt claves, aquile Marcusque secuntur.</l>
                <l xml:id="d002l224" n="224" met="H">Dum fluit Illyricum multa cum classe per equor</l>
                <l xml:id="d002l225" n="225" met="H">Utraque maiestas mundi, volat undique velox</l>
                <l xml:id="d002l226" n="226" met="H">Fama nove pacis, reges Christumque colentes</l>
                <l xml:id="d002l227" n="227" met="H">Letificat populos, at falsi regna Machonis</l>
                <l xml:id="d002l228" n="228" met="H">Territat hec quibus est Sancte custodia Terre</l>
                <l xml:id="d002l229" n="229" met="H">Credita precipue, quorum possessio nobis</l>
                <l xml:id="d002l230" n="230" met="H">Dedecus est, sola qui Iesum voce fatemur,</l>
                <l xml:id="d002l231" n="231" met="H">Ast opere abnuimus. proh! quanta iniuria, quantus</l>
                <l xml:id="d002l232" n="232" met="H">Debeat esse dolor nobis heredibus inde,</l>
                <l xml:id="d002l233" n="233" met="H">Quando canum manibus patrimonia nostra tenentur</l>
                <l xml:id="d002l234" n="234" met="H">Ut Christi natalis humus Christique sepulcrum,</l>
                <l xml:id="d002l235" n="235" met="H">Quaque suis pedibus lustravit ut incola terre.</l>
                <l xml:id="d002l236" n="236" met="H">Heu michi cur secum tam frustratoria nostri</l>
                <l xml:id="d002l237" n="237" met="H">Bella gerunt reges tam iustaque bella relinquunt?</l>
                <l xml:id="d002l238" n="238" met="H">Forsan sponte Dei sic est vel nostra merentur</l>
                <l xml:id="d002l239" n="239" met="H">Crimina ne patris bona possideamus et alter</l>
                <l xml:id="d002l240" n="240" met="H">Carpat que nobis debent, extraneus heres.</l>
                <l xml:id="d002l241" n="241" met="H">Quo se cumque modo vertat res, te, pie Iesu,</l>
                <l xml:id="d002l242" n="242" met="H">Ante meos obitus, oro, da posse redemptam</l>
                <l xml:id="d002l243" n="243" met="H">Tu michi Ierusalem vel sic da cernere saltem.</l>
                <l xml:id="d002l244" n="244" met="H">Iamque propinquabant terris duo maxima mundi</l>
                <l xml:id="d002l245" n="245" met="H">Lumina qua celso de colle recluditur Anchon</l>
                <l xml:id="d002l246" n="246" met="H">Depositisque solum tetigerunt remige velis.</l>
                <l xml:id="d002l247" n="247" met="H">Anchonitanorum venit gens prescia tantis</l>
                <l xml:id="d002l248" n="248" met="H">Obvia principibus magno spectanda paratu</l>
                <l xml:id="d002l249" n="249" met="H">Umbellasque duas vexerunt primaque summo</l>
                <l xml:id="d002l250" n="250" met="H">Pontifici, Imperio sed traditur altera sancto.</l>
                <l xml:id="d002l251" n="251" met="H">Papaque tunc inquit primatibus Anchonitanis:</l>
                <l xml:id="d002l252" n="252" met="H">"Vadite et instanter referatur tertia nostro,</l>
                <l xml:id="d002l253" n="253" met="H">Umbra duci, umbelle quem iam dignamur honore".</l>
                <l xml:id="d002l254" n="254" met="H">Tunc Fredericus ait: "tua sit reverentia salva,</l>
                <l xml:id="d002l255" n="255" met="H">Sancte pater, terre tantum duo rebar in orbe</l>
                <l xml:id="d002l256" n="256" met="H">Esse potentatus umbelle nomine dignos,</l>
                <l xml:id="d002l257" n="257" met="H">Tu modo sed ternum sic condere velle videris".</l>
                <l xml:id="d002l258" n="258" met="H">Papa refert: "sic est, Venetum sed dicimus unum</l>
                <l xml:id="d002l259" n="259" met="H">Esse ducem membrum nostri membrumque parentis</l>
                <l xml:id="d002l260" n="260" met="H">Ecclesie nostraque frui sibi tradimus umbra.</l>
                <l xml:id="d002l261" n="261" met="H">A modo quique sibi succedent sede fruantur</l>
                <l xml:id="d002l262" n="262" met="H">Umbella memoresque sciant nos esse recepti</l>
                <l xml:id="d002l263" n="263" met="H">Obsequii gratisque sibi nos esse paratos".</l>
                <l xml:id="d002l264" n="264" met="H">Tunc umbella duci mox est ablata tribusque</l>
                <l xml:id="d002l265" n="265" met="H">Umbellis dominum precedunt ordine terni,</l>
                <l xml:id="d002l266" n="266" met="H">Hic modicas duxere moras dum cuncta parantur</l>
                <l xml:id="d002l267" n="267" met="H">Ornamenta vie terra gradientibus apta.</l>
                <l xml:id="d002l268" n="268" met="H">Mox Ancon terrestre sacro patrique suisque</l>
                <l xml:id="d002l269" n="269" met="H">Struxit iter, munivit equis heroas honestis,</l>
                <l xml:id="d002l270" n="270" met="H">Sed patrem niveo de consuetudine manto.</l>
                <l xml:id="d002l271" n="271" met="H">Iam proficiscuntur pater et comitiva celebris</l>
                <l xml:id="d002l272" n="272" met="H">Mundi primatum germanica iuncta latine,</l>
                <l xml:id="d002l273" n="273" met="H">Festinare vias solito de modo coegit</l>
                <l xml:id="d002l274" n="274" met="H">Pontificem germanus eques longasque dietas</l>
                <l xml:id="d002l275" n="275" met="H">Transcurrere brevi iuga per salebrosa meatu.</l>
                <l xml:id="d002l276" n="276" met="H">Dumque appropinquarent urbi, quam Romulus olim</l>
                <l xml:id="d002l277" n="277" met="H">Condidit et laterum circumdedit undique muro,</l>
                <l xml:id="d002l278" n="278" met="H">Quos tamen Augustus mutavit marmore Cesar,</l>
                <l xml:id="d002l279" n="279" met="H">Rumor abit totam patris venientis in urbem</l>
                <l xml:id="d002l280" n="280" met="H">Tantorumque ducum, gaudens romana cucurrit</l>
                <l xml:id="d002l281" n="281" met="H">Obviam nobilitas sua pignora cara videre:</l>
                <l xml:id="d002l282" n="282" met="H">Cardinei venere patres clerique priores</l>
                <l xml:id="d002l283" n="283" met="H">Imperioque satis proceres et regibus olim</l>
                <l xml:id="d002l284" n="284" met="H">Atque minor populus, maior sed massa virorum.</l>
                <l xml:id="d002l285" n="285" met="H">Gratius haud matri redeunti turba renident</l>
                <l xml:id="d002l286" n="286" met="H">Pullorum nido residentum quando reversa</l>
                <l xml:id="d002l287" n="287" met="H">Sera parens pleno saturandos visitat ore,</l>
                <l xml:id="d002l288" n="288" met="H">Quam santo plausere patri romana propago</l>
                <l xml:id="d002l289" n="289" met="H">Imperiique sui Frederico frena regenti</l>
                <l xml:id="d002l290" n="290" met="H">Atque duci Veneto qui pacificavit utrosque.</l>
                <l xml:id="d002l291" n="291" met="H">Romulei proceres populus quoque dona tulerunt</l>
                <l xml:id="d002l292" n="292" met="H">Alta patri sancto pulcherrima: sindonis octo,</l>
                <l xml:id="d002l293" n="293" met="H">Exhibuere quidem varii vexilla coloris</l>
                <l xml:id="d002l294" n="294" met="H">Argentique tubas totidem tribuere, sed illa</l>
                <l xml:id="d002l295" n="295" met="H">Et duo rite troni, qui dantur rite duobus</l>
                <l xml:id="d002l296" n="296" met="H">Principibus summis, voluit quoque participare</l>
                <l xml:id="d002l297" n="297" met="H">Hoc summi patris clementia cum duce digno:</l>
                <l xml:id="d002l298" n="298" met="H">Precepitque duci quod tertius aduceretur,</l>
                <l xml:id="d002l299" n="299" met="H">Quem tamquam solium sedeat, quod solus eundo</l>
                <l xml:id="d002l300" n="300" met="H">Dux prebere facit memor huius semper honoris,</l>
                <l xml:id="d002l301" n="301" met="H">Iussit Alexander Venetorum cuncta beato</l>
                <l xml:id="d002l302" n="302" met="H">Dona duci tribui, cui dux pro munere tanto</l>
                <l xml:id="d002l303" n="303" met="H">Retulit immensas grates cervice reflexa.</l>
                <l xml:id="d002l304" n="304" met="H">Hec sunt ergo tube quas hec in tempora magni</l>
                <l xml:id="d002l305" n="305" met="H">Servavere duces hodierna luce profectum</l>
                <l xml:id="d002l306" n="306" met="H">Ante ducem reboant cum grandia festa geruntur</l>
                <l xml:id="d002l307" n="307" met="H">Et vexilla patris bene conservata decorant</l>
                <l xml:id="d002l308" n="308" met="H">Ascensum domini Marci distensa plateis</l>
                <l xml:id="d002l309" n="309" met="H">Et quas solemnes celebrant per tempora luces.</l>
                <l xml:id="d002l310" n="310" met="H">Postmodo procedunt pater, imperator et altus</l>
                <l xml:id="d002l311" n="311" met="H">Dux Venetum, multis iubilis succeditur urbi:</l>
                <l xml:id="d002l312" n="312" met="H">Non plus Arsacidum remeans tum victor ab oris</l>
                <l xml:id="d002l313" n="313" met="H">Augustus populo tulit applaudente triumphi.</l>
                <l xml:id="d002l314" n="314" met="H">Ergo ubi papalem Laterani venit in aulam</l>
                <l xml:id="d002l315" n="315" met="H">Clarus Alexander propriaque in sede resedit,</l>
                <l xml:id="d002l316" n="316" met="H">Ipse duci Venetum concessos rursus honores</l>
                <l xml:id="d002l317" n="317" met="H">Tradidit affirmans et scripti robore sanxit.</l>
                <l xml:id="d002l318" n="318" met="H">Hinc festiva pater protraxit tempora ducens</l>
                <l xml:id="d002l319" n="319" met="H">Primates tantos loca sacra videre per urbem.</l>
                <l xml:id="d002l320" n="320" met="H">Transeo sacratas Petro Pauloque basilcas</l>
                <l xml:id="d002l321" n="321" met="H">Et Lateranensis sanctorum sancta Iohannis</l>
                <l xml:id="d002l322" n="322" met="H">Atque Dei sancte genitricis Pantheon et que</l>
                <l xml:id="d002l323" n="323" met="H">De nivis inditio struxerunt templa Marie</l>
                <l xml:id="d002l324" n="324" met="H">Ne foret heredis substantia divitis expers:</l>
                <l xml:id="d002l325" n="325" met="H">Que visere pater, princeps presesque ducalis</l>
                <l xml:id="d002l326" n="326" met="H">Et reliqui proceres. qua sunt Capitolia celso</l>
                <l xml:id="d002l327" n="327" met="H">Structa iugo, veniunt tandem qua Cesaris aula</l>
                <l xml:id="d002l328" n="328" met="H">Perstitit Augusti, sed postmodo fabrica tanti</l>
                <l xml:id="d002l329" n="329" met="H">Principis ecclesie formam de nomine sumpsit</l>
                <l xml:id="d002l330" n="330" met="H">Virginis et matris que celi dicitur Ara.</l>
                <l xml:id="d002l331" n="331" met="H">Nominis at causam scitanti papa rependit</l>
                <l xml:id="d002l332" n="332" met="H">Hec Veneto grandi: "fili mi care, potestas</l>
                <l xml:id="d002l333" n="333" met="H">Imperii, quam nunc Fredericus possidet iste,</l>
                <l xml:id="d002l334" n="334" met="H">Venit in Augustum qui mundi regna subegit</l>
                <l xml:id="d002l335" n="335" met="H">Totius et poterat digne monarcha vocari.</l>
                <l xml:id="d002l336" n="336" met="H">Cum foret in tanto ditionis culmine Cesar</l>
                <l xml:id="d002l337" n="337" met="H">Hunc voluit populus Romanus dicere numen</l>
                <l xml:id="d002l338" n="338" met="H">Et velut hunc orare deum. respondit honeste</l>
                <l xml:id="d002l339" n="339" met="H">Augustus petiitque moras responsa referre</l>
                <l xml:id="d002l340" n="340" met="H">Et sibi prudentem iussit properare Sibyllam</l>
                <l xml:id="d002l341" n="341" met="H">Pendere consilium. cui prudentissima vates</l>
                <l xml:id="d002l342" n="342" met="H">Inspirata Deo dixit: 'differto parumper</l>
                <l xml:id="d002l343" n="343" met="H">Ostendamque tibi quod gentes numen adorent'</l>
                <l xml:id="d002l344" n="344" met="H">Virgineo iam nunc aderat clarissima partu</l>
                <l xml:id="d002l345" n="345" met="H">Sancta dies. intrant thalamum cum Cesare vates,</l>
                <l xml:id="d002l346" n="346" met="H">Quo poterat solis discerni purior ortus,</l>
                <l xml:id="d002l347" n="347" met="H">Aspiciuntque rotam Phebi nascentis et ecce</l>
                <l xml:id="d002l348" n="348" met="H">Intus erat virgo puerumque tenebat in ulnis.</l>
                <l xml:id="d002l349" n="349" met="H">Mox ait Augusto veneranda Sibylla: 'videsne</l>
                <l xml:id="d002l350" n="350" met="H">Hunc puerum quem virgo tenet? Deus ille deorum est.</l>
                <l xml:id="d002l351" n="351" met="H">Hunc et adorari decet, hoc non dignus honore</l>
                <l xml:id="d002l352" n="352" met="H">Alter adest. prohibe ne quis te prorsus adoret:</l>
                <l xml:id="d002l353" n="353" met="H">Tu mortalis enim, puer hic eternus et idem</l>
                <l xml:id="d002l354" n="354" met="H">Filius ipse Dei, Deus hic est trinus et unus.</l>
                <l xml:id="d002l355" n="355" met="H">Tresne vides soles? hos iam coniunget in unum</l>
                <l xml:id="d002l356" n="356" met="H">Meridies'. factum est ut vates prescia dixit.</l>
                <l xml:id="d002l357" n="357" met="H">Utque Deum vidit celesti in sidere Cesar,</l>
                <l xml:id="d002l358" n="358" met="H">Obstupuit visu tanto, ciet inde senatum</l>
                <l xml:id="d002l359" n="359" met="H">Et sibi visa refert, orari se vetat, illum</l>
                <l xml:id="d002l360" n="360" met="H">Dixit adorandum qui solis in orbe refulsit".</l>
                <l xml:id="d002l361" n="361" met="H">Hac et in ecclesia iussit monstrare ministros</l>
                <l xml:id="d002l362" n="362" met="H">Mirificum pictoris opus pater, ut puta sacre</l>
                <l xml:id="d002l363" n="363" met="H">Virginis effigiem quam Luce dextera sancti</l>
                <l xml:id="d002l364" n="364" met="H">Pinxerat inque sue doctricis imagine totum</l>
                <l xml:id="d002l365" n="365" met="H">Exhausit sensum totius et artis acumen;</l>
                <l xml:id="d002l366" n="366" met="H">Quantaque virgo fuit tabule designat imago.</l>
                <l xml:id="d002l367" n="367" met="H">Pluraque diverso miracula tempore gessit</l>
                <l xml:id="d002l368" n="368" met="H">E quibus ipse pater recitat de pluribus istud:</l>
                <l xml:id="d002l369" n="369" met="H">"Tempore Gregorii qui nos precessit in alma</l>
                <l xml:id="d002l370" n="370" met="H">Sede, diu mortis fuerat teterrima clades</l>
                <l xml:id="d002l371" n="371" met="H">Aeris infecti totam communis in urbem</l>
                <l xml:id="d002l372" n="372" met="H">Magnaque pars populi cecidit quod et ultio fecit</l>
                <l xml:id="d002l373" n="373" met="H">Digna Dei, meritis qui dat sua premia cunctis.</l>
                <l xml:id="d002l374" n="374" met="H">Ipse Deo pestem noscens ob crimina missam</l>
                <l xml:id="d002l375" n="375" met="H">Gregorius precibus placari iussit eundem,</l>
                <l xml:id="d002l376" n="376" met="H">Ordine procedi septeno fecit et urbem</l>
                <l xml:id="d002l377" n="377" met="H">Circuiens almam iussit preferre figuram</l>
                <l xml:id="d002l378" n="378" met="H">Scilicet hanc laudesque Deo gradiendo canebant.</l>
                <l xml:id="d002l379" n="379" met="H">Quaque ferebatur Christi genetricis imago,</l>
                <l xml:id="d002l380" n="380" met="H">Protinus ante illam fugiebat pestifer aer</l>
                <l xml:id="d002l381" n="381" met="H">Ut caligo solet solis fulgore fugari.</l>
                <l xml:id="d002l382" n="382" met="H">Utque fuit totam processio facta per urbem</l>
                <l xml:id="d002l383" n="383" met="H">Pervenit sacra populus preeunte figura</l>
                <l xml:id="d002l384" n="384" met="H">Angelico qua nunc de nomine porta vocatur,</l>
                <l xml:id="d002l385" n="385" met="H">Ecclesie doctor celeber Gregorius alto</l>
                <l xml:id="d002l386" n="386" met="H">Marmoree turris prospexit. vertice stabat</l>
                <l xml:id="d002l387" n="387" met="H">Angelus et tergens gladium quasi cede cruentum</l>
                <l xml:id="d002l388" n="388" met="H">Imposuit forulo. tunc hic sanctus pater inquit:</l>
                <l xml:id="d002l389" n="389" met="H">Finis adest pesti. pesti fuit hic quoque finis".</l>
                <l xml:id="d002l390" n="390" met="H">Hec ut Alexander dixit, flexere figure</l>
                <l xml:id="d002l391" n="391" met="H">Colla duces, icon celebri de more locatur,</l>
                <l xml:id="d002l392" n="392" met="H">Nondum cordiferi pater Ordinis ille verendus</l>
                <l xml:id="d002l393" n="393" met="H">Franciscus vite dederat monimenta beate,</l>
                <l xml:id="d002l394" n="394" met="H">Necdum natus erat nec postmodo tempore grandi.</l>
                <l xml:id="d002l395" n="395" met="H">Hanc sua Francisci sacrosanctam nunc tenet edem</l>
                <l xml:id="d002l396" n="396" met="H">Posteritas nutuque Dei per secla tenebit.</l>
                <l xml:id="d002l397" n="397" met="H">Inde pater, visu postquam pavere beato</l>
                <l xml:id="d002l398" n="398" met="H">Lumina, secessit tanta comitante caterva.</l>
                <l xml:id="d002l399" n="399" met="H">Postmodo sed relique lucis sub tempore patrum</l>
                <l xml:id="d002l400" n="400" met="H">Ipse pater visum comites mirabile duxit,</l>
                <l xml:id="d002l401" n="401" met="H">Carcere qua Petrus Paulusque fuere profundo.</l>
                <l xml:id="d002l402" n="402" met="H">Tarpeio sub colle quidem specus altior infra</l>
                <l xml:id="d002l403" n="403" met="H">Porrigitur saxum, geminis quasi passibus itur</l>
                <l xml:id="d002l404" n="404" met="H">Huc gradibus spatiique brevis iacet area plano.</l>
                <l xml:id="d002l405" n="405" met="H">Ex hac areola rursus descenditur et bis</l>
                <l xml:id="d002l406" n="406" met="H">Hinc tantum spatii descendit scala, sed illam</l>
                <l xml:id="d002l407" n="407" met="H">Vel natura dedit vel scalpris ipsa recisa est,</l>
                <l xml:id="d002l408" n="408" met="H">Parvula sub solido latet illic mansio saxo.</l>
                <l xml:id="d002l409" n="409" met="H">Iste lacus siccus quondam similatur abysso</l>
                <l xml:id="d002l410" n="410" met="H">Nec recipit radios nisi si quos attulit ignis.</l>
                <l xml:id="d002l411" n="411" met="H">Hic sanctos diri iussu posuere Neronis</l>
                <l xml:id="d002l412" n="412" met="H">Et plures aliquo mulctandos crimine, quorum</l>
                <l xml:id="d002l413" n="413" met="H">Auribus infudit Petri Paulique salubris</l>
                <l xml:id="d002l414" n="414" met="H">Lingua fidem Christi et regni celesti amorem.</l>
                <l xml:id="d002l415" n="415" met="H">Conversique viri sanctorum voce duorum</l>
                <l xml:id="d002l416" n="416" met="H">Respondent: "nobis cupidis ut simus et ipsi</l>
                <l xml:id="d002l417" n="417" met="H">Christicole, quodcumque opus est facitote, rogamus".</l>
                <l xml:id="d002l418" n="418" met="H">"Sumere si Christi cupitis de nomine nomen"</l>
                <l xml:id="d002l419" n="419" met="H">Petrus ait "vestrasque animas super astra levari,</l>
                <l xml:id="d002l420" n="420" met="H">Vosque Deum patrem credatis in omnipotentem</l>
                <l xml:id="d002l421" n="421" met="H">Qui celum et terram verbo qui cuncta creavit,</l>
                <l xml:id="d002l422" n="422" met="H">Inque suum genitum pariter vos credite Christum</l>
                <l xml:id="d002l423" n="423" met="H">Qui patris est verbum patris et sapientia virtus</l>
                <l xml:id="d002l424" n="424" met="H">Baptismique sacro de fonte lavaminor". aiunt</l>
                <l xml:id="d002l425" n="425" met="H">Captivi: "quecumque, patres, credenda refertis</l>
                <l xml:id="d002l426" n="426" met="H">Credimus et toto veracia corde fatemur</l>
                <l xml:id="d002l427" n="427" met="H">Et sancto petimus baptismi fonte lavari".</l>
                <l xml:id="d002l428" n="428" met="H">Utque voluntatem comitum Petrus aspicit et nil</l>
                <l xml:id="d002l429" n="429" met="H">Preter aquam plenis votis utriusque deesse,</l>
                <l xml:id="d002l430" n="430" met="H">Ipse genuflectens Dominum, prece supplice, poscit</l>
                <l xml:id="d002l431" n="431" met="H">Ut sibi mittat aquas. solido dulcissima saxo</l>
                <l xml:id="d002l432" n="432" met="H">Mox aqua prosiluit, modicum dedit undula fontem</l>
                <l xml:id="d002l433" n="433" met="H">Et manet usque hodie: quantumvis deme nec unquam</l>
                <l xml:id="d002l434" n="434" met="H">Deficiet quantumque sinis non creverit ultra.</l>
                <l xml:id="d002l435" n="435" met="H">His cathecuminos tunc lavit apostolus omnes</l>
                <l xml:id="d002l436" n="436" met="H">Baptizans limphis fidei quoque fecit amicos.</l>
                <l xml:id="d002l437" n="437" met="H">Hunc et fonticulum ducibus pater ipse sacratum</l>
                <l xml:id="d002l438" n="438" met="H">Ostendit visuque duces gustuque probarunt.</l>
                <l xml:id="d002l439" n="439" met="H">Quique per id tempus carcer fuit horridus, idem</l>
                <l xml:id="d002l440" n="440" met="H">Nunc locus ecclesie celebrem super accipit aram.</l>
                <l xml:id="d002l441" n="441" met="H">Hinc alios fontes divino munere missos</l>
                <l xml:id="d002l442" n="442" met="H">Principibus monstrare pater qua Paulus ab alma</l>
                <l xml:id="d002l443" n="443" met="H">Dimisit cervice caput, post tempore venit.</l>
                <l xml:id="d002l444" n="444" met="H">Tres etenim fontes Pauli mors lactea fecit</l>
                <l xml:id="d002l445" n="445" met="H">Quaque fuit primo caput a cervice recisum,</l>
                <l xml:id="d002l446" n="446" met="H">Prosiluit fons vivus aque saltusque gemelli</l>
                <l xml:id="d002l447" n="447" met="H">Truncati capitis fontes fecere gemellos.</l>
                <l xml:id="d002l448" n="448" met="H">Haud alium fontem pater ille beatus omisit,</l>
                <l xml:id="d002l449" n="449" met="H">Qui natalitio Christi defluxit in amnem</l>
                <l xml:id="d002l450" n="450" met="H">Fons olei veri splendente liquamine Tibrim.</l>
                <l xml:id="d002l451" n="451" met="H">Tunc reserasse patrem referunt et federis arcam</l>
                <l xml:id="d002l452" n="452" met="H">Idque, quod intus habet, ducibus monstrasse duobus,</l>
                <l xml:id="d002l453" n="453" met="H">Ut Moysis tabulas, eremique, quod urceus auri</l>
                <l xml:id="d002l454" n="454" met="H">Servat aduc mannam et virgam que floruit Aaron.</l>
                <l xml:id="d002l455" n="455" met="H">Sanctaque sanctorum ducibus patefecit eisdem,</l>
                <l xml:id="d002l456" n="456" met="H">Sic fama est. Dominique breves de corpore sumptas.</l>
                <l xml:id="d002l457" n="457" met="H">Particulas: tanti thesauri dona videri</l>
                <l xml:id="d002l458" n="458" met="H">Permisit geminis. que circumcisa remansit</l>
                <l xml:id="d002l459" n="459" met="H">Hebraico de more caro monstrata refertur,</l>
                <l xml:id="d002l460" n="460" met="H">Ex umbilico decisa caruncula Christi</l>
                <l xml:id="d002l461" n="461" met="H">Sanctorumque pedum sandalia quicquid et illic</l>
                <l xml:id="d002l462" n="462" met="H">Clauditur archanum reseratum ac ordine visum est.</l>
                <l xml:id="d002l463" n="463" met="H">Tunc Christi vultum quem sancta Veronica pandit.</l>
                <l xml:id="d002l464" n="464" met="H">Et cunas tunicamque suam videre verenter;</l>
                <l xml:id="d002l465" n="465" met="H">Et pater et patri libuit quos cernere sancto.</l>
                <l xml:id="d002l466" n="466" met="H">Ergo ubi thesauros quos urbs Romana reservat</l>
                <l xml:id="d002l467" n="467" met="H">Ostendit, Frederice, tibi, clarissime princeps,</l>
                <l xml:id="d002l468" n="468" met="H">Et tibi, dux Venetum, magnis par regibus ipse,</l>
                <l xml:id="d002l469" n="469" met="H">Dignus Alexander papali sede, repleti</l>
                <l xml:id="d002l470" n="470" met="H">Muneribus largis a sancta matre receptis</l>
                <l xml:id="d002l471" n="471" met="H">Ad proprium rediistis iter diversa petentes.</l>
                <l xml:id="d002l472" n="472" met="H">Utque patri fecere vale de more beato</l>
                <l xml:id="d002l473" n="473" met="H">Et sacra totus discessit cetus ab urbe,</l>
                <l xml:id="d002l474" n="474" met="H">Pro commissorum venia Fredericus habenda,</l>
                <l xml:id="d002l475" n="475" met="H">Ut Sanctam redimat Terram proficiscitur. at nunc</l>
                <l xml:id="d002l476" n="476" met="H">Historie alterius cui cedimus inchoat ordo</l>
                <l xml:id="d002l477" n="477" met="H">Deque suis gestis non ulteriora canemus.</l>
                <l xml:id="d002l478" n="478" met="H">Ipse quoque ad Venetam remeans dux inclitus urbem</l>
                <l xml:id="d002l479" n="479" met="H">Scriptaque grata ferens, sumptorum pignus honorum,</l>
                <l xml:id="d002l480" n="480" met="H">A populo et primis est leta fronte receptus.</l>
                <l xml:id="d002l481" n="481" met="H">Nunc quoque tot donis letatur terra receptis</l>
                <l xml:id="d002l482" n="482" met="H">Dumque fluet circum pontus, letabitur olim.</l>
                <l xml:id="d002l483" n="483" met="H">Fine dato nostris digne tibi sumpto libellis,</l>
                <l xml:id="d002l484" n="484" met="H">O pater et fili cum sancto flamine, grates,</l>
                <l xml:id="d002l485" n="485" met="H">Et tibi quem nostro bis sensimus esse favori,</l>
                <l xml:id="d002l486" n="486" met="H">Marce sacer, sumpto pro munere dentur honores.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Tiziana Brolli</bibl>
                </head>
                <l xml:id="d003l1" n="1">[Recommendatio operis per auctorem strenuo viro</l>
                <l xml:id="d003l2" n="2">Domino Francisco Dandulo inclito duci Venetiarum]</l>
                <lb/>
                <l xml:id="d003l3" n="3">Accipe, Dandulea Venetum dux inclite prole,</l>
                <l xml:id="d003l4" n="4">Quem fecere ducem genus et sapientia, mores,</l>
                <l xml:id="d003l5" n="5">Eloquium, virtus, multa experientia recti,</l>
                <l xml:id="d003l6" n="6">Hoc, Francisce, mei munus non grande libelli</l>
                <l xml:id="d003l7" n="7">Exterius, tamen intus habens pregrandia sceptro</l>
                <l xml:id="d003l8" n="8">A dominis mundi merito data dona ducali.</l>
                <l xml:id="d003l9" n="9">Hoc ego Bassani, quod do tibi, natus amena.</l>
                <l xml:id="d003l10" n="10">In patria et toto cum munere suscipe vatem,</l>
                <l xml:id="d003l11" n="11">Quippe tuo patrieque tue felicis honori</l>
                <l xml:id="d003l12" n="12">Castellanus amans felicia carmina dono.</l>
            </div1>
            <div1 xml:id="d004" type="section" decls="#md" met="H">
                <head>
                    <title>4</title>
                    <abbr>4</abbr>
                    <bibl source="digital">Tiziana Brolli</bibl>
                </head>
                <p xml:id="d004l1" n="0|1">hic ponit auctor locum et tempus quo dictam historiam | scripsit et ea approbat per epitaphium domini | Sebastiani Ziani tunc incliti ducis Venetiarum</p>
                <lb/>
                <l xml:id="d004l2" n="1">Hanc ego veridicam dum scripsi carmine pacem</l>
                <l xml:id="d004l3" n="2">In tutis Venetum laribus, centesimus annus</l>
                <l xml:id="d004l4" n="3">Quatuor adiunctis et quinquaginta fluebat</l>
                <l xml:id="d004l5" n="4">Prescripte post gesta rei, velut infera clari</l>
                <l xml:id="d004l6" n="5">Metra ducis tumulo, qui post obit inde per annum,</l>
                <l xml:id="d004l7" n="6">Cenobio sancti testantur sculpta Georgi.</l>
            </div1>
            <div1 xml:id="d005" type="section" decls="#md" met="H">
                <head>
                    <title>5</title>
                    <abbr>5</abbr>
                    <bibl source="digital">Tiziana Brolli</bibl>
                </head>
                <p xml:id="d005l1" n="0|1">epitaphium illustris viri domini Sebastiani Ziani | ducis incliti Venetiarum</p>
                <lb/>
                <l xml:id="d005l2" n="1">Hic dux egregius sapiens dives cinerescit,</l>
                <l xml:id="d005l3" n="2">Vivit cum Christo, mundo sua fama nitescit,</l>
                <l xml:id="d005l4" n="3">Sebastianus vocitatus in orbe Zianus.</l>
                <l xml:id="d005l5" n="4">Cum papa princeps clerus plebs hunc recolebat,</l>
                <l xml:id="d005l6" n="5">Iustus purus castus mitis cuique placebat,</l>
                <l xml:id="d005l7" n="6">Consilio pollens, bona plantans et mala tollens,</l>
                <l xml:id="d005l8" n="7">Robur amicorum, patrie lux, spes miserorum</l>
                <l xml:id="d005l9" n="8">Et flos cunctorum dux electus Venetorum.</l>
                <l xml:id="d005l10" n="9">Binos coniunxit gladios et Marte refulsit</l>
                <l xml:id="d005l11" n="10">Eloquium sensus bonitas clementia census</l>
                <l xml:id="d005l12" n="11">Isti parebat, nulla virtute carebat.</l>
                <l xml:id="d005l13" n="12">Anno milleno centeno septuageno</l>
                <l xml:id="d005l14" n="13">Octavo aprili situs est hic morte senili</l>
                <l xml:id="d005l15" n="14">Huncque dies plenus lacrimis rapuit duodenus.</l>
                <l xml:id="d005l16" n="1">Deo gratias, amen. sis nobis Christe, iuvamen.</l>
            </div1>
        </body>
    </text>
</TEI>
