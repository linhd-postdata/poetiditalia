<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BONI_VER-anna">
                    <title>Annayde</title>
                    <title type="short">Annayde</title>
                    <abbr>Annayde</abbr>
                    <bibl>Clelia Maria Piastra, 1954</bibl>
                </title>
                <author xml:id="BONI_VER" n="12.000">
                    <name>Bonifacio Veronese</name>
                    <date>Verona saec. XIII in. - Perugia? 1293</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>Bonifacius Veronensis</persName>
                    <abbr>BONIF. VER.</abbr>
                </author>
                <respStmt>
                    <resp>Reference basis text</resp>
                    <name>Clelia Maria Piastra, 1954</name>
                </respStmt>
            </titleStmt>
            <extent>
                <measure unit="words" quantity="2420">2420</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Clelia Maria Piastra, 1954</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Tiziana Brolli</bibl>
                </head>
                <l xml:id="d001l1" n="1">Exierat nondum patrios natura per actus</l>
                <l xml:id="d001l2" n="2">Set deformis adhuc confusaque stabat ydea</l>
                <l xml:id="d001l3" n="3">Yleumque Kaos elementaque mixta sub uno</l>
                <l xml:id="d001l4" n="4">Pondere materia totaque errante sub ipso;</l>
                <l xml:id="d001l5" n="5">Nec celi nec lumen erat neque motor eorum</l>
                <l xml:id="d001l6" n="6">Cum divina parens librabat in ordine cuncta.</l>
                <l xml:id="d001l7" n="7">Hec est illa quidem Sapientia que fuit ante</l>
                <l xml:id="d001l8" n="8">Secula mente Dei, que legibus omnia fecit.</l>
                <l xml:id="d001l9" n="9">Hec est que celos, stellas orbesque vagantes</l>
                <l xml:id="d001l10" n="10">Finxit et infestis dedit illa meatibus ire</l>
                <l xml:id="d001l11" n="11">Hec est, hec vere, que fundamenta locavit</l>
                <l xml:id="d001l12" n="12">Atque bases terre montes collesque virentes</l>
                <l xml:id="d001l13" n="13">Et valles statuit, latices et flumina, fontes,</l>
                <l xml:id="d001l14" n="14">Stagna, lacus pelagique estus torrentis et undas;</l>
                <l xml:id="d001l15" n="15">Hec que sola Deo residet, que sola ministrat,</l>
                <l xml:id="d001l16" n="16">Illius aspectu paradisi effecta fenestra.</l>
                <l xml:id="d001l17" n="17">Hec es hec mulier que fulsit solis amictu,</l>
                <l xml:id="d001l18" n="18">Lunaque sub pedibus cuius, cui clara corona</l>
                <l xml:id="d001l19" n="19">Lucentis stelle duodene fronte micabat,</l>
                <l xml:id="d001l20" n="20">Hec est summi Patris bonitas, perfectio vera.</l>
                <l xml:id="d001l21" n="102" rend="102">Hec tibi que portas vasti dirupit habissi,</l>
                <l xml:id="d001l22" n="103">Heumenides manesque truces stigiasque paludes</l>
                <l xml:id="d001l23" n="104">Immundasque domos horrentia regnaque mortis.</l>
                <l xml:id="d001l24" n="105">Hec que delictum delevit ab orbe parentis,</l>
                <l xml:id="d001l25" n="106">Hec quam confessor, quam martir, apostolus orat.</l>
                <l xml:id="d001l26" n="107">Hec quam longevi iam predixere prophete,</l>
                <l xml:id="d001l27" n="108">Quam patriarcha colit, cui servit ecclesia soli.</l>
                <l xml:id="d001l28" n="109">De se lingua loquens non est sic undique tanta</l>
                <l xml:id="d001l29" n="110">Maiestas; sic imperium, sic atque tribunal</l>
                <l xml:id="d001l30" n="111">Omne quod ipse Deus fuit, hec est omnia secum,</l>
                <l xml:id="d001l31" n="112">Previdet et quicquid respondet, et omnis eclisis</l>
                <l xml:id="d001l32" n="113">Cedit ei livorque omnis sine turbine perstans,</l>
                <l xml:id="d001l33" n="114">Huicve ger&lt;a&gt;rcie subsunt reginaque rerum</l>
                <l xml:id="d001l34" n="115">Solaque cunctorum dominatrix. Quidne recursus</l>
                <l xml:id="d001l35" n="116">Hiis numeris impende tuis, accede vocate,</l>
                <l xml:id="d001l36" n="117">Octaviane: tuus labor est, o maxime princeps,</l>
                <l xml:id="d001l37" n="118">Ecclesie fideique vigor, clarissime patrum</l>
                <l xml:id="d001l38" n="119">Ac felix adletha Dei, fulgoris et asta,</l>
                <l xml:id="d001l39" n="120">Tu qui defense clippeus superabilis ensis,</l>
                <l xml:id="d001l40" n="121">Iudicii qui magnus ades, dispone labori</l>
                <l xml:id="d001l41" n="122">Ac operi complaude tuo, qui solus nullo</l>
                <l xml:id="d001l42" n="123">Linqueris et titulo subscriberis ipse Marie</l>
                <l xml:id="d001l43" n="124">Que "Via Lata" sonat. "Mundi dulcissime cardo</l>
                <l xml:id="d001l44" n="125">Cardo, fave". Sic fatus, abit per talia vates.</l>
                <l xml:id="d001l45" n="126">Sic liceat clamare tibi natalia tante</l>
                <l xml:id="d001l46" n="127">Matris et inde Iesu, placida per climata nate.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Tiziana Brolli</bibl>
                </head>
                <l xml:id="d002l1" n="1">Inclita prosapies, cui vicinaque caelo</l>
                <l xml:id="d002l2" n="2">Ac coniuncta deis et proxima facta supernis,</l>
                <l xml:id="d002l3" n="3">Moribus ac prime omne spectacula spectans,</l>
                <l xml:id="d002l4" n="4">Orta tribu Iuda productaque stemate David,</l>
                <l xml:id="d002l5" n="5">Par cui non natura tulit visura nec unquam</l>
                <l xml:id="d002l6" n="6">Huic equale fuit gessuraque machina nulla,</l>
                <l xml:id="d002l7" n="7">Unde tibi tante prefulxit nominis omen?</l>
                <l xml:id="d002l8" n="8">Unde tibi? Que causa datur? Quid? Gloria Proles</l>
                <l xml:id="d002l9" n="9">Ex uno atque una tumet superadderis omni</l>
                <l xml:id="d002l10" n="10">Esse rei quam mira tui iam fata fuere.</l>
                <l xml:id="d002l11" n="11">Quis pean fuit? Ille gradus sic undique felix</l>
                <l xml:id="d002l12" n="12">An famosus erat vel lucidus, an quis eorum?</l>
                <l xml:id="d002l13" n="13">Quid? Tunc ascendens tam nobile qualis et ille?</l>
                <l xml:id="d002l14" n="14">Illius en heros prod&lt;i&gt;ens orizonte corusco!</l>
                <l xml:id="d002l15" n="15">Qui tunc aspectus et simplicitatis honores</l>
                <l xml:id="d002l16" n="16">Et que iudicii sententia prodita divis!</l>
                <l xml:id="d002l17" n="17">O placidi cursus et lete gratia sortis!</l>
                <l xml:id="d002l18" n="18">Quam pulchre facies et terminus aptior illis</l>
                <l xml:id="d002l19" n="19">Qui terre spirant et causis omnia condunt.</l>
                <l xml:id="d002l20" n="20">Non hic defectus nullusque retrogradus ibat,</l>
                <l xml:id="d002l21" n="21">Non hic mutus erat, conbustus sive sinister;</l>
                <l xml:id="d002l22" n="22">Quisquis, ut arbitrii est, gaudebat in ede deorum</l>
                <l xml:id="d002l23" n="23">Aut ve bonis coniunctus erat vel regna tenebat.</l>
                <l xml:id="d002l24" n="24">Hinc sua queque mera statione vel ordine stabant</l>
                <l xml:id="d002l25" n="25">Sidera cumque anima mundi vos illa vel unus</l>
                <l xml:id="d002l26" n="26">Spiritus ille Dei, te teque elegit ubique</l>
                <l xml:id="d002l27" n="27">Ac ex te nasci voluit clarissima pubes,</l>
                <l xml:id="d002l28" n="28">Et rerum solidata basis, virtutis et heres,</l>
                <l xml:id="d002l29" n="29">Iam Deitas ubi, facta caro, ventura quiescet.</l>
                <l xml:id="d002l30" n="30">Principium cuius Ioachim conductor ovilis,</l>
                <l xml:id="d002l31" n="31">Ingenuus totusque vacans armenta fovere,</l>
                <l xml:id="d002l32" n="32">Multiplicare greges pecudesque bovesque iugales</l>
                <l xml:id="d002l33" n="33">Addere, sicve bonis concrescere visus ut olli,</l>
                <l xml:id="d002l34" n="34">Ne foret ebrayca quisquam de gente, subortis</l>
                <l xml:id="d002l35" n="35">Cursibus annorum longeque implentibus astris,</l>
                <l xml:id="d002l36" n="36">Lustratis domibusque poli versoque meatu,</l>
                <l xml:id="d002l37" n="37">Et similis patiensque magis nec sanctior illo</l>
                <l xml:id="d002l38" n="38">Nec miserator eo. Nam dispensator eorum</l>
                <l xml:id="d002l39" n="39">Quos Deus huic dederat, sollers ille omnibus ibat,</l>
                <l xml:id="d002l40" n="40">Omnibus inpendens pupillis, omnibus addens</l>
                <l xml:id="d002l41" n="41">Solamen miseris divasque colentibus aras,</l>
                <l xml:id="d002l42" n="42">Conservans famulis quicquid restabat et ipsi.</l>
                <l xml:id="d002l43" n="43">Hec autem spatio quindeni temporis orsus;</l>
                <l xml:id="d002l44" n="44">Qui, cum vicenis foret evolventibus annis,</l>
                <l xml:id="d002l45" n="45">Annam, iudaica conceptam stirpe serena,</l>
                <l xml:id="d002l46" n="46">Cepit in uxorem; quam maximus ille patronus</l>
                <l xml:id="d002l47" n="47">Ysachar genuit. Cui non fecundior usus</l>
                <l xml:id="d002l48" n="48">Conceptus sterilisque magis fuit alvus in illa</l>
                <l xml:id="d002l49" n="49">Acfectu natura errans nudataque prorsus</l>
                <l xml:id="d002l50" n="50">Quattuor elapsis lustris, unde omnis ob ipsam</l>
                <l xml:id="d002l51" n="51">Affinis merens fuerat. Mestusque maritus</l>
                <l xml:id="d002l52" n="52">Accessit templo, demisso lumine, munus</l>
                <l xml:id="d002l53" n="53">Huic solito de more volens offerre. Sacerdos</l>
                <l xml:id="d002l54" n="54">Increpet et templo propellens, talia fatur:</l>
                <l xml:id="d002l55" n="55">"Hinc, maledicte Deo, properes exire. Quid immo</l>
                <l xml:id="d002l56" n="56">Ausus et huc audax nimium delubra subisti?</l>
                <l xml:id="d002l57" n="57">Te Deus et fatum deiecit sorte bonorum,</l>
                <l xml:id="d002l58" n="58">Nec tecum fortuna fuit sub prole creanda;</l>
                <l xml:id="d002l59" n="59">Factus es obprobrium populis, illusio genti.</l>
                <l xml:id="d002l60" n="60">An miser ignoras quod, quem Deus expulit, orbis</l>
                <l xml:id="d002l61" n="61">Non minus expellit? Gentes quoque fata secuntur</l>
                <l xml:id="d002l62" n="62">Et mundum fortuna trait, variabilis usque</l>
                <l xml:id="d002l63" n="63">Ac anceps ingesta ruit sub pondere vasto".</l>
                <l xml:id="d002l64" n="64">Sic ait. Inde pudens excessit limina templi</l>
                <l xml:id="d002l65" n="65">Mox Ioachim, languensque animo pastoribus ivit,</l>
                <l xml:id="d002l66" n="66">Armentis secum motis, uxore relicta,</l>
                <l xml:id="d002l67" n="67">Despectaque illa. Terras alienaque regna</l>
                <l xml:id="d002l68" n="68">Poscit montanus, habitans agrestibus arvis</l>
                <l xml:id="d002l69" n="69">Ignotisque locis; ubi noluit ille videri</l>
                <l xml:id="d002l70" n="70">Ac nosci, quinis latitans ibi mensibus actis.</l>
                <l xml:id="d002l71" n="71">Anna tamen, confisa Dei penetralibus almis,</l>
                <l xml:id="d002l72" n="72">Ingreditur consueta sui pomeria campi</l>
                <l xml:id="d002l73" n="73">Et fletu percussa gravi gemituque doloris,</l>
                <l xml:id="d002l74" n="74">Extulit in celum lumen; nidumque volucris</l>
                <l xml:id="d002l75" n="75">Passeri cumque genus vidit tremuitque videndo</l>
                <l xml:id="d002l76" n="76">Applausitque Deo fuditque oramina summis</l>
                <l xml:id="d002l77" n="77">Celicolis supplex et vocibus hiis fuit usa:</l>
                <l xml:id="d002l78" n="78">"O Tu, summe Parens, cui parent omnia quique</l>
                <l xml:id="d002l79" n="79">Intuitum prestare tuum non desinis ullis,</l>
                <l xml:id="d002l80" n="80">Aereis equidem pennis avibusque polinis</l>
                <l xml:id="d002l81" n="81">Producis natos (tibi nam benedictio presit),</l>
                <l xml:id="d002l82" n="82">Inde tuum lasseque mihi que spreta colonis</l>
                <l xml:id="d002l83" n="83">Nec cesset sterili fecisti velle benignum</l>
                <l xml:id="d002l84" n="84">Civibus atque meis assum miserabilis ipsa,</l>
                <l xml:id="d002l85" n="85">Ac, proprio deserta viro, sic clauditur alvus,</l>
                <l xml:id="d002l86" n="86">Sic uter in fructum non redditur, immo refusus</l>
                <l xml:id="d002l87" n="87">In nichilum meus ille redit neque prole tumescit;</l>
                <l xml:id="d002l88" n="88">Nec peperit, nec visa fui gaudere puellis</l>
                <l xml:id="d002l89" n="89">Usquam, set, foribus clausis aulaque reclusa,</l>
                <l xml:id="d002l90" n="90">Interius latui talamo proiecta rubore,</l>
                <l xml:id="d002l91" n="91">Sepius et karis cellata occultaque totis</l>
                <l xml:id="d002l92" n="92">Vicinis, nullusque fuit qui credere penas</l>
                <l xml:id="d002l93" n="93">Meroresque datos posset simul atque pudores".</l>
                <l xml:id="d002l94" n="94">Hec dum fata foret, mox angelus astitit illi:</l>
                <l xml:id="d002l95" n="95">"Ultra iam noli, noli veneranda timere</l>
                <l xml:id="d002l96" n="96">Atque queri magis Anna queri: Deus annuit ipsi</l>
                <l xml:id="d002l97" n="97">Audiit atque preces. Est -inquid- gratia tecum.</l>
                <l xml:id="d002l98" n="98">Tuque tuo genuisse viro te crede relicto;</l>
                <l xml:id="d002l99" n="99">Replevit fuditque tuum sub germine ventrem</l>
                <l xml:id="d002l100" n="100">Humano. Tibi Nata aderit mirabilis evo</l>
                <l xml:id="d002l101" n="101">Et populo laudata omni". Tum territa surgit,</l>
                <l xml:id="d002l102" n="102">Tum lectum quasi fusca petit, quasi strata recumbit</l>
                <l xml:id="d002l103" n="103">Et modicum turbata iacet famulamque vicissim</l>
                <l xml:id="d002l104" n="104">Evocat; ast illi illa indignata ferebat:</l>
                <l xml:id="d002l105" n="105">"Quid vult sermo huius? Sic virtus clausit olimpi</l>
                <l xml:id="d002l106" n="106">Ecce uterum (quod non homini sit fas tibi fari),</l>
                <l xml:id="d002l107" n="107">Ut neque sit facies facies tua recta sub orbe</l>
                <l xml:id="d002l108" n="108">Celorum nec mundus eam queat ecce videre.</l>
                <l xml:id="d002l109" n="109">Quid demissa ergo petis et vis improba voce</l>
                <l xml:id="d002l110" n="110">Voce tua, sic?" Illa tacet nec verba resolvit;</l>
                <l xml:id="d002l111" n="111">Ast audita silet secumque in pectore servat,</l>
                <l xml:id="d002l112" n="112">Dum sperata sibi veniant et vota mariti.</l>
                <l xml:id="d002l113" n="113">Ast hinc formosus Ioachim preluxit ephebus</l>
                <l xml:id="d002l114" n="114">Elocutus: "Cur non remeas uxoris ad edem</l>
                <l xml:id="d002l115" n="115">Atque tuos revidere lares?" Cui talia laxat:</l>
                <l xml:id="d002l116" n="116">"Quisquis es, ignoras causas uxoris et actus;</l>
                <l xml:id="d002l117" n="117">Ac ne verecundos templi tristesque recessus</l>
                <l xml:id="d002l118" n="118">Ac sinodi risus ludibria visaque plebe</l>
                <l xml:id="d002l119" n="119">Enormesque actus inhonestaque fata repensa,</l>
                <l xml:id="d002l120" n="120">Absurdumque nephas et vulnera, qualia numquam</l>
                <l xml:id="d002l121" n="121">Discedent animo nec nostro lumine qualis</l>
                <l xml:id="d002l122" n="122">Despectus. Quid plura? Scies hec omnia: turme</l>
                <l xml:id="d002l123" n="123">Atque senes referent". Sic retulit angelus autem:</l>
                <l xml:id="d002l124" n="124">"Surge -inquid- properaque domum, tua gaudia tolle,</l>
                <l xml:id="d002l125" n="125">Uxoremque tuam gravidam liquisse recordor".</l>
                <l xml:id="d002l126" n="126">Pronior assurgit Ioachim vescique precatur</l>
                <l xml:id="d002l127" n="127">Hunc, epulis et adesse suis insistit. At ille</l>
                <l xml:id="d002l128" n="128">Sacrificare Deo iubet et que apponere mense</l>
                <l xml:id="d002l129" n="129">Debuerat Domino tradi. Sic paruit. Hora</l>
                <l xml:id="d002l130" n="130">A sexta in nonam iacuit prostratus et horans.</l>
                <l xml:id="d002l131" n="131">Mirati veniunt famuli curruntque videre</l>
                <l xml:id="d002l132" n="132">Prodigium terraque levant et brachia ponunt</l>
                <l xml:id="d002l133" n="133">Submittuntque manus et querunt qualia versent:</l>
                <l xml:id="d002l134" n="134">An fuerit morbi casus vel sincopis ulla,</l>
                <l xml:id="d002l135" n="135">Aut quid inesse queat, quis missus celitus honor</l>
                <l xml:id="d002l136" n="136">Aut stupor anve lues, lethes subrepserit ulla.</l>
                <l xml:id="d002l137" n="137">Ille nichil. Rursus somnis apparuit illi</l>
                <l xml:id="d002l138" n="138">Angelus: "Ecce tui bona que percepit egenus</l>
                <l xml:id="d002l139" n="139">Ac pauper fructum reddent tibi tempore qualem</l>
                <l xml:id="d002l140" n="140">Non reges ullique duces ullique prophete</l>
                <l xml:id="d002l141" n="141">Viderunt nec secla hominum sensura ferentur,</l>
                <l xml:id="d002l142" n="142">Nec ventura manent". Quem postquam sompnia linquunt,</l>
                <l xml:id="d002l143" n="143">Exilarat certusque rei sic redditur atque</l>
                <l xml:id="d002l144" n="144">Conscius efficitur veri. Pastoribus illud</l>
                <l xml:id="d002l145" n="145">Enarrat; suadent reditum, spatioque dierum</l>
                <l xml:id="d002l146" n="146">Viginti sua tecta petit coniunxque propinat</l>
                <l xml:id="d002l147" n="147">Occurritque viro qua presidet aurea porta,</l>
                <l xml:id="d002l148" n="148">Angelico monitu. Quem cernens, comminus egit:</l>
                <l xml:id="d002l149" n="149">"En ego que vidua fueram sterilisque manebam!</l>
                <l xml:id="d002l150" n="150">Non sum, non ultra dicar neque lusio fiam.</l>
                <l xml:id="d002l151" n="151">Nam iam concepi; neque vir meus unicus ultra</l>
                <l xml:id="d002l152" n="152">Incurret divis sacri convicia templi,</l>
                <l xml:id="d002l153" n="153">Nec deiectus erit, nec fabula murmure vulgi,</l>
                <l xml:id="d002l154" n="154">Nec patrios cultus exibit et exul in horas</l>
                <l xml:id="d002l155" n="155">Externas tendet, set erit possessor Helie</l>
                <l xml:id="d002l156" n="156">Et felix civis; sibi totaque pulchra placebit</l>
                <l xml:id="d002l157" n="157">Ierusalem, sua nec coniux oblivia planget</l>
                <l xml:id="d002l158" n="158">Illa viri neque vir castum relinquet amorem".</l>
                <l xml:id="d002l159" n="159">Ulterius sic fata, redit, solisque sub ora</l>
                <l xml:id="d002l160" n="160">Lucidiore gradu lucis parit Anna Mariam,</l>
                <l xml:id="d002l161" n="161">Quoque poli recto currentibus ordine divis,</l>
                <l xml:id="d002l162" n="162">Omnis ubi celi concordia facta sub ipsa.</l>
                <l xml:id="d002l163" n="163">Et tunc virgineo scandebat cardine Febus</l>
                <l xml:id="d002l164" n="164">(Sub quo reperimus Christi natale fuisse),</l>
                <l xml:id="d002l165" n="165">Arte data numerisque Arabum superumque meatu,</l>
                <l xml:id="d002l166" n="166">Equatisque astris et in hiis pronostica veri</l>
                <l xml:id="d002l167" n="167">Iudicii dantes maturo tempore partus</l>
                <l xml:id="d002l168" n="168">Mensibus expletis nonis, ubi ianua Christi</l>
                <l xml:id="d002l169" n="169">Et Christi fecunda Parens dicetur et aula,</l>
                <l xml:id="d002l170" n="170">Cuius semper erit nomen vulgataque fama</l>
                <l xml:id="d002l171" n="171">Atque superstitio pulcerima lata per evum,</l>
                <l xml:id="d002l172" n="172">Perque omnes zonas longe. Post tertia vero</l>
                <l xml:id="d002l173" n="173">Tempora, post lactis data nutrimenta liquentis</l>
                <l xml:id="d002l174" n="174">Hanc, iuxta votum, templi petiere parentes</l>
                <l xml:id="d002l175" n="175">Tradere. Que propere cum pervenisset ad altos</l>
                <l xml:id="d002l176" n="176">Ascensus templique gradus, velocior ulla</l>
                <l xml:id="d002l177" n="177">Alite festinat, festinat ut omnis in ipsa</l>
                <l xml:id="d002l178" n="178">Miretur presul, cursu conducta decenti;</l>
                <l xml:id="d002l179" n="179">Inde scalas repetit. Tunc psalmum condidit Anna</l>
                <l xml:id="d002l180" n="180">Atque prophetavit, laudes et cantica promens.</l>
                <l xml:id="d002l181" n="181">Inde Maria operi sirico divisque vacabat,</l>
                <l xml:id="d002l182" n="182">Odis proficiens quasi plena etate fuisset.</l>
                <l xml:id="d002l183" n="183">Cuius splendebat facies ut quisque stuperet</l>
                <l xml:id="d002l184" n="184">Ipsius intuitu, cuius perfectio nulla</l>
                <l xml:id="d002l185" n="185">Maior erat. Nam lege Dei, virtute nitebat</l>
                <l xml:id="d002l186" n="186">Ex aliis: pia quippe magis pietate refecta,</l>
                <l xml:id="d002l187" n="187">Purior hec puris, humilis superaddita cunctis.</l>
                <l xml:id="d002l188" n="188">Daviticis metris horis intenta diurnis</l>
                <l xml:id="d002l189" n="189">Nocturnisque diu stetit, et tot sedula sedit</l>
                <l xml:id="d002l190" n="190">Et sollers sapiensque fuit. Sibi risus in ore</l>
                <l xml:id="d002l191" n="191">Non inventus erat, non visa in vultibus ira,</l>
                <l xml:id="d002l192" n="192">Set Deus in lingua semper micat eius et ore,</l>
                <l xml:id="d002l193" n="193">Cumque salutabant acties proneque cadebant</l>
                <l xml:id="d002l194" n="194">Astabantque illi laudantes queque sub ipsa.</l>
                <l xml:id="d002l195" n="195">"Gratia sit celi Factori" -talibus inquid.</l>
                <l xml:id="d002l196" n="196">Et quid longa canam? Victu moderata manebat;</l>
                <l xml:id="d002l197" n="197">Exclusis reliquis, partem quam ceperat ara</l>
                <l xml:id="d002l198" n="198">Impendit lasis, victu contenta superno,</l>
                <l xml:id="d002l199" n="199">Celesti nutrita cibo, quo corpore virtus</l>
                <l xml:id="d002l200" n="200">Emanat, quasi manna fluens ex aere puro;</l>
                <l xml:id="d002l201" n="201">Sic ut ea paciens egerque et languidus omnis</l>
                <l xml:id="d002l202" n="202">Perciperet curam curamque salutis haberet.</l>
                <l xml:id="d002l203" n="203">Abiathar vero, contemplans singula secum,</l>
                <l xml:id="d002l204" n="204">Hec que fiebant et virtus qualis ab illa</l>
                <l xml:id="d002l205" n="205">Exibat census et munera grandia templo</l>
                <l xml:id="d002l206" n="206">Obtulit, ut genito talem concederet eius</l>
                <l xml:id="d002l207" n="207">In sponsam dotemque suam sortemque dicatam.</l>
                <l xml:id="d002l208" n="208">Instatur; negat at fieri, connubia rumpit,</l>
                <l xml:id="d002l209" n="209">Talia commemorans: in celum raptus Elyas</l>
                <l xml:id="d002l210" n="210">Virgo fuit, iustusque Habel conscendit ad astra</l>
                <l xml:id="d002l211" n="211">Virgineum servans cultum. Lex obstat et ordo</l>
                <l xml:id="d002l212" n="212">Pontificum certabat ibi sub lege mariti.</l>
                <l xml:id="d002l213" n="213">Nuncius inde Dei sic dixerat: "Ecce: columba</l>
                <l xml:id="d002l214" n="214">Ex cuius virga processerit, ille Mariam</l>
                <l xml:id="d002l215" n="215">Accipiet. Iubeas ex omni gente cohortes</l>
                <l xml:id="d002l216" n="216">Huc virgas afferre manu". Paretur et illi;</l>
                <l xml:id="d002l217" n="217">Conveniunt templo, virgas manibusque tenebant</l>
                <l xml:id="d002l218" n="218">Hinc ac inde viri, tante miracula sortis</l>
                <l xml:id="d002l219" n="219">Ordine spectantes quodcumque habiturus venisset.</l>
                <l xml:id="d002l220" n="220">Nec fuit augurus fortuna nec ipsa columba</l>
                <l xml:id="d002l221" n="221">Egressa est virga. Unde almus ibique sacerdos</l>
                <l xml:id="d002l222" n="222">More suo sacris indutus vestibus, aras</l>
                <l xml:id="d002l223" n="223">Ambit et accinctus campanis circuit omnes,</l>
                <l xml:id="d002l224" n="224">Invenit atque virum cui non sua virga manebat;</l>
                <l xml:id="d002l225" n="225">Ecce Ioseph iustus magnaque etate dierum;</l>
                <l xml:id="d002l226" n="226">Cui presul: "Quid agis latitans, Iosep? Accipe virgam".</l>
                <l xml:id="d002l227" n="227">Cui Iosep: "Et ne seni dabitur sors apta puelle?</l>
                <l xml:id="d002l228" n="228">An Deus illudet?" Virgam capit. Inde columba</l>
                <l xml:id="d002l229" n="229">Egreditur. Stupet inde senex latitatque per edem.</l>
                <l xml:id="d002l230" n="230">Conclamant alii: "Quo quo tua fata tulisti,</l>
                <l xml:id="d002l231" n="231">Fortunate senex? Que gloria facta sub annis</l>
                <l xml:id="d002l232" n="232">Antiquis? Fuit illa tuis melioribus usae</l>
                <l xml:id="d002l233" n="233">Quam credant. Faciem converte videre decoram</l>
                <l xml:id="d002l234" n="234">Ac mundi lucem divinaque munera celi.</l>
                <l xml:id="d002l235" n="235">Oblitus esne Abiron, Dathanve Chereve, beate</l>
                <l xml:id="d002l236" n="236">Sole Ioseph semperque memor, qui dum pia summi</l>
                <l xml:id="d002l237" n="237">Affugerent precepta Dei periere sub illis".</l>
                <l xml:id="d002l238" n="238">Cumque hec audisset, tremuit Iosep, anxius factus;</l>
                <l xml:id="d002l239" n="239">Accipit in propriam sibi, virginitatis honore</l>
                <l xml:id="d002l240" n="240">Servato. conservat eam; comitataque tendit</l>
                <l xml:id="d002l241" n="241">In partes ususque domus qua virginis aula</l>
                <l xml:id="d002l242" n="242">Reucha quidem, Sephora et Susanna, Habigea Rachelque,</l>
                <l xml:id="d002l243" n="243">Lanificumque paratur opus sibi purpura, bissus</l>
                <l xml:id="d002l244" n="244">Diversumque genus cocci linique, iacinti</l>
                <l xml:id="d002l245" n="245">Miscendique offertur eis. Quibus undique partis,</l>
                <l xml:id="d002l246" n="246">Queque suum cepit pannum, set sola Maria</l>
                <l xml:id="d002l247" n="247">Purpureum tractare tulit; cui tota katerva:</l>
                <l xml:id="d002l248" n="248">"Hec regina aderit mundi fortasse vocata</l>
                <l xml:id="d002l249" n="249">Quod tractanda sibi debetur purpura soli,</l>
                <l xml:id="d002l250" n="250">Quam fuit ausa suis manibus pretollere nobis.</l>
                <l xml:id="d002l251" n="251">Illa sibi linquatur" agunt. Quibus angelus inquid:</l>
                <l xml:id="d002l252" n="252">"Non erit incassum vestri sic sermo relictus,</l>
                <l xml:id="d002l253" n="253">Nonve fatigatus frustra, set verior ulla</l>
                <l xml:id="d002l254" n="254">Ecce prophetia fuerit dominabilis usque</l>
                <l xml:id="d002l255" n="255">Atque super faciem terre pelagique profundi</l>
                <l xml:id="d002l256" n="256">Diffundetur ibi populis et gentibus orbis,</l>
                <l xml:id="d002l257" n="257">Sidereisque polis prelata et turribus ipsis</l>
                <l xml:id="d002l258" n="258">Regnabit soliumque Dei sibi sola tenebit".</l>
                <l xml:id="d002l259" n="259">Finit. At ipse pater, cuius virtute poema,</l>
                <l xml:id="d002l260" n="260">Octaviane, tuli, gaude, cum nomen adores</l>
                <l xml:id="d002l261" n="261">Ac te subscribas titulis illius et aris</l>
                <l xml:id="d002l262" n="262">(Tempus erit quod forsan eris meritorius illis),</l>
                <l xml:id="d002l263" n="263">Hoc solo contemptus eas quod Virginis acta</l>
                <l xml:id="d002l264" n="264">Permissum recitare tuo sub nomine vati,</l>
                <l xml:id="d002l265" n="265">Meonides numquam, grandeva nec Heneis usquam</l>
                <l xml:id="d002l266" n="266">Nobilius finxit. Cessent a lege poete</l>
                <l xml:id="d002l267" n="267">Hac yspana suo requiescat Cesare fama,</l>
                <l xml:id="d002l268" n="268">Subticeant alie quecumque ex ordine, pice</l>
                <l xml:id="d002l269" n="269">Sulmo recumbat; ibi dormitet thebays urens.</l>
                <l xml:id="d002l270" n="270">Et iam nostra diu valeat Verona superstes,</l>
                <l xml:id="d002l271" n="271">Noster Atax flubiusque placens et Arena iocosa;</l>
                <l xml:id="d002l272" n="272">Que nam karuleos distinxit Marte triumphos</l>
                <l xml:id="d002l273" n="273">Cesaridumque neces et horrida prelia regum.</l>
                <l xml:id="d002l274" n="274">Et credant quia vera fuit recitata Talya,</l>
                <l xml:id="d002l275" n="275">Historie celebrandus honos, ut visio vera</l>
                <l xml:id="d002l276" n="276">Indicat, ac ultra cesabit apocriphus error,</l>
                <l xml:id="d002l277" n="277">Inscius atque stilus, tu quem Florentia mundo</l>
                <l xml:id="d002l278" n="278">Edidit, acceptum quem Roma beavit honore</l>
                <l xml:id="d002l279" n="279">Cardineo, cui regna placent. Quid denique, queso?</l>
                <l xml:id="d002l280" n="280">Hoc etiam contentus eas, dum laurea surget,</l>
                <l xml:id="d002l281" n="281">Virginei ascensus edereque et nomen honoris</l>
                <l xml:id="d002l282" n="282">Eterni, qua tu poteris cognoscere motus</l>
                <l xml:id="d002l283" n="283">Ipse vaporosos, pluvias ventosque furentes</l>
                <l xml:id="d002l284" n="284">Grandineosque imbres, rores gelidasque pruinas</l>
                <l xml:id="d002l285" n="285">Atque vivos tonitru caudas flammasque cometum</l>
                <l xml:id="d002l286" n="286">Illorumque genus novum tellure solutum</l>
                <l xml:id="d002l287" n="287">Corporibusque Deum radiis et lumine sparsum</l>
                <l xml:id="d002l288" n="288">Quorum scire licet gracili vestigia penna</l>
                <l xml:id="d002l289" n="289">Materie quamvis nostre non illa recurrant</l>
                <l xml:id="d002l290" n="290">Hec ut preco rogas dum lacius illa videbis</l>
                <l xml:id="d002l291" n="291">Primus enim verum sat detestabile surgit</l>
                <l xml:id="d002l292" n="292">Interimens fructus, reges et regna ferire</l>
                <l xml:id="d002l293" n="293">Ausum, naturam signi quo splenduit audens;</l>
                <l xml:id="d002l294" n="294">Inde ferox flammam rapidumque cenaculum et ignes</l>
                <l xml:id="d002l295" n="295">Insequitur radios tropicivaque pertica magnos</l>
                <l xml:id="d002l296" n="296">Emittit milles campos furialis apertos,</l>
                <l xml:id="d002l297" n="297">Agreditur leges mutans caudaque nocivus</l>
                <l xml:id="d002l298" n="298">Apparens dominusque ascone funeris auctor</l>
                <l xml:id="d002l299" n="299">Cesaridis regnatque audax et flavus in alto</l>
                <l xml:id="d002l300" n="300">Vespere quamquam extra zonam fera pertica primum</l>
                <l xml:id="d002l301" n="301">Severit aurora potuit velut arte videri</l>
                <l xml:id="d002l302" n="302">Hacve sitim duramque famem vastosque calores</l>
                <l xml:id="d002l303" n="303">Matutina tibi parat ast aurora minatrix</l>
                <l xml:id="d002l304" n="304">Prodit at argentum pingues tibi proferet annos,</l>
                <l xml:id="d002l305" n="305">Hinc rosa mutabit melius data tempora vite</l>
                <l xml:id="d002l306" n="306">Hac nigra fumificos protenderit ardua cursus</l>
                <l xml:id="d002l307" n="307">Aspicies et ibi cum plenius ipsa canemus</l>
                <l xml:id="d002l308" n="308">Vernales animas, lucentia lumina lune</l>
                <l xml:id="d002l309" n="309">Ethereosque globos super ut monumenta potentium</l>
                <l xml:id="d002l310" n="310">Steliferosque axes ac aurea pictaque tecta</l>
                <l xml:id="d002l311" n="311">Ac fluxus alios et cause regna supreme</l>
                <l xml:id="d002l312" n="312">Naturasque horum, virtutes atque vigores</l>
                <l xml:id="d002l313" n="313">Et vitas fortesque actus stabilesque recursus</l>
                <l xml:id="d002l314" n="314">Motoremque suum qui possidet omnia nutu</l>
                <l xml:id="d002l315" n="315">Queve more tenera nobis in arundine parcens</l>
                <l xml:id="d002l316" n="316">Dum tua gesta canent nostre perspecta camene</l>
                <l xml:id="d002l317" n="317">Quicquid et imperii gessisti tempore sevi,</l>
                <l xml:id="d002l318" n="318">Quicquid et armigeris ducibus bellisque peractis,</l>
                <l xml:id="d002l319" n="319">Quicquid in atri odii turbis versantibus ira,</l>
                <l xml:id="d002l320" n="320">Undique perfrendens fidei bellamine sacre,</l>
                <l xml:id="d002l321" n="321">Ut leo cuncta premens furiis succensus et estu</l>
                <l xml:id="d002l322" n="322">Bellorum, qui nulla pavet necis agmina cursu.</l>
                <l xml:id="d002l323" n="323">Ergo potens equare tue dignabere mitre</l>
                <l xml:id="d002l324" n="324">Hoc opus, hoc magnum, hoc incompensabile munus;</l>
                <l xml:id="d002l325" n="325">Et tanto contentus eris. Nam quando liquescet</l>
                <l xml:id="d002l326" n="326">Fama ducum regumque simul tua fama vigebit</l>
                <l xml:id="d002l327" n="327">Et mecum gaudebis ibi sub lumine vero.</l>
            </div1>
        </body>
    </text>
</TEI>
