<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PETRARCA-epis">
                    <title>epistolae metricae</title>
                    <title type="short">epistolae metricae</title>
                    <abbr>epist. metr.</abbr>
                    <bibl>E. Bianchi, 1951; C. Muscetta, D. Ponchiroli, 1958</bibl>
                </title>
                <author xml:id="PETRARCA" n="55.000">
                    <name>Petrarca, Francesco</name>
                    <date>Arezzo 1304 - Padova 1374</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>Francesco Petrarca</persName>
                    <abbr>PETRARCA</abbr>
                </author>
                <respStmt>
                    <resp>Reference basis text</resp>
                    <name>E. Bianchi, 1951; C. Muscetta, D. Ponchiroli, 1958</name>
                </respStmt>
            </titleStmt>
            <extent>
                <measure unit="words" quantity="12771">12771</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>E. Bianchi, 1951; C. Muscetta, D. Ponchiroli, 1958</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>5.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Cristina Zanatta</bibl>
                </head>
                <div2 xml:id="001c001" type="carmen">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. ad Barbatum Sulmonensem</p>
                    <l xml:id="d001l2" n="1">Si michi seva pium servassent sidera regem,</l>
                    <l xml:id="d001l3" n="2">Pars animi Barbate mei, non litera cordis</l>
                    <l xml:id="d001l4" n="3">Nuntia per vastos tractus telluris et unde</l>
                    <l xml:id="d001l5" n="4">Ambiguum tentaret iter; tua lumina presens</l>
                    <l xml:id="d001l6" n="5">Aspicerem, vox viva tuas contingeret aures.</l>
                    <l xml:id="d001l7" n="6">Mors vetat. Heu varii quos quondam largus honores</l>
                    <l xml:id="d001l8" n="7">Contulit ille michi, vultus heu blanda sereni</l>
                    <l xml:id="d001l9" n="8">Maiestas placideque decus pondusque senecte;</l>
                    <l xml:id="d001l10" n="9">Heu prerepta michi frons augustissima celo</l>
                    <l xml:id="d001l11" n="10">Reddita iam patrio; vox heu doctissima melle</l>
                    <l xml:id="d001l12" n="11">Dulcior Hybleo, que prensa tenacibus hamis</l>
                    <l xml:id="d001l13" n="12">Corda virum rapiebat humo, que laudibus amplis</l>
                    <l xml:id="d001l14" n="13">Ingenium celebrare meum calamumque solebat,</l>
                    <l xml:id="d001l15" n="14">Calcar agens animo validum! Non omnia terre</l>
                    <l xml:id="d001l16" n="15">Obruta: vivit amor, vivit dolor; ora negatum</l>
                    <l xml:id="d001l17" n="16">Regia conspicere, at flere et meminisse relictum est.</l>
                    <l xml:id="d001l18" n="17">Hec duo letheis nunquam de pectore nostro</l>
                    <l xml:id="d001l19" n="18">Eripiat Mors atra vadis; verum ordine vite</l>
                    <l xml:id="d001l20" n="19">Proposito, excutimur: mundi pars una placebat,</l>
                    <l xml:id="d001l21" n="20">Spargimur hac illac pelagoque abrumpimur alto</l>
                    <l xml:id="d001l22" n="21">Alpibus ac mediis, quotiensque faventibus astris</l>
                    <l xml:id="d001l23" n="22">Reddimur Ausonie, bustum tibi forte Maronis</l>
                    <l xml:id="d001l24" n="23">Obtigit in partem, vatis, michi cessit origo,</l>
                    <l xml:id="d001l25" n="24">Amnibus ac toto disiungimur Apennino.</l>
                    <l xml:id="d001l26" n="25">Hinc mea vox mittenda tibi est, et credere curas</l>
                    <l xml:id="d001l27" n="26">Cogimur archanas calamo; nec pauca silendi</l>
                    <l xml:id="d001l28" n="27">Causa labor, sed plura metus, ne nostra profani</l>
                    <l xml:id="d001l29" n="28">Abdita perspiciant oculi; vulgata videri</l>
                    <l xml:id="d001l30" n="29">Non metuunt. Memor ergo precum, dilecte, tuarum,</l>
                    <l xml:id="d001l31" n="30">Institui exiguam sparsi tibi mittere partem</l>
                    <l xml:id="d001l32" n="31">Carminis, exacte percurrens otia vite.</l>
                    <l xml:id="d001l33" n="32">Perlege: cognosces animum sine viribus alas</l>
                    <l xml:id="d001l34" n="33">Ingenii explicuisse leves; nam, vera fatebor,</l>
                    <l xml:id="d001l35" n="34">Implumem tepido preceps me gloria nido</l>
                    <l xml:id="d001l36" n="35">Expulit, et celo iussit volitare remoto.</l>
                    <l xml:id="d001l37" n="36">Penitet incepti; cursum revocare iuvente</l>
                    <l xml:id="d001l38" n="37">Si liceat, mansisse domi, cum tempore nervos</l>
                    <l xml:id="d001l39" n="38">Consolidasse velim. Late iam noscor et audax</l>
                    <l xml:id="d001l40" n="39">Fama preit meritum laxisque effertur habenis.</l>
                    <l xml:id="d001l41" n="40">Affectus animi varios bellumque sequacis</l>
                    <l xml:id="d001l42" n="41">Perlegis invidie curasque revolvis inanes,</l>
                    <l xml:id="d001l43" n="42">Quas humilis tenero stilus olim effudit in evo;</l>
                    <l xml:id="d001l44" n="43">Perlegis et lacrimas et quod pharetratus acuta</l>
                    <l xml:id="d001l45" n="44">Ille puer puero fecit michi cuspide vulnus.</l>
                    <l xml:id="d001l46" n="45">Omnia paulatim consumit longior etas,</l>
                    <l xml:id="d001l47" n="46">Vivendoque simul morimur rapimurque manendo.</l>
                    <l xml:id="d001l48" n="47">Ipse michi collatus enim non ille videbor:</l>
                    <l xml:id="d001l49" n="48">Frons alia est moresque alii, nova mentis imago,</l>
                    <l xml:id="d001l50" n="49">Voxque aliud mutata sonat, nec pestibus isdem</l>
                    <l xml:id="d001l51" n="50">Urgeor; erubuit livor cessitque labori.</l>
                    <l xml:id="d001l52" n="51">Cessit an incaluit longisque recruduit annis</l>
                    <l xml:id="d001l53" n="52">Laude tumens aucta, et mecum et cum tempore crevit?</l>
                    <l xml:id="d001l54" n="53">In dubio est; certe hunc didici contemnere ab alto,</l>
                    <l xml:id="d001l55" n="54">Iamque equidem vel nulla lues vel spreta quietem</l>
                    <l xml:id="d001l56" n="55">Dat calamo atque animo, iamque observatio vite</l>
                    <l xml:id="d001l57" n="56">Multa dedit lugere nichil, ferre omnia; iamque</l>
                    <l xml:id="d001l58" n="57">Paulatim lacrimas rerum experientia tersit.</l>
                    <l xml:id="d001l59" n="58">Iam quod non potuit ratio, natura diesque</l>
                    <l xml:id="d001l60" n="59">Longa potest; vicere due cui cesserat una.</l>
                    <l xml:id="d001l61" n="60">Tempus edax minuit quem Mors exstinxit amorem,</l>
                    <l xml:id="d001l62" n="61">Flamma furens annis, tumulo cessere faville.</l>
                    <l xml:id="d001l63" n="62">Nunc breve marmor habet longos quibus arsimus ignes,</l>
                    <l xml:id="d001l64" n="63">Pectore nunc gelido calidos miseramur amantes,</l>
                    <l xml:id="d001l65" n="64">Iamque arsisse pudet. Veteres tranquilla tumultus</l>
                    <l xml:id="d001l66" n="65">Mens horret, relegensque alium putat ista locutum.</l>
                    <l xml:id="d001l67" n="66">Sed iam nequicquam latebras circumspicit: ardens</l>
                    <l xml:id="d001l68" n="67">Turba premit comitum, quos par insania iactat,</l>
                    <l xml:id="d001l69" n="68">Dulce quibus conferre suis aliena; nec illos</l>
                    <l xml:id="d001l70" n="69">Submovisse sat est; acies nam maior apertam</l>
                    <l xml:id="d001l71" n="70">Protrahit in lucem. Durum, sed et ipse per urbes</l>
                    <l xml:id="d001l72" n="71">Iam populo plaudente legor, nec Musa regressum</l>
                    <l xml:id="d001l73" n="72">Secreti iam callis habet, vetitumque latere est.</l>
                    <l xml:id="d001l74" n="73">Prodeat impexis ad te festina capillis</l>
                    <l xml:id="d001l75" n="74">Ac fluxo discincta sinu, veniamque precetur,</l>
                    <l xml:id="d001l76" n="75">Non laudem. Veniet tempus dum forte superbis</l>
                    <l xml:id="d001l77" n="76">Passibus atque alio redeat spectanda paratu.</l>
                    <l xml:id="d001l78" n="77">Nunc tibi qualis erat sub prima etate, priusquam</l>
                    <l xml:id="d001l79" n="78">Figeret in thalamo speculum, vultumque comasque</l>
                    <l xml:id="d001l80" n="79">Inciperet cohibere vagas, occurrit, amice,</l>
                    <l xml:id="d001l81" n="80">Cui semper - rex quantus Amor! - non seria tantum</l>
                    <l xml:id="d001l82" n="81">Sed nuge placuere mee. Tu consule, queso,</l>
                    <l xml:id="d001l83" n="82">Parva licet, magni; nam dum, maiora paramus</l>
                    <l xml:id="d001l84" n="83">Hunc tibi devoveo studii iuvenilis honorem.</l>
                    <lb/>
                </div2>
                <div2 xml:id="001c003" type="carmen">
                    <head>
                        <abbr>3</abbr>
                    </head>
                    <p xml:id="d001l85" n="tit.">3. ad Eneam senensem</p>
                    <l xml:id="d001l86" n="1">Per iuga Parnasi scandentem summa videbis</l>
                    <l xml:id="d001l87" n="2">Eneam, missamque feres sibi iussa salutem;</l>
                    <l xml:id="d001l88" n="3">Post gravidum gemitu narrabis, epystola, carmen,</l>
                    <l xml:id="d001l89" n="4">Nam dabit is facilem nostris sermonibus aurem.</l>
                    <l xml:id="d001l90" n="5">Heu michi, quam longe traxerunt stamina vite</l>
                    <l xml:id="d001l91" n="6">Insignes feritate dee! quod flebile sidus,</l>
                    <l xml:id="d001l92" n="7">Ut mala conspicerem, vivaces protulit annos!</l>
                    <l xml:id="d001l93" n="8">Quo lacrimas de fonte traham? Suspiria dignis</l>
                    <l xml:id="d001l94" n="9">Nectere quis valeat numeris patrieque ruentis</l>
                    <l xml:id="d001l95" n="10">Infandum excidium meritis equasse querelis?</l>
                    <l xml:id="d001l96" n="11">O utinam michi cunta forent resonantia membra</l>
                    <l xml:id="d001l97" n="12">Vocibus humanis aut ferrea lingua, dolores</l>
                    <l xml:id="d001l98" n="13">Ut mundus sentire meos ac tristia posset</l>
                    <l xml:id="d001l99" n="14">Murmura! Verum animam vox deserit ipsa, nec unde</l>
                    <l xml:id="d001l100" n="15">Incipiam novi, fateor. Pro fata! pudendis</l>
                    <l xml:id="d001l101" n="16">Angimur imperiis patimurque in viscera passim</l>
                    <l xml:id="d001l102" n="17">Nostra triumphatos fractosque accingier enses.</l>
                    <l xml:id="d001l103" n="18">Ah, pudeat mundi dominam, Fortuna, maligni</l>
                    <l xml:id="d001l104" n="19">Servitii damnare iugo manibusque, revinctas</l>
                    <l xml:id="d001l105" n="20">Quas totiens post terga dedit, tentare potentem</l>
                    <l xml:id="d001l106" n="21">Ausoniam, ducibus penis flendamque severo</l>
                    <l xml:id="d001l107" n="22">Hanibali, siccisque oculis quam nulla videret</l>
                    <l xml:id="d001l108" n="23">Barbaries Gallis subiectam ferre tributum!</l>
                    <l xml:id="d001l109" n="24">Quorum, siqua fides, tumuerunt sepe cruore</l>
                    <l xml:id="d001l110" n="25">Flumina, cerulee rubuerunt sepe puelle,</l>
                    <l xml:id="d001l111" n="26">Fervidus infestam dum frangit Iulius iram</l>
                    <l xml:id="d001l112" n="27">Et fera dum validis rabies contunditur armis.</l>
                    <l xml:id="d001l113" n="28">Nec satis est Nimphas Faunosque agrestia priscis</l>
                    <l xml:id="d001l114" n="29">Numina, quia etiam facimus quoque Nerea testem;</l>
                    <l xml:id="d001l115" n="30">Namque, pererrate ut ventum est ad limina terre,</l>
                    <l xml:id="d001l116" n="31">Ingredimur pelagus, patrioque in gurgite magnus</l>
                    <l xml:id="d001l117" n="32">Horruit Occeanus Romani verbera remi,</l>
                    <l xml:id="d001l118" n="33">Atque sepulcra dedit fulvis miseranda Britannis.</l>
                    <l xml:id="d001l119" n="34">Quid referam hostili positas in litore turres</l>
                    <l xml:id="d001l120" n="35">Oppidaque et victis minitantes civibus urbes,</l>
                    <l xml:id="d001l121" n="36">Italice virtutis opus monumentaque nostri</l>
                    <l xml:id="d001l122" n="37">Cesaris eternum imperii testantia nomen?</l>
                    <l xml:id="d001l123" n="38">Torquatum transire libet, ne sanguinis ista</l>
                    <l xml:id="d001l124" n="39">Sit laus et partem cedat victoria fame</l>
                    <l xml:id="d001l125" n="40">Maiorum cineri; iuvat hinc tacuisse Camillum</l>
                    <l xml:id="d001l126" n="41">Et quem nigra virum volucris contexerat, et te,</l>
                    <l xml:id="d001l127" n="42">Tertia qui revehis spoliato ex hoste trophea</l>
                    <l xml:id="d001l128" n="43">Suffigiens ad templa Iovis, Marcelle, silebo.</l>
                    <l xml:id="d001l129" n="44">Rusticus Arpini Marius, qui vomere collem</l>
                    <l xml:id="d001l130" n="45">Scindere et inculto tellurem vertere rastro</l>
                    <l xml:id="d001l131" n="46">Doctus erat, sevum ut tetigit manus aspera ferrum,</l>
                    <l xml:id="d001l132" n="47">Quas strages! notum ut faceret nempe itala bello</l>
                    <l xml:id="d001l133" n="48">Rusticitas quantum externa prestantior omni</l>
                    <l xml:id="d001l134" n="49">Nobilitate foret. Sed nunc, heu, cunta retrorsum</l>
                    <l xml:id="d001l135" n="50">Ire parant, pulcrum veluti surgentibus Austris</l>
                    <l xml:id="d001l136" n="51">Eripiat nox ceca diem, nec cognita nautis</l>
                    <l xml:id="d001l137" n="52">Ursa nec astrigeri splendescant lumina celi.</l>
                    <l xml:id="d001l138" n="53">O pudor, o plus quam pudor! En hoc tempore surgit</l>
                    <l xml:id="d001l139" n="54">In dominum servus, patroni in colla cruentus</l>
                    <l xml:id="d001l140" n="55">Libertus; vulgare odium, post verbera semper</l>
                    <l xml:id="d001l141" n="56">Acrior ardescit famulus. Quis carcere lapsum</l>
                    <l xml:id="d001l142" n="57">Custodem rectis cernentem vidit ocellis?</l>
                    <l xml:id="d001l143" n="58">Taurus ab inviso furtim distractus aratro</l>
                    <l xml:id="d001l144" n="59">Optat aratorem torvus, dum cornibus ornos</l>
                    <l xml:id="d001l145" n="60">Verberat et magnis complet mugitibus auras.</l>
                    <l xml:id="d001l146" n="61">Ante petet lybicas Sirtes densissimus Atlas</l>
                    <l xml:id="d001l147" n="62">Caucaseumque caput fluctus perfundet Hiberus;</l>
                    <l xml:id="d001l148" n="63">Ante aquilam blande vincent feritate columbe</l>
                    <l xml:id="d001l149" n="64">Et cornix pluma niveos transcendet olores,</l>
                    <l xml:id="d001l150" n="65">Quam, dum serviles meditatur sepe cathenas,</l>
                    <l xml:id="d001l151" n="66">Flagraque dum subeunt mentem virgasque tremiscit,</l>
                    <l xml:id="d001l152" n="67">Furcifer in frontem, metuat nisi tristis, erilem</l>
                    <l xml:id="d001l153" n="68">Liventesque umeros laxataque brachia vinclis</l>
                    <l xml:id="d001l154" n="69">Non moveat, seu iusta trucem reverentia tangat.</l>
                    <l xml:id="d001l155" n="70">Et nocet interdum, felicia tempora postquam</l>
                    <l xml:id="d001l156" n="71">Cessarunt, rebus nimis affluxisse secundis;</l>
                    <l xml:id="d001l157" n="72">Namque, abeat fortuna licet, mansura superstes</l>
                    <l xml:id="d001l158" n="73">Invidia exercet lapsos fragmentaque fati</l>
                    <l xml:id="d001l159" n="74">Atterit, exausti repetens tormenta favoris.</l>
                    <l xml:id="d001l160" n="75">Nos quoque sentimus veteris dispendia palme:</l>
                    <l xml:id="d001l161" n="76">Undique consurgunt populi penamque reposcunt,</l>
                    <l xml:id="d001l162" n="77">Et nisi sors obstet celsoque serenus Olimpo</l>
                    <l xml:id="d001l163" n="78">Iupiter aspiciat, peragent. Cur gentibus esse</l>
                    <l xml:id="d001l164" n="79">Ludibrium domitis miseri properamus et orbis</l>
                    <l xml:id="d001l165" n="80">Fabula? Felicem populum, quam libera dudum</l>
                    <l xml:id="d001l166" n="81">Et victrix condebat humus! Nos vilia busta</l>
                    <l xml:id="d001l167" n="82">Barbaricis pedibus iamiam calcanda superbis</l>
                    <l xml:id="d001l168" n="83">Exspectant. Olim regnorum iniusta cupido</l>
                    <l xml:id="d001l169" n="84">Urbibus Hesperie, civilia bella nefasque</l>
                    <l xml:id="d001l170" n="85">Quorsum abiit? quenam quassis concordia rebus?</l>
                    <l xml:id="d001l171" n="86">Omnia disparibus rumpuntur federa votis</l>
                    <l xml:id="d001l172" n="87">Et vite turbata quies. Vesana magistros</l>
                    <l xml:id="d001l173" n="88">Sic quondam invadit rabies, cum fessa procellis</l>
                    <l xml:id="d001l174" n="89">Volvitur infelix abies, dumque alter in eurum</l>
                    <l xml:id="d001l175" n="90">Nititur, in zephyros alter, neglecta tremendos</l>
                    <l xml:id="d001l176" n="91">Incidit in scopulos. Nobis nunc ista Caribdis</l>
                    <l xml:id="d001l177" n="92">Imminet, hos scopulos metuo; discordia nostra</l>
                    <l xml:id="d001l178" n="93">Hostibus hoc animi tribuit; tutela periclis</l>
                    <l xml:id="d001l179" n="94">Linquitur in mediis rimisque admittimus undam;</l>
                    <l xml:id="d001l180" n="95">Adversis ferimur ventis; iam naufraga puppis</l>
                    <l xml:id="d001l181" n="96">Huc illuc preceps agitur, nec dextera tantum</l>
                    <l xml:id="d001l182" n="97">Levaque concutitur, penetrat sed prorsus in alvum</l>
                    <l xml:id="d001l183" n="98">Iam nimium vicina lues mediumque molesta</l>
                    <l xml:id="d001l184" n="99">Corripuit corpus Latii fibrasque per omnes</l>
                    <l xml:id="d001l185" n="100">Ibit, pestifero mox infectura veneno</l>
                    <l xml:id="d001l186" n="101">Thirrenum Superumque fretum, solemque serenum</l>
                    <l xml:id="d001l187" n="102">Mox tenebris clausura novis. Sublimis ab Alpe</l>
                    <l xml:id="d001l188" n="103">Ille minax animo iam premetitur avaro</l>
                    <l xml:id="d001l189" n="104">Ditia rura procul, qua se pulcherrima rerum</l>
                    <l xml:id="d001l190" n="105">Porrigit Hesperia omnipotens. Circumspicit urbes</l>
                    <l xml:id="d001l191" n="106">Instar regnorum, quarum vix nomina quisquam</l>
                    <l xml:id="d001l192" n="107">Scire queat, castella manu tot structa magistra,</l>
                    <l xml:id="d001l193" n="108">Sidera quot celo pelagoque feruntur arene.</l>
                    <l xml:id="d001l194" n="109">Marmoris hunc varii congesta palatia tangunt</l>
                    <l xml:id="d001l195" n="110">Meniaque in nubes solidis subvecta columnis;</l>
                    <l xml:id="d001l196" n="111">Obstupet omnigenum venis fulgere metallum</l>
                    <l xml:id="d001l197" n="112">Aspiciens portusque maris per utrunque cavatos</l>
                    <l xml:id="d001l198" n="113">Anfractum, Cererem campis et rupe Lieum.</l>
                    <l xml:id="d001l199" n="114">Pendentem aeria, gravidis sub vitibus ulmos</l>
                    <l xml:id="d001l200" n="115">Inflexa cervice premi. Videt ille boumque</l>
                    <l xml:id="d001l201" n="116">Cornipedumque greges pratis errare, volantum.</l>
                    <l xml:id="d001l202" n="117">Etheris et placidi spatium montanaque tempe,</l>
                    <l xml:id="d001l203" n="118">Atque lacus stagnantis aque fontesque salubres</l>
                    <l xml:id="d001l204" n="119">Invalidis, nitidos et opacis vallibus amnes.</l>
                    <l xml:id="d001l205" n="120">Dulcia poma legens, divine frondis odorem</l>
                    <l xml:id="d001l206" n="121">Omnibus in lucis miratur nescius; alma</l>
                    <l xml:id="d001l207" n="122">Sed nichil in patria magis admirabile cernit</l>
                    <l xml:id="d001l208" n="123">Quam studium moresque hominum habitataque multo</l>
                    <l xml:id="d001l209" n="124">Corda Deo, ignavos egre passura tyrannos.</l>
                    <l xml:id="d001l210" n="125">Hec facies rerumque decor dulcedine captum</l>
                    <l xml:id="d001l211" n="126">Impellunt glomerantque avido sub pectore flammam</l>
                    <l xml:id="d001l212" n="127">Incenduntque sitim. Nichil illum sacra videndi</l>
                    <l xml:id="d001l213" n="128">Corpora, nil patrum tumulos, nil sanguine tincta</l>
                    <l xml:id="d001l214" n="129">Innocuo loca movit amor; terrena supernis</l>
                    <l xml:id="d001l215" n="130">Sceptra etenim potiora putans, extendere fines</l>
                    <l xml:id="d001l216" n="131">Tegmine sub pacis rapidus lupus inchoat. Alte</l>
                    <l xml:id="d001l217" n="132">Crescere ab exiguis radicibus orta cupressus</l>
                    <l xml:id="d001l218" n="133">Perniciesque solet. Non hic, michi crede, quiescet:</l>
                    <l xml:id="d001l219" n="134">Longius aspirat funesta iniuria, que nunc</l>
                    <l xml:id="d001l220" n="135">Invasit vere deserte menia Luce.</l>
                    <l xml:id="d001l221" n="136">Quid loquor, ah demens? Forsan patet una salutis</l>
                    <l xml:id="d001l222" n="137">Hec via, que mores referat iam sera vetustos;</l>
                    <l xml:id="d001l223" n="138">Certe animo spes una sedet: fors impia bella</l>
                    <l xml:id="d001l224" n="139">Cessabunt, subitum pigeat dum cernere regem.</l>
                    <l xml:id="d001l225" n="140">Num gladios ac pila tenet, quis terruit orbem,</l>
                    <l xml:id="d001l226" n="141">Itala posteritas, exemplis dives avorum?</l>
                    <l xml:id="d001l227" n="142">Non tulit imbellis numerosum Grecia Xerxem</l>
                    <l xml:id="d001l228" n="143">Aut Darium; Thamiris Persarum colla secare</l>
                    <l xml:id="d001l229" n="144">Imperiosa ducis nati non funere fracta</l>
                    <l xml:id="d001l230" n="145">Substitit aut sexu, facinus pregressa virile.</l>
                    <l xml:id="d001l231" n="146">Nos ubi, quo virtus? seu quo mavortius ardor?</l>
                    <l xml:id="d001l232" n="147">Quis vetet aut armare manus, aut volvere campis</l>
                    <l xml:id="d001l233" n="148">Quadrupedes? celo quis tela, quis equore classes?</l>
                    <l xml:id="d001l234" n="149">Qui, velut oblitus generis, solumque beatum</l>
                    <l xml:id="d001l235" n="150">Et regem et dominum toto se iactat in orbe,</l>
                    <l xml:id="d001l236" n="151">Mille illic reges (virtus dyadema perenne</l>
                    <l xml:id="d001l237" n="152">Fert equidem) iuveniet discetque haud falsa locutum</l>
                    <l xml:id="d001l238" n="153">Cineam forti, quamvis male credita, Pyrro.</l>
                    <l xml:id="d001l239" n="154">Cautius ut fuerat silvis captare fugaces</l>
                    <l xml:id="d001l240" n="155">More patrum cervos belloque lacessere dammas,</l>
                    <l xml:id="d001l241" n="156">Quam pede vulnificos excire ac dente leones!</l>
                    <l xml:id="d001l242" n="157">Nam si longevo disponit retia somno</l>
                    <l xml:id="d001l243" n="158">Sopitosque parat circumdare, fallitur; et nos</l>
                    <l xml:id="d001l244" n="159">Pervigiles fecit solitam ve aliquando removit</l>
                    <l xml:id="d001l245" n="160">Segnitiem vulnusque recens sensusque doloris.</l>
                    <l xml:id="d001l246" n="161">Erratum satis est; veniet modo letius evum,</l>
                    <l xml:id="d001l247" n="162">Ut cogar lentis tum demum ignoscere Parcis</l>
                    <l xml:id="d001l248" n="163">Visurusque iterum romanos ire triumphos</l>
                    <l xml:id="d001l249" n="164">Trans Rhenum et latio possessas milite ripas,</l>
                    <l xml:id="d001l250" n="165">Sequana quas stringit, quas abluit unda Garumne,</l>
                    <l xml:id="d001l251" n="166">Exposcam tremule longissima fila senecte.</l>
                    <l xml:id="d001l252" n="167">Sed metus interea stimulat, qui semper amori</l>
                    <l xml:id="d001l253" n="168">Est comes; atque procul Rodani semotus ad arva</l>
                    <l xml:id="d001l254" n="169">Palleo longinque prospectans fata parentis;</l>
                    <l xml:id="d001l255" n="170">Haud aliter quam si caram stans litore matrem</l>
                    <l xml:id="d001l256" n="171">Aspiciam mediis iactatam mestus in undis.</l>
                    <l xml:id="d001l257" n="172">Spes igitur mixtusque pavor quia tristia letis</l>
                    <l xml:id="d001l258" n="173">Alternant, mixtis claudatur litera verbis:</l>
                    <l xml:id="d001l259" n="174">Incertum est leter, doleam, sperem metuam ve,</l>
                    <l xml:id="d001l260" n="175">Tam varia excruciant trepidum presagia pectus.</l>
                    <l xml:id="d001l261" n="176">Iamque vale; et siquid monstrant tibi fata, resolve,</l>
                    <l xml:id="d001l262" n="177">Solamen dubio gratum laturus amico.</l>
                    <lb/>
                </div2>
                <div2 xml:id="001c004" type="carmen">
                    <head>
                        <abbr>4</abbr>
                    </head>
                    <p xml:id="d001l263" n="tit.">4. ad Dyonisium de Burgo Sancti Sepulcri</p>
                    <l xml:id="d001l264" n="1">Si nichil aut gelidi facies nitidissima fontis</l>
                    <l xml:id="d001l265" n="2">Aut nemorum convexa cavis archana latebris</l>
                    <l xml:id="d001l266" n="3">At placidis bene nota feris Dryadumque cathervis</l>
                    <l xml:id="d001l267" n="4">Et Faunis accepta domus, nichil ista poetis</l>
                    <l xml:id="d001l268" n="5">Oportuna sacris sub apricis rupibus antra</l>
                    <l xml:id="d001l269" n="6">Permulcent animum; nec clementissimus aer</l>
                    <l xml:id="d001l270" n="7">Allicit ac montis preruptus in ethera vertex</l>
                    <l xml:id="d001l271" n="8">Liberiore situ liquidas extentus ad auras;</l>
                    <l xml:id="d001l272" n="9">Collibus aut Bromius frondens, aut silva Minerve</l>
                    <l xml:id="d001l273" n="10">Gratior aut Veneri; nec utranque tegentia ripam</l>
                    <l xml:id="d001l274" n="11">Herculeis umbrosa comis distinctaque subter</l>
                    <l xml:id="d001l275" n="12">Floribus innumeris et dulce virentibus herbis</l>
                    <l xml:id="d001l276" n="13">Prata trahunt oculos; aut hic qui separat arva</l>
                    <l xml:id="d001l277" n="14">Atque soporifero Clausam qui murmure Vallem</l>
                    <l xml:id="d001l278" n="15">Implet inexhausto descendens alveus amne,</l>
                    <l xml:id="d001l279" n="16">Et videt hinc illinc Nimpharum mille choreas</l>
                    <l xml:id="d001l280" n="17">Musarumque audit totidem per litora cantus</l>
                    <l xml:id="d001l281" n="18">Nil movet, aut turtur morientem raucus amicam</l>
                    <l xml:id="d001l282" n="19">Dum gemit, has caram inferias quasi mittat ad umbram;</l>
                    <l xml:id="d001l283" n="20">Aut fatum Philomela ferum linguamque revulsam</l>
                    <l xml:id="d001l284" n="21">Ereptamque pudicitiam Tereumque superbum</l>
                    <l xml:id="d001l285" n="22">Dum canit atque alta frondosa pendet ab ulmo</l>
                    <l xml:id="d001l286" n="23">Ingeminans lacrimosa piam dulcem ve querelam,</l>
                    <l xml:id="d001l287" n="24">Et noctes agit insomnes refugitque quietem;</l>
                    <l xml:id="d001l288" n="25">Aut que sub lucem volitans rabiemque mariti</l>
                    <l xml:id="d001l289" n="26">Et facinus miseranda suum casumque sororis</l>
                    <l xml:id="d001l290" n="27">Funus et immeritum nati simul omnia plangit,</l>
                    <l xml:id="d001l291" n="28">Maternum memori pectus maculata cruore,</l>
                    <l xml:id="d001l292" n="29">Et medias operosa domos atque atria semper</l>
                    <l xml:id="d001l293" n="30">Circumit accelerans velut hostem cernat hirundo;</l>
                    <l xml:id="d001l294" n="31">Si nichil ista movent, nec te Narcissus hianti</l>
                    <l xml:id="d001l295" n="32">Plurimus; ore puer, faciem qui fonte decoram</l>
                    <l xml:id="d001l296" n="33">Miratur speculoque amens incumbit aquoso,</l>
                    <l xml:id="d001l297" n="34">Nec iuvat Acteon per devia confraga silve</l>
                    <l xml:id="d001l298" n="35">Cornibus arrectis fugiens sociosque canesque;</l>
                    <l xml:id="d001l299" n="36">Nec que purpureum patris secuisse capillum</l>
                    <l xml:id="d001l300" n="37">Dicitur, assurgens tremulo sub nubila cantu,</l>
                    <l xml:id="d001l301" n="38">Ut procul ultorem speculetur ab ethere Nisum;</l>
                    <l xml:id="d001l302" n="39">Nec raptam Hesperiem memorans qui litore ab alto</l>
                    <l xml:id="d001l303" n="40">Mergitur assidue mortemque optare videtur;</l>
                    <l xml:id="d001l304" n="41">Nec Iovis ethereus scopulis stans armiger istis</l>
                    <l xml:id="d001l305" n="42">Annua venturis reparansque cubilia natis;</l>
                    <l xml:id="d001l306" n="43">Preterea si noster amor pietasque rogando</l>
                    <l xml:id="d001l307" n="44">Non potuere patris rigidum flexisse parumper</l>
                    <l xml:id="d001l308" n="45">Propositum fixamque adeo convellere mentem</l>
                    <l xml:id="d001l309" n="46">Otia romanis opibus quod nostra relictis</l>
                    <l xml:id="d001l310" n="47">Aspiceres, paucis quod limina fida diebus</l>
                    <l xml:id="d001l311" n="48">Ingressu dignata boni pedibusque magistri</l>
                    <l xml:id="d001l312" n="49">Cernere solivagum velles miseratus amicum,</l>
                    <l xml:id="d001l313" n="50">Tot nostre periere preces; en ultima tandem</l>
                    <l xml:id="d001l314" n="51">Iniectura manus hec duro vincula cordi</l>
                    <l xml:id="d001l315" n="52">Afferet ac valido cuntantem huc pertrahet unco.</l>
                    <l xml:id="d001l316" n="53">Populus est ingens vitreo contermina fonti,</l>
                    <l xml:id="d001l317" n="54">Que simul et fluvium et ripas et proxima campi</l>
                    <l xml:id="d001l318" n="55">Iugera ramorum densa testudine opacat.</l>
                    <l xml:id="d001l319" n="56">Hic olim multaque loci dulcedine captum</l>
                    <l xml:id="d001l320" n="57">Et rerum novitate oculos animumque movente</l>
                    <l xml:id="d001l321" n="58">Aggere florigero magnum posuisse Robertum</l>
                    <l xml:id="d001l322" n="59">Membra diu lassata ferunt curisque gravatum</l>
                    <l xml:id="d001l323" n="60">Pectus et exigui laudasse silentia ruris.</l>
                    <l xml:id="d001l324" n="61">Tum consors regina tori, cui nulla dearum,</l>
                    <l xml:id="d001l325" n="62">Seu forme certamen erit seu sanguinis almi,</l>
                    <l xml:id="d001l326" n="63">Auferet emeritam iusto sub iudice palmam,</l>
                    <l xml:id="d001l327" n="64">Coniuge quin etiam spoliata Clementia magno</l>
                    <l xml:id="d001l328" n="65">Tunc aderat procerumque chorus magnumque virorum</l>
                    <l xml:id="d001l329" n="66">Agmen et egregiis acies conferta puellis.</l>
                    <l xml:id="d001l330" n="67">Dumque alii per prata vagis levibusque recursant</l>
                    <l xml:id="d001l331" n="68">Passibus et ludos ineunt manibus ve recentes,</l>
                    <l xml:id="d001l332" n="69">Contrectare iuvat latices comitumque per ora</l>
                    <l xml:id="d001l333" n="70">Spargere, pars densos properant invisere saltus</l>
                    <l xml:id="d001l334" n="71">Et canibus turbare feras, pars piscibus hamos</l>
                    <l xml:id="d001l335" n="72">Implicat aut longo distendit retia iactu,</l>
                    <l xml:id="d001l336" n="73">Pars bibit et leni propellit tedia Bacho,</l>
                    <l xml:id="d001l337" n="74">Ast aliis placitum nunc sternere fessa per herbam</l>
                    <l xml:id="d001l338" n="75">Corpora, nunc oculos tenui componere somno;</l>
                    <l xml:id="d001l339" n="76">Solus, agens curas alias sub mente profunda</l>
                    <l xml:id="d001l340" n="77">Rex erat et frontem defixaque lumina terre</l>
                    <l xml:id="d001l341" n="78">Servabat, sive ille rei iam volvere causas</l>
                    <l xml:id="d001l342" n="79">Ceperat et secum tacitus quo sidere tantus</l>
                    <l xml:id="d001l343" n="80">Surgeret, unde iterum subsisteret impetus amnis</l>
                    <l xml:id="d001l344" n="81">Vestigabat et immense telluris in alvum,</l>
                    <l xml:id="d001l345" n="82">Ingenio monstrante aditum, penetrabat anhelus</l>
                    <l xml:id="d001l346" n="83">Noscendique avidus, seu tunc altissima verba</l>
                    <l xml:id="d001l347" n="84">Fortune dabat ille sue: "Quid dulcia falso</l>
                    <l xml:id="d001l348" n="85">Suggeris et facili blandiris, perfida, vultu?</l>
                    <l xml:id="d001l349" n="86">Mortalem memini fore me, licet omnis ad unum</l>
                    <l xml:id="d001l350" n="87">Deferat unanimi mundus dyadema favore.</l>
                    <l xml:id="d001l351" n="88">Et tibi rara fides maneat, quantumque Metello</l>
                    <l xml:id="d001l352" n="89">Sis nobis bene fida diu, tamen omnia mors hec</l>
                    <l xml:id="d001l353" n="90">Auferet atque uno franget tua dona sub ictu.</l>
                    <l xml:id="d001l354" n="91">Flumina nulla quidem cursu leviore fluunt quam</l>
                    <l xml:id="d001l355" n="92">Tempus abit vite. Superant tamen illa per evum</l>
                    <l xml:id="d001l356" n="93">De scatebris renovata suis; nos vita relinquens</l>
                    <l xml:id="d001l357" n="94">Quo fugit? unde unquam posthac reditura fuisset,</l>
                    <l xml:id="d001l358" n="95">Ni Domitor mortis, qui quondam Tartara victor</l>
                    <l xml:id="d001l359" n="96">Ingressus rediit clauso sua membra sepulcro</l>
                    <l xml:id="d001l360" n="97">Vi repetens secumque trahens felicia patrum</l>
                    <l xml:id="d001l361" n="98">Agmina et exhaustas longis cruciatibus umbras</l>
                    <l xml:id="d001l362" n="99">Abstulit ad superos, minuisset corde pavorem</l>
                    <l xml:id="d001l363" n="100">Spemque resurgendi post funera nostra dedisset".</l>
                    <l xml:id="d001l364" n="101">Hec sapiens rex cunta animo fortasse movebat;</l>
                    <l xml:id="d001l365" n="102">Vel, memor indigne fraudis, Scyllam atque Caribdim,</l>
                    <l xml:id="d001l366" n="103">Litore qua calabro siculas disterminat oras</l>
                    <l xml:id="d001l367" n="104">Pontus et horrisona refluens intersecat unda,</l>
                    <l xml:id="d001l368" n="105">Magnanimus parvo pingebat flumine, dignum</l>
                    <l xml:id="d001l369" n="106">Supplicium eolio minitans ac triste tyranno.</l>
                    <l xml:id="d001l370" n="107">Denique, quicquid erat, nichil id nisi grande putandum est</l>
                    <l xml:id="d001l371" n="108">Et super humanum ingenium, quod tantus agit vir;</l>
                    <l xml:id="d001l372" n="109">Cuius adhuc memores viridi vestigia ripa</l>
                    <l xml:id="d001l373" n="110">Ruricole ostentant et agrestum vulgus adorat.</l>
                    <l xml:id="d001l374" n="111">Si potes ergo, mane. Sed non potes? o michi luce</l>
                    <l xml:id="d001l375" n="112">Carior atque ideo multum, pater optime, frustra</l>
                    <l xml:id="d001l376" n="113">Exoptate, veni, non me sed amena verendi</l>
                    <l xml:id="d001l377" n="114">Nondum fracta annis spectare sedilia regis,</l>
                    <l xml:id="d001l378" n="115">Que digito monstrabit ovans gens illa nepotum</l>
                    <l xml:id="d001l379" n="116">Et mundus, michi crede, alio celebrabit honore,</l>
                    <l xml:id="d001l380" n="117">Postquam pulsa retro presens hec cesserit etas.</l>
                    <lb/>
                </div2>
                <div2 xml:id="001c006" type="carmen">
                    <head>
                        <abbr>6</abbr>
                    </head>
                    <p xml:id="d001l381" n="tit.">6. ad Iacobum de Columna</p>
                    <l xml:id="d001l382" n="1">Quid agam, que vita michi rerumque mearum</l>
                    <l xml:id="d001l383" n="2">Qui status est, audire petis. Nec vera silebo,</l>
                    <l xml:id="d001l384" n="3">Nec tibi ficta loquar, michi nam loquor. Absit inanis</l>
                    <l xml:id="d001l385" n="4">Gloria; nil cupio, contenta est vita paratis.</l>
                    <l xml:id="d001l386" n="5">Hoc primum placitis mecum concordat egestas</l>
                    <l xml:id="d001l387" n="6">Aurea federibus, non sordida nec gravis hospes.</l>
                    <l xml:id="d001l388" n="7">Si libet, exigui fines michi servet agelli</l>
                    <l xml:id="d001l389" n="8">Angustamque domum et dulces Fortuna libellos;</l>
                    <l xml:id="d001l390" n="9">Cetera secum habeat vel, si libet, omnia nullo</l>
                    <l xml:id="d001l391" n="10">Auferat hinc strepitu; sua sunt. Non rura requiro</l>
                    <l xml:id="d001l392" n="11">Divitiasque patris, pondus grave celsa petenti</l>
                    <l xml:id="d001l393" n="12">Vinclaque dura animi et cuntorum alimenta malorum;</l>
                    <l xml:id="d001l394" n="13">Cirreas non tangat opes nec nostra lacessat</l>
                    <l xml:id="d001l395" n="14">Otia, sollicito non ambitiosa paratu.</l>
                    <l xml:id="d001l396" n="15">Nil usquam invideo, nullum ferventius odi,</l>
                    <l xml:id="d001l397" n="16">Nullum despicio nisi me, licet hactenus idem</l>
                    <l xml:id="d001l398" n="17">Despicerem cuntos et me super astra levarem.</l>
                    <l xml:id="d001l399" n="18">Sic res humane volvuntur. Plurima quid sim</l>
                    <l xml:id="d001l400" n="19">Iam documenta habeo, nisi me mea somnia fallunt;</l>
                    <l xml:id="d001l401" n="20">Nam michi quid confert Musarum in fonte parumper</l>
                    <l xml:id="d001l402" n="21">Lenivisse sitim, si me sitis altera maior</l>
                    <l xml:id="d001l403" n="22">Urit et eternum subter precordia sevit?</l>
                    <l xml:id="d001l404" n="23">Quid ve Helicone iuvat recubantem sepe profundo</l>
                    <l xml:id="d001l405" n="24">Eminus insanos vulgi risisse labores,</l>
                    <l xml:id="d001l406" n="25">Si labor alter habet, cui merces nulla quies ve?</l>
                    <l xml:id="d001l407" n="26">Quid facies preclara iuvat, si turbida mens est?</l>
                    <l xml:id="d001l408" n="27">Multa quidem meritasque Deo pro munere laudes</l>
                    <l xml:id="d001l409" n="28">Pendere non nostre, fateor, fiducia lingue est.</l>
                    <l xml:id="d001l410" n="29">Sunt que felicem facerent, nisi forte maligna</l>
                    <l xml:id="d001l411" n="30">Roderet infaustum pectus sua cura perennis.</l>
                    <l xml:id="d001l412" n="31">Iamque genas spectare tuas pietate madentes</l>
                    <l xml:id="d001l413" n="32">Hinc videor, longo bene si michi cognitus usu es.</l>
                    <l xml:id="d001l414" n="33">Sed quia more patris nostra omnia nosse volebas,</l>
                    <l xml:id="d001l415" n="34">Urget amor calamum, nec fas, obstare iubenti;</l>
                    <l xml:id="d001l416" n="35">Eloquar, et tu consilio fortasse iuvabis,</l>
                    <l xml:id="d001l417" n="36">Et michi dulce gravi mentem exonerare querela.</l>
                    <l xml:id="d001l418" n="37">Est michi post animi mulier clarissima tergum</l>
                    <l xml:id="d001l419" n="38">Et virtute suis et sanguine nota vetusto,</l>
                    <l xml:id="d001l420" n="39">Carminibusque ornata meis auditaque longe.</l>
                    <l xml:id="d001l421" n="40">Sed redit in frontem et variis terroribus implet</l>
                    <l xml:id="d001l422" n="41">Insultans, nec adhuc solio, cessura videtur.</l>
                    <l xml:id="d001l423" n="42">Artibus hec nullis, sed simplicitate placendi</l>
                    <l xml:id="d001l424" n="43">Ceperat olim animum et rare dulcedine forme.</l>
                    <l xml:id="d001l425" n="44">Iam duo lustra gravem fessa cervice cathenam</l>
                    <l xml:id="d001l426" n="45">Pertuleram, indignans tantum in mea colla tot annis</l>
                    <l xml:id="d001l427" n="46">Femineo licuisse iugo; iam tabe latenti</l>
                    <l xml:id="d001l428" n="47">Confectus, iamque alter eram; iam fomite molli</l>
                    <l xml:id="d001l429" n="48">Ignis ad extremas penetraverat usque medullas,</l>
                    <l xml:id="d001l430" n="49">Optabamque mori vixque arida membra ferebam,</l>
                    <l xml:id="d001l431" n="50">Libertatis amor miseri dum pectus amantis</l>
                    <l xml:id="d001l432" n="51">Cepit et aversas cordi suffigere curas.</l>
                    <l xml:id="d001l433" n="52">Erigor, et multa iuga vi convellere nitor.</l>
                    <l xml:id="d001l434" n="53">Durum opus eventu dominam pepulisse decenni</l>
                    <l xml:id="d001l435" n="54">Hospitio et fractis hostem tentasse potentem</l>
                    <l xml:id="d001l436" n="55">Viribus; aggredior tamen, et Deus ipse labori</l>
                    <l xml:id="d001l437" n="56">Affuit et collum veteri dissolvere nodo</l>
                    <l xml:id="d001l438" n="57">Prebuit, ac tanto victorem evadere bello,</l>
                    <l xml:id="d001l439" n="58">Inicit illa manum profugo dum saucia servo</l>
                    <l xml:id="d001l440" n="59">Incursatque dolens, oculos dum dulce micantes</l>
                    <l xml:id="d001l441" n="60">Instruit et facibus tectis et cuspide blanda.</l>
                    <l xml:id="d001l442" n="61">Heu quotiens cepto dubium procumbere calle</l>
                    <l xml:id="d001l443" n="62">Compulit! Ergo iterum, quid agam? quibus artibus illi</l>
                    <l xml:id="d001l444" n="63">Occurram? Vincla illa iterum asperiora parabat.</l>
                    <l xml:id="d001l445" n="64">Diffugio, totoque vagus circumferor orbe</l>
                    <l xml:id="d001l446" n="65">Hadriacas tuscasque ausus sulcare procellas</l>
                    <l xml:id="d001l447" n="66">Ereptumque iugo caput hoc committere cimbe</l>
                    <l xml:id="d001l448" n="67">Non veritus tremule; quid enim properata noceret</l>
                    <l xml:id="d001l449" n="68">Mors michi suppliciis victo vitamque peroso?</l>
                    <l xml:id="d001l450" n="69">Vertor ad occasus, et Pireneus ab alto</l>
                    <l xml:id="d001l451" n="70">Vidit in aprico latitantem gramine vertex;</l>
                    <l xml:id="d001l452" n="71">Vidit et Occeanus, qua sol defessus eundo</l>
                    <l xml:id="d001l453" n="72">Abluit hesperio fumantes gurgite currus,</l>
                    <l xml:id="d001l454" n="73">Quaque meduseo duratum lumine montem</l>
                    <l xml:id="d001l455" n="74">Prospiciens longam celsis de rupibus umbram</l>
                    <l xml:id="d001l456" n="75">Proicit et Mauros festina nocte recondit.</l>
                    <l xml:id="d001l457" n="76">Hinc, Arcton Boreamque petens et dissona lingue</l>
                    <l xml:id="d001l458" n="77">Murmura, solus eo dubias qua turbida terras</l>
                    <l xml:id="d001l459" n="78">Estibus ambiguis pelagi terit unda Britanni,</l>
                    <l xml:id="d001l460" n="79">Quaque solum glaciale iacens non sentit amici</l>
                    <l xml:id="d001l461" n="80">Vomeris obsequium Bromiumque a collibus arcet</l>
                    <l xml:id="d001l462" n="81">Et Cererem, sterili vix hospita terra myrice.</l>
                    <l xml:id="d001l463" n="82">Quid michi restabat nisi solis adusta sequentem</l>
                    <l xml:id="d001l464" n="83">Serpentum subiisse domos, immania. rura,</l>
                    <l xml:id="d001l465" n="84">Et procul Ethiopes medio vidisse sub axe</l>
                    <l xml:id="d001l466" n="85">Nigra per ardentem nudantes terga Leonem,</l>
                    <l xml:id="d001l467" n="86">Aut ignoratum per tot iam secula Nili</l>
                    <l xml:id="d001l468" n="87">Quesitum ve caput quonam telluris opace</l>
                    <l xml:id="d001l469" n="88">Abdiderit natura sinu? Lentescere fluctus</l>
                    <l xml:id="d001l470" n="89">Absentis cepere animi, dolor, ira metusque;</l>
                    <l xml:id="d001l471" n="90">Humida tranquillus mox lumina claudere somnus</l>
                    <l xml:id="d001l472" n="91">Rarus, et insolita risus splendescere fronte;</l>
                    <l xml:id="d001l473" n="92">Iam minor occursu minus imperiosa relicte</l>
                    <l xml:id="d001l474" n="93">Sensibus in nostris obversabatur imago.</l>
                    <l xml:id="d001l475" n="94">Heu, heu, quid referam? sed cogis. Acerba videbar</l>
                    <l xml:id="d001l476" n="95">Vulnera et insani stimulos iam. tutus amoris</l>
                    <l xml:id="d001l477" n="96">Temnere; fallebat leviter superaucta cicatrix</l>
                    <l xml:id="d001l478" n="97">Et requies insueta mali. Tentoria velo</l>
                    <l xml:id="d001l479" n="98">Ac certam ad mortem redeo; sic fata premebant</l>
                    <l xml:id="d001l480" n="99">Impia, sic animum, sic me meus error agebat.</l>
                    <l xml:id="d001l481" n="100">Vix bene constiteram dilecte finibus urbis,</l>
                    <l xml:id="d001l482" n="101">Dum subiit vacuum curarum sarcina pectus</l>
                    <l xml:id="d001l483" n="102">Illa prior, rediere trucis contagia morbi.</l>
                    <l xml:id="d001l484" n="103">Quid loquar? unde miser lacrimas narrare secundas</l>
                    <l xml:id="d001l485" n="104">Incipiam? quis credet enim? qua carminis arte</l>
                    <l xml:id="d001l486" n="105">Expediam quotiens precibus deposcere mortem</l>
                    <l xml:id="d001l487" n="106">Me dolor impulerit, quotiens graviora parare,</l>
                    <l xml:id="d001l488" n="107">Quos michi libertas iterum querenda labores</l>
                    <l xml:id="d001l489" n="108">Attulerit? Subsistam igitur; verum ultima tandem</l>
                    <l xml:id="d001l490" n="109">Postquam cervici ceciderunt vincula nostre,</l>
                    <l xml:id="d001l491" n="110">Omnis ad arma fuge spes est michi versa; nec unquam</l>
                    <l xml:id="d001l492" n="111">Navita nocturnum, scopulum sic horruit, ut nunc</l>
                    <l xml:id="d001l493" n="112">Illius et vultus et verba moventia mentem</l>
                    <l xml:id="d001l494" n="113">Et caput auricomum niveique monilia colli</l>
                    <l xml:id="d001l495" n="114">Atque agiles humeros oculosque in morte placentes</l>
                    <l xml:id="d001l496" n="115">Horreo. Nunquid ego admittam quo tertia demum</l>
                    <l xml:id="d001l497" n="116">Irato facienda deo sint irrita vota,</l>
                    <l xml:id="d001l498" n="117">Dimidium ut sacro suspendam limine remum</l>
                    <l xml:id="d001l499" n="118">Seu tunice fragmenta ude, tum cerea nostri</l>
                    <l xml:id="d001l500" n="119">Corporis effigies trabibus subsidat eburnis</l>
                    <l xml:id="d001l501" n="120">Supplicis in morem acclinis? Comitantibus ergo</l>
                    <l xml:id="d001l502" n="121">His animum curis, dum singula mente revolvo,</l>
                    <l xml:id="d001l503" n="122">Hoc procul aspexi secreto in litore saxum,</l>
                    <l xml:id="d001l504" n="123">Naufragiis tutumque meis aptumque putavi.</l>
                    <l xml:id="d001l505" n="124">Huc modo vela dedi; nunc montibus abditus istis,</l>
                    <l xml:id="d001l506" n="125">Flens mecum enumero transacti temporis annos.</l>
                    <l xml:id="d001l507" n="126">Insequitur tamen illa iterum et, sua iura retentans,</l>
                    <l xml:id="d001l508" n="127">Nunc vigilantis adest oculis, nunc fronte minaci</l>
                    <l xml:id="d001l509" n="128">Instabilem vario ludit terrore soporem.</l>
                    <l xml:id="d001l510" n="129">Sepe etiam, mirum dictu, ter limine clauso</l>
                    <l xml:id="d001l511" n="130">Irrumpit thalamos media sub nocte, reposcens</l>
                    <l xml:id="d001l512" n="131">Mancipium secura suum; michi membra gelari</l>
                    <l xml:id="d001l513" n="132">Et circumfusus; subito concurrere sanguis</l>
                    <l xml:id="d001l514" n="133">Omnibus ex venis tutandam cordis ad arcem.</l>
                    <l xml:id="d001l515" n="134">Nec dubium, si quis radiantem forte lucernam</l>
                    <l xml:id="d001l516" n="135">Ingerat, horrendus quin pallor in ore iacentis</l>
                    <l xml:id="d001l517" n="136">Emineat multumque anime nova signa paventis.</l>
                    <l xml:id="d001l518" n="137">Expergiscor agens lacrimarum territus imbrem</l>
                    <l xml:id="d001l519" n="138">Excutiorque toro, necdum Tithonia sensim</l>
                    <l xml:id="d001l520" n="139">Candida lucifero coniunx prospectet ab axe</l>
                    <l xml:id="d001l521" n="140">Operiens, suspecta domus penetralia linquo</l>
                    <l xml:id="d001l522" n="141">Et montem silvasque peto, circumque retroque</l>
                    <l xml:id="d001l523" n="142">Collustrans oculis, si que turbare quietum.</l>
                    <l xml:id="d001l524" n="143">Venerat incumbens eadem prevertat euntem.</l>
                    <l xml:id="d001l525" n="144">Invenient vix verba fidem: sic salvus ab istis</l>
                    <l xml:id="d001l526" n="145">Eruar insidiis ut sepe per avia silve,</l>
                    <l xml:id="d001l527" n="146">Dum solus reor esse magis, virgulta tremendam</l>
                    <l xml:id="d001l528" n="147">Ipsa representant faciem truncusque reposte</l>
                    <l xml:id="d001l529" n="148">Ilicis et liquido visa est emergere fonte,</l>
                    <l xml:id="d001l530" n="149">Obviaque effulsit sub nubibus aut per inane</l>
                    <l xml:id="d001l531" n="150">Aeris aut duro spirans erumpere saxo</l>
                    <l xml:id="d001l532" n="151">Credita suspensum tenuit formidine gressum.</l>
                    <l xml:id="d001l533" n="152">Hos michi nectit Amor laqueos; spes nulla superstes,</l>
                    <l xml:id="d001l534" n="153">Ni Deus omnipotens tanto me turbine fessum</l>
                    <l xml:id="d001l535" n="154">Eripiat manibusque suis de faucibus hostis</l>
                    <l xml:id="d001l536" n="155">Avulsum hac saltem tutum velit esse latebra.</l>
                    <l xml:id="d001l537" n="156">Hactenus hec; sed plura cupis. Nunc cetera vite</l>
                    <l xml:id="d001l538" n="157">Accipe cuntorum breviter distincta dierum.</l>
                    <l xml:id="d001l539" n="158">Est michi cena levis, cui condimenta famesque</l>
                    <l xml:id="d001l540" n="159">Et labor et longi prestant ieiunia solis.</l>
                    <l xml:id="d001l541" n="160">Villicus est servus, michi sum comes ipse canisque,</l>
                    <l xml:id="d001l542" n="161">Fidum animal; reliquos locus hic exterruit omnes,</l>
                    <l xml:id="d001l543" n="162">Unde cupidineis telis armata voluptas</l>
                    <l xml:id="d001l544" n="163">Exsulat atque frequens opulentas incolit urbes.</l>
                    <l xml:id="d001l545" n="164">Hic mecum exsilio reduces statione reposta</l>
                    <l xml:id="d001l546" n="165">Pyerides habitant; rarus superadvenit hospes</l>
                    <l xml:id="d001l547" n="166">Nec nisi rara vocent noti miracula fontis.</l>
                    <l xml:id="d001l548" n="167">Vix mora nostra quidem, licet annua, bis ve semel ve</l>
                    <l xml:id="d001l549" n="168">Congregat optatos Clausa sub Valle sodales.</l>
                    <l xml:id="d001l550" n="169">Sic pietas est victa locis; at crebra revisit</l>
                    <l xml:id="d001l551" n="170">Litera; me longa solum sub nocte loquuntur</l>
                    <l xml:id="d001l552" n="171">Ante ignem, gelidas me solum estate per umbras;</l>
                    <l xml:id="d001l553" n="172">Sermo diurnus eis, idem sum fabula pernox.</l>
                    <l xml:id="d001l554" n="173">Nil coram conferre datum; dumeta nivesque</l>
                    <l xml:id="d001l555" n="174">Exhorrent nostrasque dapes, iamque urbe magistra</l>
                    <l xml:id="d001l556" n="175">Mollitiem didicere pati. Me dura professum</l>
                    <l xml:id="d001l557" n="176">Destituere pii comites servique fideles;</l>
                    <l xml:id="d001l558" n="177">Et si quos attraxit amor, ceu carcere vinctum</l>
                    <l xml:id="d001l559" n="178">Solantur, fugiuntque citi. Mirantur agrestes</l>
                    <l xml:id="d001l560" n="179">Spernere delitias ausum, quam pectore metam</l>
                    <l xml:id="d001l561" n="180">Supremi statuere boni, nec gaudia norunt</l>
                    <l xml:id="d001l562" n="181">Nostra voluptatemque aliam comitesque latentes,</l>
                    <l xml:id="d001l563" n="182">Quos michi de cuntis simul omnia secula terris</l>
                    <l xml:id="d001l564" n="183">Transmittunt, lingua, ingenio belloque togaque</l>
                    <l xml:id="d001l565" n="184">Illustres; nec difficiles, quibus angulus unus</l>
                    <l xml:id="d001l566" n="185">Edibus in modicis satis est, qui nulla recusent</l>
                    <l xml:id="d001l567" n="186">Imperia assidueque adsint et tedia nunquam</l>
                    <l xml:id="d001l568" n="187">Ulla ferant, abeant iussi redeantque vocati.</l>
                    <l xml:id="d001l569" n="188">Nunc hos, nunc illos percontor; multa vicissim</l>
                    <l xml:id="d001l570" n="189">Respondent, et multa canunt et multa loquuntur.</l>
                    <l xml:id="d001l571" n="190">Nature secreta alii, pars optima vite</l>
                    <l xml:id="d001l572" n="191">Consilia et mortis, pars inclita gesta priorum,</l>
                    <l xml:id="d001l573" n="192">Pars sua, preteritos renovant sermonibus actus.</l>
                    <l xml:id="d001l574" n="193">Sunt qui festivis pellant fastidia verbis,</l>
                    <l xml:id="d001l575" n="194">Quique iocis risum revehant, sunt omnia ferre</l>
                    <l xml:id="d001l576" n="195">Qui doceant, optare nichil, cognoscere se se;</l>
                    <l xml:id="d001l577" n="196">Sunt pacis, sunt militie, sunt arva colendi</l>
                    <l xml:id="d001l578" n="197">Artifices strepitusque fori pelagique viarum;</l>
                    <l xml:id="d001l579" n="198">Deiectum adversis relevant tumidumque secundis</l>
                    <l xml:id="d001l580" n="199">Compescunt rerumque iubent advertere finem,</l>
                    <l xml:id="d001l581" n="200">Veloces meminisse dies vitamque fugacem.</l>
                    <l xml:id="d001l582" n="201">Proque tot obsequiis pretium leve: limen apertum</l>
                    <l xml:id="d001l583" n="202">Convictumque petunt, quibus hostis rara per orbem</l>
                    <l xml:id="d001l584" n="203">Hospitia et segnes fortuna reliquit amicos.</l>
                    <l xml:id="d001l585" n="204">Vix usquam admissi trepidant atque atria ducunt</l>
                    <l xml:id="d001l586" n="205">Quaslibet interea latebras, dum frigida cedant</l>
                    <l xml:id="d001l587" n="206">Nubila, Pyeria studiorum estate reversa.</l>
                    <l xml:id="d001l588" n="207">Non lapides calcemque tegant aulea necesse est</l>
                    <l xml:id="d001l589" n="208">Serica seu calido fument nidore popine;</l>
                    <l xml:id="d001l590" n="209">Non cava multifido, famulum tonet aula fragore,</l>
                    <l xml:id="d001l591" n="210">Splendida dum crebris celerant convivia mensis.</l>
                    <l xml:id="d001l592" n="211">Sobria turba coit proprio contenta, suasque</l>
                    <l xml:id="d001l593" n="212">Que mecum partitur opes fessum ve cubili</l>
                    <l xml:id="d001l594" n="213">Solatur roseo et mensa dignatur egenum</l>
                    <l xml:id="d001l595" n="214">Atque cibis reficit sacris et nectare dulci.</l>
                    <l xml:id="d001l596" n="215">Nec solum comes esse domi, sed prompta per omnes</l>
                    <l xml:id="d001l597" n="216">Ira simul saltus ac prata domestica Nimphis</l>
                    <l xml:id="d001l598" n="217">Et vulgus querulum atque urbes odisse sonoras.</l>
                    <l xml:id="d001l599" n="218">Sepe dies totos agimus per devia soli,</l>
                    <l xml:id="d001l600" n="219">Inque manu calamus dextra est at charta sinistram</l>
                    <l xml:id="d001l601" n="220">Occupat, et varie complent precordia cure.</l>
                    <l xml:id="d001l602" n="221">Imus, et ah quotiens ignari in lustra ferarum</l>
                    <l xml:id="d001l603" n="222">Incidimus, quotiens animum dimovit ab alta</l>
                    <l xml:id="d001l604" n="223">Cura avis exigua et post se importuna retorsit!</l>
                    <l xml:id="d001l605" n="224">Tum gravis est, si quis medio se callis opaci</l>
                    <l xml:id="d001l606" n="225">Offerat, aut si quis submissa voce salutet,</l>
                    <l xml:id="d001l607" n="226">Intentumque aliis maioraque multa parantem.</l>
                    <l xml:id="d001l608" n="227">Et iuvat ingentis haurire silentia silve,</l>
                    <l xml:id="d001l609" n="228">Murmur et omne nocet, nisi dum vel rivus arene</l>
                    <l xml:id="d001l610" n="229">Lucidus insultat, vel dum levis aura papirum</l>
                    <l xml:id="d001l611" n="230">Verberat et faciles dant carmina pulsa susurros.</l>
                    <l xml:id="d001l612" n="231">Saepe moram increpuit serumque in tecta reverti</l>
                    <l xml:id="d001l613" n="232">Longior admonuit proprii nos corporis umbra</l>
                    <l xml:id="d001l614" n="233">Interdumque referre pedem nos ipsa coegit,</l>
                    <l xml:id="d001l615" n="234">Monstravitque viam et vepres signavit acutos</l>
                    <l xml:id="d001l616" n="235">Hesperus aut oriens, Phebo pereunte, Diana.</l>
                    <l xml:id="d001l617" n="236">Sic sumus, hoc agimus, gravior si cura quiescat,</l>
                    <l xml:id="d001l618" n="237">Felices letoque nimis sub sidere nati.</l>
                    <lb/>
                </div2>
                <div2 xml:id="001c007" type="carmen">
                    <head>
                        <abbr>7</abbr>
                    </head>
                    <p xml:id="d001l619" n="tit.">7. ad seipsum</p>
                    <l xml:id="d001l620" n="1">Heu michi, quid patior? quo me violenta retorquent</l>
                    <l xml:id="d001l621" n="2">Fata retro? Video pereuntis tempora mundi</l>
                    <l xml:id="d001l622" n="3">Precipiti transire fuga, morientia circum</l>
                    <l xml:id="d001l623" n="4">Agmina conspicio iuvenumque senumque, nec usquam</l>
                    <l xml:id="d001l624" n="5">Tuta patet statio; non toto portus in orbe</l>
                    <l xml:id="d001l625" n="6">Panditur, optate non spes patet ulla salutis.</l>
                    <l xml:id="d001l626" n="7">Funera crebra quidem, quocunque paventia flecto</l>
                    <l xml:id="d001l627" n="8">Lumina, conturbant aciem; perplexa feretris</l>
                    <l xml:id="d001l628" n="9">Templa gemunt passimque simul sine honore cadaver</l>
                    <l xml:id="d001l629" n="10">Nobile plebeiumque iacet. Subit ultima vite</l>
                    <l xml:id="d001l630" n="11">Hora animum, casusque mei meminisse coactus</l>
                    <l xml:id="d001l631" n="12">Heu caros abiisse greges et amica retracto</l>
                    <l xml:id="d001l632" n="13">Colloquia et dulces subito vanescere vultus</l>
                    <l xml:id="d001l633" n="14">Telluremque sacram assiduis iam desse sepulcris.</l>
                    <l xml:id="d001l634" n="15">Hoc gemit Italie populus tot mortibus impar,</l>
                    <l xml:id="d001l635" n="16">Hoc exhausta viris defectaque Gallia plorat,</l>
                    <l xml:id="d001l636" n="17">Hoc alie quocunque iacent sub sidere gentes,</l>
                    <l xml:id="d001l637" n="18">Sive est ira Dei, quod crimina nostra mereri</l>
                    <l xml:id="d001l638" n="19">Certe ego crediderim, seu sola iniuria celi,</l>
                    <l xml:id="d001l639" n="20">Natura variante vices. Hic pestifer annus</l>
                    <l xml:id="d001l640" n="21">Humano generi incubuit flendumque minatur</l>
                    <l xml:id="d001l641" n="22">Excidium mortique favet densissimus aer.</l>
                    <l xml:id="d001l642" n="23">Sevus ab infecto prospectat Iupiter axe;</l>
                    <l xml:id="d001l643" n="24">Inde pluit morbos et tristia funera terris,</l>
                    <l xml:id="d001l644" n="25">Staminaque immites properant abrumpere Parce</l>
                    <l xml:id="d001l645" n="26">Omnia, si possint, pariter, vereorque superne</l>
                    <l xml:id="d001l646" n="27">Quod cupiunt ne posse datum, tot pallida vulgi</l>
                    <l xml:id="d001l647" n="28">Ora videns miseri, tot Tartara nigra petentes.</l>
                    <l xml:id="d001l648" n="29">Hec meditans, fateor, trepido mortisque propinque</l>
                    <l xml:id="d001l649" n="30">Auguror insidias; ubi nam caput abdere possim</l>
                    <l xml:id="d001l650" n="31">Nec mare, nec tellus, nec opacis saxa cavernis</l>
                    <l xml:id="d001l651" n="32">Ostendunt profugo, quoniam mors omnia vincit</l>
                    <l xml:id="d001l652" n="33">Inque parum tutas venit impetuosa latebras.</l>
                    <l xml:id="d001l653" n="34">Sic, velut in dubiis deprensus nauta procellis,</l>
                    <l xml:id="d001l654" n="35">Cum ferus ante oculos socias absorbuit alnos</l>
                    <l xml:id="d001l655" n="36">Neptunus, fragilem qui utero crepuisse carinam</l>
                    <l xml:id="d001l656" n="37">Sentit et illisos scopulis confligere remos</l>
                    <l xml:id="d001l657" n="38">Ac procul horribiles clavum videt ire per undas,</l>
                    <l xml:id="d001l658" n="39">Hereo consilii incertus certusque pericli;</l>
                    <l xml:id="d001l659" n="40">Nec secus, annosas ubi seva incendia furtim</l>
                    <l xml:id="d001l660" n="41">Corripuere trabes tabulataque pinguia lambit</l>
                    <l xml:id="d001l661" n="42">Flamma vorax, surgit subito exanimata tumultu</l>
                    <l xml:id="d001l662" n="43">Turba domus, pater ante alios ad culmina tecti</l>
                    <l xml:id="d001l663" n="44">Evolat adspiciens circum natumque trementem</l>
                    <l xml:id="d001l664" n="45">Complexus primum ancipiti subducere pesti</l>
                    <l xml:id="d001l665" n="46">Cogitat obiectosque oneratus abire per ignes.</l>
                    <l xml:id="d001l666" n="47">Sepe ego premetuens animamque amplexus inertem</l>
                    <l xml:id="d001l667" n="48">Cogito siqua via est medios auferre per estus</l>
                    <l xml:id="d001l668" n="49">Corporeasque unda lacrimarum exstinguere flammas;</l>
                    <l xml:id="d001l669" n="50">Sed retinet mundus, trahit impetuosa voluptas</l>
                    <l xml:id="d001l670" n="51">Funestisque ligat nodis violentior usus.</l>
                    <l xml:id="d001l671" n="52">Ecce ubi sum; gelida sic me formidine dense</l>
                    <l xml:id="d001l672" n="53">Texerunt tenebre; nam qui meminisse putat se</l>
                    <l xml:id="d001l673" n="54">Mortis et impavido spectasse novissima vultu,</l>
                    <l xml:id="d001l674" n="55">Fallitur aut furit aut multum sibi conscius audet.</l>
                    <l xml:id="d001l675" n="56">Sepius ambiguam gravis indignatio mentem</l>
                    <l xml:id="d001l676" n="57">Digna subit iustusque dolor mecum intus et extra</l>
                    <l xml:id="d001l677" n="58">Colluctans; clara vincor ratione, sed illam</l>
                    <l xml:id="d001l678" n="59">Impetus exsuperat ceptoque resistit honesto.</l>
                    <l xml:id="d001l679" n="60">Sic teneor, multumque fleo, meque ipse frequenter</l>
                    <l xml:id="d001l680" n="61">Percontor: "Quid, vane, paras, quo pergere tendis,</l>
                    <l xml:id="d001l681" n="62">Ah miser, aut quonam tantis anfranctibus ire</l>
                    <l xml:id="d001l682" n="63">Posse putas? Moriere quidem; semper ne quietis</l>
                    <l xml:id="d001l683" n="64">Spe labor iste iuvat? Sterili quid semen arene</l>
                    <l xml:id="d001l684" n="65">Committis? quid litus aras? Spes blanda sequentem</l>
                    <l xml:id="d001l685" n="66">Ludit et in girum volvit. Iam tempora retro</l>
                    <l xml:id="d001l686" n="67">Candidiora vides, iam sensim tempora cani</l>
                    <l xml:id="d001l687" n="68">Invadunt; quid lentus agis, puer inscie? semper</l>
                    <l xml:id="d001l688" n="69">Crastina pertractans animo presentia perdes,</l>
                    <l xml:id="d001l689" n="70">Semper ab incerta pendebis sorte futuri,</l>
                    <l xml:id="d001l690" n="71">Teque tuumque bonum fugiens aliena sequeris.</l>
                    <l xml:id="d001l691" n="72">Siste, age, siste fugam; cur non inniteris isti</l>
                    <l xml:id="d001l692" n="73">Quam datur adspexisse diem? nam postera forsan</l>
                    <l xml:id="d001l693" n="74">Non tibi clara venit. Facili nigrescere casu,</l>
                    <l xml:id="d001l694" n="75">Si nescis, mors cunta facit; solet illa venire</l>
                    <l xml:id="d001l695" n="76">Improvisa equidem. Cur non modo, siqua tibi stat</l>
                    <l xml:id="d001l696" n="77">Cura tui, quodcunque animus per secula differt</l>
                    <l xml:id="d001l697" n="78">Aggrederis? Longos fortassis cautus in annos</l>
                    <l xml:id="d001l698" n="79">Consilia extendis? Post bustum magna paramus,</l>
                    <l xml:id="d001l699" n="80">O ceci! Potes etatis rapidissima nostre</l>
                    <l xml:id="d001l700" n="81">Curricula expertus spes hinc intexere longas</l>
                    <l xml:id="d001l701" n="82">Ventureque aliquid prorsus confidere luci?</l>
                    <l xml:id="d001l702" n="83">Tune faciam cum pulvis ero, cum membra cruentus</l>
                    <l xml:id="d001l703" n="84">Vultur et obsceni laniabunt viscera vermes?</l>
                    <l xml:id="d001l704" n="85">Nunc potius, nunc tempus erat, dum membra movere</l>
                    <l xml:id="d001l705" n="86">Dumque animum frenare potes, quando optima rerum</l>
                    <l xml:id="d001l706" n="87">Libertas et vita manet cessura repente.</l>
                    <l xml:id="d001l707" n="88">Nonne vides volucri labentia secula cursu?</l>
                    <l xml:id="d001l708" n="89">Impellunt momenta levem successibus horam;</l>
                    <l xml:id="d001l709" n="90">Illa diem noctemque fugat; fugientibus illis</l>
                    <l xml:id="d001l710" n="91">Luna pererrato tenuata revertitur orbe;</l>
                    <l xml:id="d001l711" n="92">Illa rapit soles et magnos conficit annos;</l>
                    <l xml:id="d001l712" n="93">Hi senium mortemque ferunt. Sic omnia miscens</l>
                    <l xml:id="d001l713" n="94">Tempus et instabili transcurrit vita meatu.</l>
                    <l xml:id="d001l714" n="95">Nec reditura ruit; non propellentibus undis</l>
                    <l xml:id="d001l715" n="96">Ocius ex alto clivosi gurgitis amnes</l>
                    <l xml:id="d001l716" n="97">In mare precipitant, nervoque tremente sagitta</l>
                    <l xml:id="d001l717" n="98">Pulsa per oppositas penetrat velocior auras.</l>
                    <l xml:id="d001l718" n="99">Si meminisse velis, postquam genitricis ab alvo</l>
                    <l xml:id="d001l719" n="100">Nudus, inops, querulus, miser et miserabilis infans</l>
                    <l xml:id="d001l720" n="101">Emergens tremulo vagitus ore dedisti,</l>
                    <l xml:id="d001l721" n="102">Et labor et lacrime et gemitus et tristia cure</l>
                    <l xml:id="d001l722" n="103">Pectora torquentes habitarunt corde sub isto.</l>
                    <l xml:id="d001l723" n="104">Nulla fuit tibi leta dies, qua posset anhelus</l>
                    <l xml:id="d001l724" n="105">Spiritus innumeris finem posuisse querelis.</l>
                    <l xml:id="d001l725" n="106">Respirare cupis, sed sors adversa repugnat.</l>
                    <l xml:id="d001l726" n="107">Quam vereor ne tota tibi sit agenda dieta,</l>
                    <l xml:id="d001l727" n="108">Ante salutari accubitu quam posse parumper</l>
                    <l xml:id="d001l728" n="109">Defessum recreare latus contingat eunti!</l>
                    <l xml:id="d001l729" n="110">Preteriitque tue tibi iam pars magna diei,</l>
                    <l xml:id="d001l730" n="111">Iam ruit eterne prenuntia vespera noctis.</l>
                    <l xml:id="d001l731" n="112">Tu longum senior curas extendis in evum,</l>
                    <l xml:id="d001l732" n="113">Tu dormis, moriture, gravis sub mole soporis</l>
                    <l xml:id="d001l733" n="114">Securusque iaces; properantem respice solem</l>
                    <l xml:id="d001l734" n="115">Litus ad occiduum et male perdita tempora defle,</l>
                    <l xml:id="d001l735" n="116">Dum licet, ac patriam versus vestigia volve,</l>
                    <l xml:id="d001l736" n="117">Lumen adhuc celo breve dum tibi fulget ab alto.</l>
                    <l xml:id="d001l737" n="118">Vixisti in pelago nimis irrequietus iniquo;</l>
                    <l xml:id="d001l738" n="119">In portu morere, et languentia comprime vela,</l>
                    <l xml:id="d001l739" n="120">Collige disiectos iam tempestate rudentes. -</l>
                    <l xml:id="d001l740" n="121">Talia dum, mecum, perago, sepe ira laborque</l>
                    <l xml:id="d001l741" n="122">Exclamare iubent: - Quis me de faucibus hostis</l>
                    <l xml:id="d001l742" n="123">Eripiat? quis me mortali carcere raptum</l>
                    <l xml:id="d001l743" n="124">Restituat celo? quis rectum monstret ad astra,</l>
                    <l xml:id="d001l744" n="125">Inter tot laqueos, tam multa per invia, callem?</l>
                    <l xml:id="d001l745" n="126">Heu michi, quam longe patriam videor ne videre,</l>
                    <l xml:id="d001l746" n="127">An video? pacis, ceu monte remotus ab alto!</l>
                    <l xml:id="d001l747" n="128">Omnia sed circumstant vepribus obsita duris,</l>
                    <l xml:id="d001l748" n="129">Tartareique canes habitant atque ire parantes</l>
                    <l xml:id="d001l749" n="130">Predones rapidi infestant, qui signa superni</l>
                    <l xml:id="d001l750" n="131">Deseruere Ducis quondam, frustraque recordor,</l>
                    <l xml:id="d001l751" n="132">Heu quotiens!, tentasse viam; semperque repulsus</l>
                    <l xml:id="d001l752" n="133">Hereo, suspirans quo non licet ire. Quis ergo</l>
                    <l xml:id="d001l753" n="134">Succurret misero, tuto quis tramite ducet</l>
                    <l xml:id="d001l754" n="135">Felices ubi sunt anime populusque beatus?</l>
                    <l xml:id="d001l755" n="136">Et si carne premor, mea me si crimina tardant,</l>
                    <l xml:id="d001l756" n="137">Quis dabit ut pennas posita gravitate columbe</l>
                    <l xml:id="d001l757" n="138">Induar alta petens, et post tot dura quiescam? -</l>
                    <l xml:id="d001l758" n="139">Nunc status hic rerum est michi, sed quem prescia finem</l>
                    <l xml:id="d001l759" n="140">Fata parent nondum video: spes longa tremorque</l>
                    <l xml:id="d001l760" n="141">Hactenus assidue nostro de pectore certant.</l>
                    <l xml:id="d001l761" n="142">At breve tempus erit, quando exitus ipse docebit</l>
                    <l xml:id="d001l762" n="143">Quis fuerim vere, quam fausto subditus astro,</l>
                    <l xml:id="d001l763" n="144">Quam celer aut tardus monstrato calle viator,</l>
                    <l xml:id="d001l764" n="145">Qualis ad extremum moribundi corporis hospes.</l>
                    <lb/>
                </div2>
                <div2 xml:id="001c07a" type="carmen">
                    <head>
                        <abbr>7a</abbr>
                    </head>
                    <p xml:id="d001l765" n="tit.">7a. panegyricum in funere matris</p>
                    <l xml:id="d001l766" n="1">Suscipe funereum, genetrix sanctissima, cantum,</l>
                    <l xml:id="d001l767" n="2">Atque aures adverte pias, si praemia coelo</l>
                    <l xml:id="d001l768" n="3">Digna ferens, alios tibi tu non spernis honores.</l>
                    <l xml:id="d001l769" n="4">Quid tibi pollicear? nisi quod velut alta Tonantis</l>
                    <l xml:id="d001l770" n="5">Regna tenes, Electa Dei tam nomine quam re,</l>
                    <l xml:id="d001l771" n="6">Sic quoque perpetuum dabit hic tibi nomen honestas</l>
                    <l xml:id="d001l772" n="7">Musarum celebranda choris, pietasque suprema,</l>
                    <l xml:id="d001l773" n="8">Maiestasque animi, primisque incoepta sub annis</l>
                    <l xml:id="d001l774" n="9">Corpore in eximio, nullam intermissa per horam</l>
                    <l xml:id="d001l775" n="10">Tempus ad extremum vitae, notissima clarae</l>
                    <l xml:id="d001l776" n="11">Cura pudicitiae, facie miranda sub illa.</l>
                    <l xml:id="d001l777" n="12">Iam brevis innocuae praesens tibi vita peracta</l>
                    <l xml:id="d001l778" n="13">Efficit ut populo maneas narranda futuro,</l>
                    <l xml:id="d001l779" n="14">Aeternum veneranda bonis, mihi flendaque semper.</l>
                    <l xml:id="d001l780" n="15">Nec quia contigerit quicquam tibi triste, dolemus,</l>
                    <l xml:id="d001l781" n="16">Sed quia me fratremque, parens dulcissima, fessos</l>
                    <l xml:id="d001l782" n="17">Pythagorae in bivio, et rerum sub turbine linquis.</l>
                    <l xml:id="d001l783" n="18">Tu tamen instabilem, felix o transfuga, mundum</l>
                    <l xml:id="d001l784" n="19">Non sine me fugies, nec stabis sola sepulcro.</l>
                    <l xml:id="d001l785" n="20">Egregiam matrem sequitur fortuna relictae</l>
                    <l xml:id="d001l786" n="21">Spesque domus, et cuncta animi solatia nostri.</l>
                    <l xml:id="d001l787" n="22">Ipse ego iam saxo videor mihi pressus eodem.</l>
                    <l xml:id="d001l788" n="23">Haec modo pauca quidem pectus testantia maestum</l>
                    <l xml:id="d001l789" n="24">Dicta velim, sed plura alias; cunctos per annos</l>
                    <l xml:id="d001l790" n="25">Hac tua, fida parens, resonabit gloria lingua:</l>
                    <l xml:id="d001l791" n="26">Has longum exequias tribuam tibi; postque caduci</l>
                    <l xml:id="d001l792" n="27">Corporis interitum, quod adhuc viget, optima, sub qua</l>
                    <l xml:id="d001l793" n="28">Vivis adhuc, genetrix, cum iam compresserit urna</l>
                    <l xml:id="d001l794" n="29">Nos etiam cineres: nisi me premat immemor aetas</l>
                    <l xml:id="d001l795" n="30">Vivemus pariter, pariter memorabimur ambo.</l>
                    <l xml:id="d001l796" n="31">Sin aliter fors dura parat morsque invida nostram</l>
                    <l xml:id="d001l797" n="32">Exstinctura venit fragili cum corpore famam,</l>
                    <l xml:id="d001l798" n="33">Tu saltem, tu sola, precor, post busta superstes</l>
                    <l xml:id="d001l799" n="34">Vive, nec immeritae noceant oblivia Lethes.</l>
                    <l xml:id="d001l800" n="35">Versiculos tibi nunc totidem, quot praebuit annos</l>
                    <l xml:id="d001l801" n="36">Vita, damus: gemitus et caetera digna tulisti,</l>
                    <l xml:id="d001l802" n="37">Dum stetit ante oculos feretrum miserabile nostros,</l>
                    <l xml:id="d001l803" n="38">Ac licuit gelidis lacrymas infundere membris.</l>
                    <lb/>
                </div2>
                <div2 xml:id="001c008" type="carmen">
                    <head>
                        <abbr>8</abbr>
                    </head>
                    <p xml:id="d001l804" n="tit.">8. ad Lelium suum</p>
                    <l xml:id="d001l805" n="1">Contigit exstinctum qui suscitet ortulus ignem</l>
                    <l xml:id="d001l806" n="2">Dulcia preteriti renovans suspiria vite,</l>
                    <l xml:id="d001l807" n="3">Sive tibi verni qui pingunt gramina flores,</l>
                    <l xml:id="d001l808" n="4">Sive per estatem mediam, dum summa tenet sol,</l>
                    <l xml:id="d001l809" n="5">Umbra frequens, sive autumno tibi dulcia poma,</l>
                    <l xml:id="d001l810" n="6">Sive tibi aprici placeant sub frigore soles,</l>
                    <l xml:id="d001l811" n="7">Sive magis volucrum dulces per opaca querele</l>
                    <l xml:id="d001l812" n="8">Pictaque terga iuvent. Illic regina canentum</l>
                    <l xml:id="d001l813" n="9">Phebeium Philomela canit; sed parva volucris</l>
                    <l xml:id="d001l814" n="10">Gutture mellifluo superat, quam sepe per umbram</l>
                    <l xml:id="d001l815" n="11">Dum sequor aeria latitantem fronde notavi.</l>
                    <l xml:id="d001l816" n="12">Mira avis effigies, verum sibi reddere nomen</l>
                    <l xml:id="d001l817" n="13">Nescio; tu lecta fortassis imagine reddes:</l>
                    <l xml:id="d001l818" n="14">Nigra caput, sed glauca latus, sub palmite gaudens</l>
                    <l xml:id="d001l819" n="15">Ludere pampineo; non maior corporis usquam</l>
                    <l xml:id="d001l820" n="16">Spiritus exigui et mulcere potentior aures.</l>
                    <l xml:id="d001l821" n="17">Hec michi dum tepidam assidue sub corde favillam</l>
                    <l xml:id="d001l822" n="18">Singula concutiunt, incendia nota pavesco.</l>
                    <l xml:id="d001l823" n="19">Desieram, iam tempus erat; tamen omnia rursum</l>
                    <l xml:id="d001l824" n="20">Contrahit arma dolens aurataque tela Cupido.</l>
                    <l xml:id="d001l825" n="21">Vidi ego seu levi tergentem spicula saxo,</l>
                    <l xml:id="d001l826" n="22">Seu digito attrite tentantem cuspidis iras;</l>
                    <l xml:id="d001l827" n="23">Vidi ego letiferos tendentem molliter arcus</l>
                    <l xml:id="d001l828" n="24">Innixumque genu modo cornua curva prementem</l>
                    <l xml:id="d001l829" n="25">Et modo vulnificos agitantem pollice nervos.</l>
                    <l xml:id="d001l830" n="26">Quo fugiam? quid agam, si nec maria alta nec Alpes</l>
                    <l xml:id="d001l831" n="27">Nec longe valuere more? Iam lenior etas</l>
                    <l xml:id="d001l832" n="28">Incipit et pacem pharetratum poscimus hostem.</l>
                    <l xml:id="d001l833" n="29">Abnegat ingeminans bellum, mirumque relatu,</l>
                    <l xml:id="d001l834" n="30">Omnibus ecce locis atque omnibus improbus horis</l>
                    <l xml:id="d001l835" n="31">Hostis adest volucer; nec me trepidare negabo</l>
                    <l xml:id="d001l836" n="32">Ne vetus ille nova rescindat arundine vulnus;</l>
                    <l xml:id="d001l837" n="33">Tam sibi multa favent. Partes vel sola locorum</l>
                    <l xml:id="d001l838" n="34">Ipsa facit facies; avium sic cantibus obstat</l>
                    <l xml:id="d001l839" n="35">Aura loquax gratoque color sic blandus odori,</l>
                    <l xml:id="d001l840" n="36">Frondibus herbarum species et floribus herbe,</l>
                    <l xml:id="d001l841" n="37">Lilia narcisso, violisque rosaria certant.</l>
                    <l xml:id="d001l842" n="38">Quid loquar aut viridi riparum in gramine molles</l>
                    <l xml:id="d001l843" n="39">Accubitus teneroque leves, in gramine somnos?</l>
                    <l xml:id="d001l844" n="40">Quid strepitum fugientis aque flexusque sonoros,</l>
                    <l xml:id="d001l845" n="41">Carmina quid dulcesque modos, quos nocte serena,</l>
                    <l xml:id="d001l846" n="42">Quos oriente die vel quos moriente decora</l>
                    <l xml:id="d001l847" n="43">Concinit angelico trans rivum murmure Nimpha</l>
                    <l xml:id="d001l848" n="44">Ethereos motura deos iaculumque tonanti</l>
                    <l xml:id="d001l849" n="45">Excussura Iovi rigidumque adamanta modestis</l>
                    <l xml:id="d001l850" n="46">Effractura oculis, lesi quibus ampla potestas</l>
                    <l xml:id="d001l851" n="47">Cordis inest taciteque faces et conscius ardor,</l>
                    <l xml:id="d001l852" n="48">Unde iacit flammas et tinctas igne sagittas</l>
                    <l xml:id="d001l853" n="49">Ille puer nostroque levis circumvolat orto?</l>
                    <l xml:id="d001l854" n="50">Hec memini et meminisse iuvat; scit cetera nutrix.</l>
                    <lb/>
                </div2>
                <div2 xml:id="001c010" type="carmen">
                    <head>
                        <abbr>10</abbr>
                    </head>
                    <p xml:id="d001l855" n="tit.">10. ad Iohannem de Columna</p>
                    <l xml:id="d001l856" n="1">Heu quid agam? Domus ampla Iovis concussa tremiscit;</l>
                    <l xml:id="d001l857" n="2">Cardine mota suo ruit alti ianua celi</l>
                    <l xml:id="d001l858" n="3">Terribili clamore sonans; sub nube propinqua</l>
                    <l xml:id="d001l859" n="4">Fulmina fulminibus concurrere dura trisulcis</l>
                    <l xml:id="d001l860" n="5">Visa levem media fregerunt nocte quietem.</l>
                    <l xml:id="d001l861" n="6">Ignibus alternis polus exardescit uterque;</l>
                    <l xml:id="d001l862" n="7">Nubila rupta tonant luxque impia territat orbem</l>
                    <l xml:id="d001l863" n="8">Exanimatque hominum mentes et corda ferarum.</l>
                    <l xml:id="d001l864" n="9">Iupiter australi vibrat metuendus ab arce</l>
                    <l xml:id="d001l865" n="10">Spicula dira manu, flammas vomit ore minasque.</l>
                    <l xml:id="d001l866" n="11">Omnia nimboso fugientia sidera velo</l>
                    <l xml:id="d001l867" n="12">Obduxere oculos ne publica fata viderent</l>
                    <l xml:id="d001l868" n="13">Confusum chaos ante diem referentia mundo.</l>
                    <l xml:id="d001l869" n="14">Iam Venus ante alias toto pulcherrima cetu</l>
                    <l xml:id="d001l870" n="15">Effugit indignans contraria cunta benignis</l>
                    <l xml:id="d001l871" n="16">Moribus ire suis. Stimulis non actus amoris,</l>
                    <l xml:id="d001l872" n="17">Ut solet, insequitur profugam Mars tristis amicam</l>
                    <l xml:id="d001l873" n="18">Arma suis graviora timens. Talaria nunquam</l>
                    <l xml:id="d001l874" n="19">Ocius implicuit Cyllenius aurea plantis,</l>
                    <l xml:id="d001l875" n="20">Imperio cari totiens repetenda parentis.</l>
                    <l xml:id="d001l876" n="21">Atlantis domus omnis abest, nec cernitur usquam</l>
                    <l xml:id="d001l877" n="22">Turba puellarum, quarum latet ultima semper;</l>
                    <l xml:id="d001l878" n="23">Nunc omnes fugere simul. Perit obrutus umbra</l>
                    <l xml:id="d001l879" n="24">Lacteus innumeris redimitus Circulus astris,</l>
                    <l xml:id="d001l880" n="25">Prescius et cladis lugensque sub equora Titan</l>
                    <l xml:id="d001l881" n="26">Ante abiit quam seva diem corrumperet almum</l>
                    <l xml:id="d001l882" n="27">Tempestas, iuvenem linquens post terga sororem;</l>
                    <l xml:id="d001l883" n="28">Precipiti tamen illa gradu conterrita cessit,</l>
                    <l xml:id="d001l884" n="29">Nec longas sine fratre moras dedit innuba nocti.</l>
                    <l xml:id="d001l885" n="30">Gnosia deserte prorsus laniata puelle</l>
                    <l xml:id="d001l886" n="31">Serta iacent, geminamque ingens distentus ad Arcton</l>
                    <l xml:id="d001l887" n="32">Condit in Occeano squamosa volumina Serpens;</l>
                    <l xml:id="d001l888" n="33">Occidit Arctophylax, invitus plaustra reliquit</l>
                    <l xml:id="d001l889" n="34">Et fugit in latebras post sidera cunta Bootes.</l>
                    <l xml:id="d001l890" n="35">Solus ab imbrifera pallens regione per umbras,</l>
                    <l xml:id="d001l891" n="36">Despicit obliquo Saturnus lumine terras;</l>
                    <l xml:id="d001l892" n="37">Nempe gravis senio, madido distinctus amictu</l>
                    <l xml:id="d001l893" n="38">Canaque ceruleo substringens tempora nimbo,</l>
                    <l xml:id="d001l894" n="39">Tardus ad omne bonum, diros festinat ad actus;</l>
                    <l xml:id="d001l895" n="40">Et stupor unus habet quibus is circumdatus alis,</l>
                    <l xml:id="d001l896" n="41">Hesterno cum forte die longinqua teneret,</l>
                    <l xml:id="d001l897" n="42">Immensos celi tractus enaverit, unde</l>
                    <l xml:id="d001l898" n="43">Tam subito damnosus ei sit Aquarius hospes.</l>
                    <l xml:id="d001l899" n="44">Ipse reluctanti similis nec cedere vento</l>
                    <l xml:id="d001l900" n="45">Certus adhuc cuiquam nec vim potis incitus aer</l>
                    <l xml:id="d001l901" n="46">Tantam ferre tremit, quoniam rex ille sicano</l>
                    <l xml:id="d001l902" n="47">Laxat in arma ferox reserato carcere fratres</l>
                    <l xml:id="d001l903" n="48">Incutit et calcar rabidis et frena remittit.</l>
                    <l xml:id="d001l904" n="49">Nunc iubet ut terras quatiant celumque ruina</l>
                    <l xml:id="d001l905" n="50">Involvant pluviasque ferant, ut floribus arva</l>
                    <l xml:id="d001l906" n="51">Depopulent agitentque vagos ad litora pisces</l>
                    <l xml:id="d001l907" n="52">Et scopulis miseros properent impingere nautas;</l>
                    <l xml:id="d001l908" n="53">His etiam adiungens ut in ethere protinus alto</l>
                    <l xml:id="d001l909" n="54">Confligant inter se se fraternaque bella</l>
                    <l xml:id="d001l910" n="55">Adiciant vario lassatis turbine rebus,</l>
                    <l xml:id="d001l911" n="56">Irritatque animos monitis atque asperat iras.</l>
                    <l xml:id="d001l912" n="57">Vectes deinde manu lacerat limenque sonorum</l>
                    <l xml:id="d001l913" n="58">Pandit, et ingeminat stimulos. Mora nulla: furentes</l>
                    <l xml:id="d001l914" n="59">Inde cathervatim prorumpunt, iussaque complent.</l>
                    <l xml:id="d001l915" n="60">Hos horret Natura parens et tristis habenas</l>
                    <l xml:id="d001l916" n="61">Deserit, archanos repetens lacrimosa recessus.</l>
                    <l xml:id="d001l917" n="62">Terra pavet, spectatque graves peritura tumultus</l>
                    <l xml:id="d001l918" n="63">De Iove questa suo; iamiam cessura procellis</l>
                    <l xml:id="d001l919" n="64">Nutat et aerios humero deponere montes</l>
                    <l xml:id="d001l920" n="65">Cogitat ac medio victum caput abdere centro.</l>
                    <l xml:id="d001l921" n="66">Dum loquor, immodicis per inania fluctibus imbres</l>
                    <l xml:id="d001l922" n="67">Precipitant; nunc tecta sonant et grandine crebra</l>
                    <l xml:id="d001l923" n="68">Circum pampinee Bromio cecidere corone;</l>
                    <l xml:id="d001l924" n="69">Silvarum cadit omne decus; torrentibus atris</l>
                    <l xml:id="d001l925" n="70">Antra gemunt saxisque immixto regurgitat unda</l>
                    <l xml:id="d001l926" n="71">Fluminis insolita turpans caligine vultus.</l>
                    <l xml:id="d001l927" n="72">Virgineus Nimphis abiit decor ille repente</l>
                    <l xml:id="d001l928" n="73">Quem laudare soles, mirator maxime pulcri.</l>
                    <l xml:id="d001l929" n="74">Diluvium redit antiquum; stupefactus arator</l>
                    <l xml:id="d001l930" n="75">Quem modo sulcabat pedibus contingere campum</l>
                    <l xml:id="d001l931" n="76">Non valet ac pelago trepidantia brachia iactat;</l>
                    <l xml:id="d001l932" n="77">Iamque boves et aratra videt culmenque revulsum</l>
                    <l xml:id="d001l933" n="78">Spesque suas omnes parili sub sorte natantes,</l>
                    <l xml:id="d001l934" n="79">Et queritur falsum veteres cecinisse prophetas</l>
                    <l xml:id="d001l935" n="80">Adventare diem que flammis perderet orbem</l>
                    <l xml:id="d001l936" n="81">Supremam impositura manum, lusumque putat se.</l>
                    <l xml:id="d001l937" n="82">Flent passim attonite matres et ad ubera parvos</l>
                    <l xml:id="d001l938" n="83">Stringunt; infelix oritur per menia luctus;</l>
                    <l xml:id="d001l939" n="84">Pauperis hinc vulgi strepitus sua damna gementis</l>
                    <l xml:id="d001l940" n="85">Auditur; picta tremulum canit inde sacerdos</l>
                    <l xml:id="d001l941" n="86">Multa vovens tunica, ceu nubibus imperet illa,</l>
                    <l xml:id="d001l942" n="87">Eraque nodoso certatim rauca fatigat</l>
                    <l xml:id="d001l943" n="88">Fune trahens. Nec plura metu; namque infima fesse</l>
                    <l xml:id="d001l944" n="89">Fundamenta domus tremuerunt atque superne</l>
                    <l xml:id="d001l945" n="90">Irrumpunt memores querulo cum murmure Nimphe</l>
                    <l xml:id="d001l946" n="91">Ulciscique parant quam nuper fecimus illis</l>
                    <l xml:id="d001l947" n="92">Offensam et nostro iam nos pepulere cubili.</l>
                    <l xml:id="d001l948" n="93">Iam digitis calamum tremor excutit atque tabellas;</l>
                    <l xml:id="d001l949" n="94">Aut ego fallor enim et falsa formidine turbor,</l>
                    <l xml:id="d001l950" n="95">Aut modo (namque oculis inimici fulguris ignes</l>
                    <l xml:id="d001l951" n="96">Dant aditum) nemora invertens atque obvia queque</l>
                    <l xml:id="d001l952" n="97">Parva revulsurum lapidosum menia flumen</l>
                    <l xml:id="d001l953" n="98">Vertice contigui montis descendit ab omni.</l>
                    <l xml:id="d001l954" n="99">Interea fragilis nunc nunc in culmina tecti</l>
                    <l xml:id="d001l955" n="100">Aut totum simul aut cecidit pars maxima celi;</l>
                    <l xml:id="d001l956" n="101">Et trabibus iam nulla fides, manifestaque mortis</l>
                    <l xml:id="d001l957" n="102">Undique terrificant propioraque signa patescunt.</l>
                    <l xml:id="d001l958" n="103">Ipsa quoque in tanto mens consternata periclo</l>
                    <l xml:id="d001l959" n="104">Exigit ut sileam. Sed tu modo, siqua salutis</l>
                    <l xml:id="d001l960" n="105">Est via, pande tuo dubiisque in tempore fatis</l>
                    <l xml:id="d001l961" n="106">Presidium michi semper ades. Si carmine forsan</l>
                    <l xml:id="d001l962" n="107">Flectitur ira Iovis, scriptum michi dirige carmen;</l>
                    <l xml:id="d001l963" n="108">Si valet Eoo lectos habuisse lapillos</l>
                    <l xml:id="d001l964" n="109">Litore, et hos adhibe digito miseratus inermi;</l>
                    <l xml:id="d001l965" n="110">Sin magis herba iuvat, notas pia pergat ad herbas</l>
                    <l xml:id="d001l966" n="111">Dextra, precor; gelido quacunque occurre pavori</l>
                    <l xml:id="d001l967" n="112">Et fer opem misero, qua sim securior olim,</l>
                    <l xml:id="d001l968" n="113">Si non ista michi mundoque novissima nox est.</l>
                    <l xml:id="d001l969" n="114">Quodsi consilii nova nunc sententia non stat,</l>
                    <l xml:id="d001l970" n="115">Antiqua experti cur non redeamus ad arma?</l>
                    <l xml:id="d001l971" n="116">Tu michi fasciculum iubeas, pater inclite, ferri</l>
                    <l xml:id="d001l972" n="117">Frondis apollinee; namque istos pulcra per agros</l>
                    <l xml:id="d001l973" n="118">(Tam longinquus amans hunc non terit ethera curru)</l>
                    <l xml:id="d001l974" n="119">Laurea nulla viret, cuius iacuisse sub umbra</l>
                    <l xml:id="d001l975" n="120">Dulce sit aut gremio caras abscondere frondes</l>
                    <l xml:id="d001l976" n="121">Aut ramum tenuisse manu, dum fulminat ingens</l>
                    <l xml:id="d001l977" n="122">Iupiter, et celo clipeum monstrasse furenti.</l>
                </div2>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Cristina Zanatta</bibl>
                </head>
                <div2 xml:id="002c003" type="carmen">
                    <head>
                        <abbr>3</abbr>
                    </head>
                    <p xml:id="d002l1" n="tit.">3. ad Bernardum Ruthenensem</p>
                    <l xml:id="d002l2" n="1">Obruor immensa rerum sub mole tuarum,</l>
                    <l xml:id="d002l3" n="2">Et fragiles humeros onus importabile frangit.</l>
                    <l xml:id="d002l4" n="3">Quaere pares animos alibi: mihi parvus ab astris</l>
                    <l xml:id="d002l5" n="4">Spiritus, atque inopis piger impetus obtigit oris.</l>
                    <l xml:id="d002l6" n="5">Dii tecum uberius; nam mens tibi conscia coeli,</l>
                    <l xml:id="d002l7" n="6">Vox adamantina est, calamus quoque ferreus omnes</l>
                    <l xml:id="d002l8" n="7">Promptus ad insultus. Pleno tibi carmina cornu</l>
                    <l xml:id="d002l9" n="8">Copia suppeditat, versus brevis hora trecentos</l>
                    <l xml:id="d002l10" n="9">Et septem decies excudit: longa quid ergo</l>
                    <l xml:id="d002l11" n="10">Quod daret una dies? quot mensis et integer annus?</l>
                    <l xml:id="d002l12" n="11">Multiplicare labor. Mihi paucula carmina Phoebi</l>
                    <l xml:id="d002l13" n="12">Solstitiale iubar sub tarda crepuscula saepe</l>
                    <l xml:id="d002l14" n="13">Traducunt. Sic tota dies consumitur; atqui</l>
                    <l xml:id="d002l15" n="14">Posteritatis honos animum, et ventura nepotum</l>
                    <l xml:id="d002l16" n="15">Iudicia exagitant. Liberrima verba tremisco,</l>
                    <l xml:id="d002l17" n="16">Ac vereor iaculis multorum occurrere inermis,</l>
                    <l xml:id="d002l18" n="17">Non pretio, non blanditiis, nec amore, nec ulla</l>
                    <l xml:id="d002l19" n="18">Arte satis tutus, nisi me spectata futuris</l>
                    <l xml:id="d002l20" n="19">Scripta tegant, cum iam sparsus cinis iste sepulchro,</l>
                    <l xml:id="d002l21" n="20">Officio spoliata suo cum lingua tacebit,</l>
                    <l xml:id="d002l22" n="21">Et calami spes omnis erit sic insita menti.</l>
                    <l xml:id="d002l23" n="22">Segnitiesque metusque morae sunt causa, nec unquam</l>
                    <l xml:id="d002l24" n="23">Scribere concipio, quin saecula cuncta paranti</l>
                    <l xml:id="d002l25" n="24">Occurrant. Tibi forte oculos implesse legentis</l>
                    <l xml:id="d002l26" n="25">Est satis, atque alio famam tibi calle parasti.</l>
                    <l xml:id="d002l27" n="26">O felix maiora animo studiisque secutus!</l>
                    <l xml:id="d002l28" n="27">Ipse obscurus ero, proprio nisi carmine noscar.</l>
                    <l xml:id="d002l29" n="28">Hinc timor, hinc studium; decies dum scripta relegi,</l>
                    <l xml:id="d002l30" n="29">Haereo, contineoque domi, prohiberisque vagari,</l>
                    <l xml:id="d002l31" n="30">Arceo. Tum licet ingeminans ad limina pulset</l>
                    <l xml:id="d002l32" n="31">Nuncius, ac properet: vacuum dimittere malim,</l>
                    <l xml:id="d002l33" n="32">Dedecus ille meum quam si ferat. Hunc modo morem</l>
                    <l xml:id="d002l34" n="33">Posthabui, certus veniae. Properata parumper</l>
                    <l xml:id="d002l35" n="34">Ista mihi: tibi sed nimium dilata videntur:</l>
                    <l xml:id="d002l36" n="35">Scilicet hoc unum disconvenit inter amicos.</l>
                    <l xml:id="d002l37" n="36">At paucis ne multa meis tua carmina forsan</l>
                    <l xml:id="d002l38" n="37">Insultent, tua neve meum lux rideat annum,</l>
                    <l xml:id="d002l39" n="38">Pace bona subsiste, precor. Meminisse decebit</l>
                    <l xml:id="d002l40" n="39">Colloquium Euripidis quondam, atque Alcestidis unum;</l>
                    <l xml:id="d002l41" n="40">Sed sileo. Subitum vidi stupuique poema:</l>
                    <l xml:id="d002l42" n="41">Protinus hic Musis, tacito cum murmure dixi,</l>
                    <l xml:id="d002l43" n="42">Imperat, et totum fervens Helicona gubernat.</l>
                    <l xml:id="d002l44" n="43">Metra dehinc: numerans, bis, ter, quaterque quievi,</l>
                    <l xml:id="d002l45" n="44">Calle fatigatus medio; mox singula mecum</l>
                    <l xml:id="d002l46" n="45">Sedulus excutiens, sociisque ex more coactis</l>
                    <l xml:id="d002l47" n="46">Ostentans, unum cunctis mirabile sensi,</l>
                    <l xml:id="d002l48" n="47">Quot vario tot metra gradu, nec passibus isdem</l>
                    <l xml:id="d002l49" n="48">Sic coeunt, tempusque petunt mea tecta sub unum.</l>
                    <l xml:id="d002l50" n="49">Nititur haec ternis pedibus, pars illa quaternis,</l>
                    <l xml:id="d002l51" n="50">Illa decem subnixa volat, pars claudicat uno;</l>
                    <l xml:id="d002l52" n="51">Et tamen incedunt pariter, veloxque morantem</l>
                    <l xml:id="d002l53" n="52">Exspectat, volucremque gravis contingere certat</l>
                    <l xml:id="d002l54" n="53">O utinam nostro quondam tam larga Maroni</l>
                    <l xml:id="d002l55" n="54">Copia dicendi! nunquam, mihi crede, laborem</l>
                    <l xml:id="d002l56" n="55">Lentus inexpletum seros traxisset in annos.</l>
                    <l xml:id="d002l57" n="56">Nunc laeter doleamne prius? Natura poetam</l>
                    <l xml:id="d002l58" n="57">Protulerat; sed iura nocent civilia Musis,</l>
                    <l xml:id="d002l59" n="58">Distrahiturque animus. Sed enim fragmenta benigni</l>
                    <l xml:id="d002l60" n="59">Sufficit ingenii studiis conferre latinis.</l>
                    <l xml:id="d002l61" n="60">Arripe tu calamum, dextramque armare potentem,</l>
                    <l xml:id="d002l62" n="61">Iliados famam et praeclaram Aeneida victor,</l>
                    <l xml:id="d002l63" n="62">Nec longus vicisse labor, post terga relinques.</l>
                    <l xml:id="d002l64" n="63">Hactenus haec. Quaesita tibi tua dives habeto;</l>
                    <l xml:id="d002l65" n="64">Nescio quid perplexa velint sphingosaque; nulli</l>
                    <l xml:id="d002l66" n="65">Aedipode solvenda reor, tibi pervia soli.</l>
                    <l xml:id="d002l67" n="66">Hinc seu millenos versus, seu millia mille</l>
                    <l xml:id="d002l68" n="67">Fundat inexhausto veniens e pectore flumen,</l>
                    <l xml:id="d002l69" n="68">Quamvis pulchra quidem, quamvis sint ampla relatu;</l>
                    <l xml:id="d002l70" n="69">Ni placeant paritate pedum, serieque modesta,</l>
                    <l xml:id="d002l71" n="70">Dulcia ni fuerint animosque auctura, silebo,</l>
                    <l xml:id="d002l72" n="71">Nec numerare velim: numerus tua cura decusque</l>
                    <l xml:id="d002l73" n="72">Sit licet, et celeri placeas tibi nempe Camoena.</l>
                    <lb/>
                </div2>
                <div2 xml:id="002c011" type="carmen">
                    <head>
                        <abbr>11</abbr>
                    </head>
                    <p xml:id="d002l74" n="tit.">11. ad Zoilum</p>
                    <l xml:id="d002l75" n="1">Si tua per longam, saltem semel, invide, vitam</l>
                    <l xml:id="d002l76" n="2">Limina virgineis essent calcata choreis,</l>
                    <l xml:id="d002l77" n="3">Cirrheas si quando dapes fontisque sonori</l>
                    <l xml:id="d002l78" n="4">Pocula gustasses; poterant mea carmina limam</l>
                    <l xml:id="d002l79" n="5">Aequo animo tolerare tuam. Nunc, censor inepte,</l>
                    <l xml:id="d002l80" n="6">Quid tibi cum Musis? quid mecum? Claudicet omnis</l>
                    <l xml:id="d002l81" n="7">Versus enim quamquam; te iudice, tutus abibo:</l>
                    <l xml:id="d002l82" n="8">Aethera transcendam; nunquam tibi, caece, videbor.</l>
                    <l xml:id="d002l83" n="9">Quid tibi cum Musis? quid mecum? Sydera nostros</l>
                    <l xml:id="d002l84" n="10">Spectarunt ortus toto distantia coelo.</l>
                    <l xml:id="d002l85" n="11">Dat Saturnus opes amplas tibi, pectus avarum,</l>
                    <l xml:id="d002l86" n="12">At tardum ingenium gelidumque, et molle cerebrum.</l>
                    <l xml:id="d002l87" n="13">Quid tibi cum Musis? quid mecum? Census honestus</l>
                    <l xml:id="d002l88" n="14">Contentus animus modicis et nulla cupido</l>
                    <l xml:id="d002l89" n="15">Est mihi, Musarum studium, mens semper in actu;</l>
                    <l xml:id="d002l90" n="16">Has melior largitur opes Cyllenius ardens.</l>
                    <l xml:id="d002l91" n="17">Quid tibi cum Musis? quid mecum? Publica fama est</l>
                    <l xml:id="d002l92" n="18">Edictis te Virgilium comitesque pudendis</l>
                    <l xml:id="d002l93" n="19">Exclusisse domo; metuunt ea nomina servi;</l>
                    <l xml:id="d002l94" n="20">Quosque, ais, urbe Plato pepulit, nos pellimus aula.</l>
                    <l xml:id="d002l95" n="21">Quid tibi cum Musis? quid mecum? Pellere porro</l>
                    <l xml:id="d002l96" n="22">Non opus: abfuerant semper limenque superbum</l>
                    <l xml:id="d002l97" n="23">Horruerant. Frustra precibus, mihi crede, vocares</l>
                    <l xml:id="d002l98" n="24">Tendentes alio, melioraque claustra sequentes.</l>
                    <l xml:id="d002l99" n="25">Quid tibi cum Musis? quid mecum? Parce poetis,</l>
                    <l xml:id="d002l100" n="26">Exulibus iam parce tuis, sacrisque profanum</l>
                    <l xml:id="d002l101" n="27">Pyeriis averte caput linguamque coerce,</l>
                    <l xml:id="d002l102" n="28">Ignotis ne caeca viis calcaribus acta</l>
                    <l xml:id="d002l103" n="29">Corruat invidiae. Sic fercula, pinguia ventri,</l>
                    <l xml:id="d002l104" n="30">Dulce merum mollisque thorus contingat inerti:</l>
                    <l xml:id="d002l105" n="31">Sic tibi turgentes auro Rhamnusia fiscos</l>
                    <l xml:id="d002l106" n="32">Aggeret, argenti montes superaddat, et aeris:</l>
                    <l xml:id="d002l107" n="33">India sic thalamos crustis circumdet eburnis,</l>
                    <l xml:id="d002l108" n="34">Et premat Oceanus spoliis te nobilis algae,</l>
                    <l xml:id="d002l109" n="35">Imbellesque manus illustret iaspide crebra;</l>
                    <l xml:id="d002l110" n="36">Nulla tuos hederae constringant brachia truncos;</l>
                    <l xml:id="d002l111" n="37">Non segetem myrtus, non delphica laurus obumbret.</l>
                    <l xml:id="d002l112" n="38">At ficus oleasque tibi vinetaque tellus</l>
                    <l xml:id="d002l113" n="39">Sufficiat, largoque fluat vindemia Baccho;</l>
                    <l xml:id="d002l114" n="40">Vinitor ipse nihil fessus, nil poscat arator.</l>
                    <l xml:id="d002l115" n="41">Sic cumulent omnes tua gaudia; nullus egenti</l>
                    <l xml:id="d002l116" n="42">Sit locus, atque fores inopi claudantur amico.</l>
                    <l xml:id="d002l117" n="43">Solus hians felixque tibi, nullisque gravatus</l>
                    <l xml:id="d002l118" n="44">Hospitibus, numeres gazas obsessus ab illis,</l>
                    <l xml:id="d002l119" n="45">Semper crescentis sitiens speculator acervi.</l>
                    <l xml:id="d002l120" n="46">Pone modum verbis, crassae te redde quieti;</l>
                    <l xml:id="d002l121" n="47">Vel nostros damnare ferox iam desine versus,</l>
                    <l xml:id="d002l122" n="48">Vel dictum ratione proba. Si displicet autor,</l>
                    <l xml:id="d002l123" n="49">Illa placebit enim. Sed quid rationis ad hostem</l>
                    <l xml:id="d002l124" n="50">De ratione loquor? Quin desine, censor inepte,</l>
                    <l xml:id="d002l125" n="51">Et duo sub memori proverbia pectore versa:</l>
                    <l xml:id="d002l126" n="52">Artem quisque suam doceat. Sus nulla Minervam.</l>
                    <lb/>
                </div2>
                <div2 xml:id="002c012" type="carmen">
                    <head>
                        <abbr>12</abbr>
                    </head>
                    <p xml:id="d002l127" n="tit.">12. ad Luchinum Vicecomitem</p>
                    <l xml:id="d002l128" n="1">Argolicas si fama volans vulgata per urbes</l>
                    <l xml:id="d002l129" n="2">Arboris Ausonie quondam, dum splenduit etas</l>
                    <l xml:id="d002l130" n="3">Aurea Saturno terris regnante, fuisset,</l>
                    <l xml:id="d002l131" n="4">Ut reor, Eurysteus nunquam tot ferre labores</l>
                    <l xml:id="d002l132" n="5">Cogeret Alcidem, sua ditia poma draconi</l>
                    <l xml:id="d002l133" n="6">Ortulus Hesperidum male custoditus haberat.</l>
                    <l xml:id="d002l134" n="7">Hoc potius mandaret opus, nec vinceret aurum</l>
                    <l xml:id="d002l135" n="8">Nativi dulcoris opes. Felicius omni</l>
                    <l xml:id="d002l136" n="9">Es, Latium, tellure quidem prefertilis ora</l>
                    <l xml:id="d002l137" n="10">Italie, quam fulva Ceres viridisque Minerva,</l>
                    <l xml:id="d002l138" n="11">Purpureus quam Bachus amat: tu frondea capris,</l>
                    <l xml:id="d002l139" n="12">Florea mellificis apibus pecorique vicissim</l>
                    <l xml:id="d002l140" n="13">Pascua et irriguis late pulcherrima pratis;</l>
                    <l xml:id="d002l141" n="14">Tu redolens ortis, variis scatebrosa metallis,</l>
                    <l xml:id="d002l142" n="15">Arboribusque virens, silvis umbrosa vetustis</l>
                    <l xml:id="d002l143" n="16">Alitibusque ferisque frequens, venatibus apta</l>
                    <l xml:id="d002l144" n="17">Aucupioque placens, lacubus piscosa profundis,</l>
                    <l xml:id="d002l145" n="18">Fluminibus distincta vagis et portubus omne</l>
                    <l xml:id="d002l146" n="19">Tuta latus duplicique sedens circumflua ponto,</l>
                    <l xml:id="d002l147" n="20">Mirificis insignis aquis et aprica recurvis</l>
                    <l xml:id="d002l148" n="21">Vallibus assurgensque iugis estate nivosis,</l>
                    <l xml:id="d002l149" n="22">Perque hiemes medias ad litora vere benigno</l>
                    <l xml:id="d002l150" n="23">Temperieque fruens, celo tranquilla sereno</l>
                    <l xml:id="d002l151" n="24">Semper odoriferis nebulas purgantibus auris,</l>
                    <l xml:id="d002l152" n="25">Urbibus ampla tuis atque arcibus alta tremendis,</l>
                    <l xml:id="d002l153" n="26">Consilioque vigens populisque invicta superbis</l>
                    <l xml:id="d002l154" n="27">Et terra pelagoque potens ac rite supremum</l>
                    <l xml:id="d002l155" n="28">Imperium testata situ, ceu calcibus orbem</l>
                    <l xml:id="d002l156" n="29">Concutias; stimulique loco pretendis Hydruntem</l>
                    <l xml:id="d002l157" n="30">Brundusiumque biceps arctois obicis undis.</l>
                    <l xml:id="d002l158" n="31">At matutini qua prospicis ostia Phebi</l>
                    <l xml:id="d002l159" n="32">Flexa Crotona tegit Graiumque a stirpe Tarentum</l>
                    <l xml:id="d002l160" n="33">Planta pedis; Regium zephyros a pollice frangit,</l>
                    <l xml:id="d002l161" n="34">Neapolis sure medium, femur occupat altum</l>
                    <l xml:id="d002l162" n="35">Ianua et exstantes thirreno in flumine Pise.</l>
                    <l xml:id="d002l163" n="36">Urbs Venetum diversa tenet veterisque Ravenne</l>
                    <l xml:id="d002l164" n="37">Menia et Ariminum terrarum terminus olim</l>
                    <l xml:id="d002l165" n="38">Ac salis Adriaci rabiem que despicit Ancon.</l>
                    <l xml:id="d002l166" n="39">Quid Mediolanum, medias quod grande medullas</l>
                    <l xml:id="d002l167" n="40">Robur alit, Patavumque potens fortemque Veronam?</l>
                    <l xml:id="d002l168" n="41">Quid modo te memorem, studiosa Bononia, vel quid</l>
                    <l xml:id="d002l169" n="42">Te, genitrix mea cara loquar, Florentia, quondam,</l>
                    <l xml:id="d002l170" n="43">Squalida nunc populique manu lacerata furentis</l>
                    <l xml:id="d002l171" n="44">Ac nusquam iam stare valens? Quid carmine longo</l>
                    <l xml:id="d002l172" n="45">Litus utrunque maris? medii quid persequar imum</l>
                    <l xml:id="d002l173" n="46">Montis utrunque latus? Series immensa! Reate</l>
                    <l xml:id="d002l174" n="47">Centron habet, validoque ingens stat poplite Roma</l>
                    <l xml:id="d002l175" n="48">Cunta movens rerumque caput, domus alta Tonantis</l>
                    <l xml:id="d002l176" n="49">Ac sedes terrena Dei terrorque subacti</l>
                    <l xml:id="d002l177" n="50">Orbis et innumeris celo exequata triumphis.</l>
                    <l xml:id="d002l178" n="51">Salve, bellipotens regio pacisque magistra,</l>
                    <l xml:id="d002l179" n="52">Ingeniis ornata sacris conditaque dulci</l>
                    <l xml:id="d002l180" n="53">Eloquio, excellens cuntas quas maximus ambit</l>
                    <l xml:id="d002l181" n="54">Occeanus nullique satis laudata, virorum</l>
                    <l xml:id="d002l182" n="55">Et legum generosa parens, michi latius ipsi</l>
                    <l xml:id="d002l183" n="56">Forte alio cantanda loco! Nunc obtulit arbor</l>
                    <l xml:id="d002l184" n="57">Materiam fecunda brevem. Quod dulcia tellus</l>
                    <l xml:id="d002l185" n="58">Itala de ramis tegeret non aurea poma</l>
                    <l xml:id="d002l186" n="59">Iudice certa loquor gustu. Pars ultima laudum,</l>
                    <l xml:id="d002l187" n="60">En glaciale pirum se se commendat abunde.</l>
                    <lb/>
                </div2>
                <div2 xml:id="002c016" type="carmen">
                    <head>
                        <abbr>16</abbr>
                    </head>
                    <p xml:id="d002l188" n="tit.">16. ad Barbatum Sulmonensem</p>
                    <l xml:id="d002l189" n="1">Dulcis amice, vale. Tua si michi semper imago</l>
                    <l xml:id="d002l190" n="2">It presens mecumque sedet mecumque quiescit,</l>
                    <l xml:id="d002l191" n="3">Redde vices; non atra palus Acherontis opaci</l>
                    <l xml:id="d002l192" n="4">Turbida somnifero dirimat nec gurgite Lethe</l>
                    <l xml:id="d002l193" n="5">Omnipotens quos iunxit Amor. Nunc corpore paulum</l>
                    <l xml:id="d002l194" n="6">Distrahimur; sic fata iubent, sic velle necesse est:</l>
                    <l xml:id="d002l195" n="7">Tu Capuam tergo Capreasque a pectore semper,</l>
                    <l xml:id="d002l196" n="8">Puteolos dextra et phrygii tibicinis ossa,</l>
                    <l xml:id="d002l197" n="9">At leva Silerimque procul bifidumque Vesevum</l>
                    <l xml:id="d002l198" n="10">Aspicis, equoreo, resonantia litora fluctu</l>
                    <l xml:id="d002l199" n="11">Meniaque ampla tenens quibus est a virgine nomen</l>
                    <l xml:id="d002l200" n="12">Urbibus atque ubi iam fuerat gens una duabus,</l>
                    <l xml:id="d002l201" n="13">Nunc gentes una urbe due populusque biformis.</l>
                    <l xml:id="d002l202" n="14">Hic: sine me remanes immo mecum omnibus horis</l>
                    <l xml:id="d002l203" n="15">Omnibus atque locis; sed enim me dextera regis</l>
                    <l xml:id="d002l204" n="16">Ripa Padi levumque patris latus Apennini</l>
                    <l xml:id="d002l205" n="17">Arvaque pontifrago circum contermina Parme</l>
                    <l xml:id="d002l206" n="18">Nunc reducem exspectant Planeque umbracula Silve;</l>
                    <l xml:id="d002l207" n="19">Namque ibi pyerius gelidum me contigit ardor.</l>
                    <l xml:id="d002l208" n="20">Africa nostra michi longum intermissa iacebat;</l>
                    <l xml:id="d002l209" n="21">Excivit locus ingenium lapsumque repente</l>
                    <l xml:id="d002l210" n="22">Restituit calamum; memini; me nulla profecto</l>
                    <l xml:id="d002l211" n="23">Ingratum factura dies. Stat colle virenti</l>
                    <l xml:id="d002l212" n="24">Silva ingens, Planeque tenet licet ardua nomen.</l>
                    <l xml:id="d002l213" n="25">Hic solem procul aerias avertere fagos</l>
                    <l xml:id="d002l214" n="26">Ac teneras variare solum concorditer herbas</l>
                    <l xml:id="d002l215" n="27">Mensibus estivis videas; hic brachia Cancri</l>
                    <l xml:id="d002l216" n="28">Temperat unda recens, atque ora iubamque Leonis</l>
                    <l xml:id="d002l217" n="29">Dulces vicinis feriunt ex montibus aure.</l>
                    <l xml:id="d002l218" n="30">Impendent iuga celsa super celumque lacessunt;</l>
                    <l xml:id="d002l219" n="31">Gallia sub pedibus iacet Itala tota sedenti,</l>
                    <l xml:id="d002l220" n="32">Contra autem Hesperie cernuntur terminus Alpes.</l>
                    <l xml:id="d002l221" n="33">Mille nemus volucrum species ac mille ferarum</l>
                    <l xml:id="d002l222" n="34">Circumeunt habitantque sacrum gelidusque per umbram</l>
                    <l xml:id="d002l223" n="35">Fons ruit; irriguo pubescunt gramina flexu.</l>
                    <l xml:id="d002l224" n="36">Floreus in medio torus est, quem cespite nullo</l>
                    <l xml:id="d002l225" n="37">Erexit manus artificis, sed amica poetis</l>
                    <l xml:id="d002l226" n="38">Ipsa suis natura locum meditata creavit.</l>
                    <l xml:id="d002l227" n="39">Hic avium cantus fontis cum murmure blandos</l>
                    <l xml:id="d002l228" n="40">Conciliant somnos; gratum parat herba cubile,</l>
                    <l xml:id="d002l229" n="41">Fronde tegunt rami, mons flamina submovet Austri;</l>
                    <l xml:id="d002l230" n="42">Horridus hunc metuit pedibus violare subulcus,</l>
                    <l xml:id="d002l231" n="43">Rusticus hunc rastris digitoque hunc signat et alto</l>
                    <l xml:id="d002l232" n="44">Silvarum trepidus veneratur ab aggere custos.</l>
                    <l xml:id="d002l233" n="45">Intus odor mirus statioque simillima Campis</l>
                    <l xml:id="d002l234" n="46">Elysiis profugisque domus placidissima Musis.</l>
                    <l xml:id="d002l235" n="47">Deferor huc solus furtim sociosque fefelli.</l>
                    <l xml:id="d002l236" n="48">Tunc cum prima michi que strinxit tempora laurus</l>
                    <l xml:id="d002l237" n="49">Aruerat nondum, flexum vix Cynthia callem,</l>
                    <l xml:id="d002l238" n="50">Postquam Roma novum tulit ad Capitolia vatem,</l>
                    <l xml:id="d002l239" n="51">Transierat, pompeque tumens fortasse recenti</l>
                    <l xml:id="d002l240" n="52">Nescio quid tacita insolitum sub mente movebam;</l>
                    <l xml:id="d002l241" n="53">Obstupui, rediitque vage vetus Africa menti.</l>
                    <l xml:id="d002l242" n="54">Cetera reiciens, operi mea dextra relicto</l>
                    <l xml:id="d002l243" n="55">Redditur; inde loco locus hic michi carior omni.</l>
                    <l xml:id="d002l244" n="56">Nunc revidere velim cepti michi conscius alti</l>
                    <l xml:id="d002l245" n="57">Extremamque manum longo imposuisse labori,</l>
                    <l xml:id="d002l246" n="58">Quem traxit fortuna diu. Si dextra favebunt</l>
                    <l xml:id="d002l247" n="59">Sidera, tum tandem incipiet secura vagari</l>
                    <l xml:id="d002l248" n="60">Africa per Latium studio redimita supremo</l>
                    <l xml:id="d002l249" n="61">Scipiadesque meus. Quodsi vivacior annos</l>
                    <l xml:id="d002l250" n="62">Parca trahit, quid mens agitet fortasse requires,</l>
                    <l xml:id="d002l251" n="63">Hoc unum tibi subtrahimus; sed amare laborem</l>
                    <l xml:id="d002l252" n="64">Propositum, et segnes a limine pellere curas.</l>
                </div2>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Cristina Zanatta</bibl>
                </head>
                <div2 xml:id="003c001" type="carmen">
                    <head>
                        <abbr>1</abbr>
                    </head>
                    <p xml:id="d003l1" n="tit.">1. ad Iohannem de Columna</p>
                    <l xml:id="d003l2" n="1">Est michi cum Nimphis bellum da finibus ingens</l>
                    <l xml:id="d003l3" n="2">Auditum fortasse tibi. Mons horridus auras</l>
                    <l xml:id="d003l4" n="3">Excipit ac nimbos et in ethera cornibus exit;</l>
                    <l xml:id="d003l5" n="4">Ima tenent fontes Nimpharum nobile regnum.</l>
                    <l xml:id="d003l6" n="5">Sorgia surgit ibi querulis placidissimus undis</l>
                    <l xml:id="d003l7" n="6">Et gelida predulcis aqua; spectabile monstrum</l>
                    <l xml:id="d003l8" n="7">Alveus ut virides vitreo tegit amne smaragdos.</l>
                    <l xml:id="d003l9" n="8">Hic michi saxose rigidus telluris agellus</l>
                    <l xml:id="d003l10" n="9">Contigit; hinc lites, hinc semina prima duelli.</l>
                    <l xml:id="d003l11" n="10">Namque ego, quod profugis sedes erat apta Camenis,</l>
                    <l xml:id="d003l12" n="11">Concives hic esse meas mecumque tumultus</l>
                    <l xml:id="d003l13" n="12">Insulsique dedi convicia temnere vulgi.</l>
                    <l xml:id="d003l14" n="13">Contra ille, indignum facinus graviterque ferendum</l>
                    <l xml:id="d003l15" n="14">Exsulibus sua iura dari, novus advena toto</l>
                    <l xml:id="d003l16" n="15">Orbe quod expulsas aliene intruderet arci,</l>
                    <l xml:id="d003l17" n="16">Atque novem preferat anus quod mille puellis.</l>
                    <l xml:id="d003l18" n="17">Iam michi facta manu nitido brevis area fundo</l>
                    <l xml:id="d003l19" n="18">Stabat et advecto ridebat gramine pratum;</l>
                    <l xml:id="d003l20" n="19">Nimpharum interea rapidum de rupibus agmen</l>
                    <l xml:id="d003l21" n="20">Prosilit ac fragilis valido molimine cepti</l>
                    <l xml:id="d003l22" n="21">Fundamenta ruit. Fugimus, scopulumque propinquum</l>
                    <l xml:id="d003l23" n="22">Prendimus et saxo trepidi speculamur ab alto</l>
                    <l xml:id="d003l24" n="23">Presidioque loci fruimur; nec tempora longo</l>
                    <l xml:id="d003l25" n="24">Congredimur patulisque iterum nos credimus arvis;</l>
                    <l xml:id="d003l26" n="25">Sic puduit fugisse semel. Transiveret orbem</l>
                    <l xml:id="d003l27" n="26">Delius obliquum iamque altera venerat estas;</l>
                    <l xml:id="d003l28" n="27">Humida pyerio passim insultare labori</l>
                    <l xml:id="d003l29" n="28">Agmina conspicio nostrisque habitare sub antris.</l>
                    <l xml:id="d003l30" n="29">Quid facerem? Indignor; sed quanam fata gubernant</l>
                    <l xml:id="d003l31" n="30">Consilium curasque fide, quo vana retorquent</l>
                    <l xml:id="d003l32" n="31">Orsa hominum? Dum cunta paro, dum bella retento,</l>
                    <l xml:id="d003l33" n="32">Forte peregrinas longum vagus ire per oras</l>
                    <l xml:id="d003l34" n="33">Cogor, et inceptum Clausa sub Valle relinquens,</l>
                    <l xml:id="d003l35" n="34">Attonitas comites post secula multa reduxi</l>
                    <l xml:id="d003l36" n="35">In Latium celseque super Capitolia Rome.</l>
                    <l xml:id="d003l37" n="36">Sextus ab his annus agitur. Quid multa? Redimus</l>
                    <l xml:id="d003l38" n="37">Per mare iam totiens mensum totiensque remensum</l>
                    <l xml:id="d003l39" n="38">Per nimis notas Alpes (rapit omnia mundo</l>
                    <l xml:id="d003l40" n="39">Prorsus avara dies et sensim labilis etas),</l>
                    <l xml:id="d003l41" n="40">Dum rus nempe silens et opaca revisimus antra.</l>
                    <l xml:id="d003l42" n="41">Mira loci facies, operis vestigia nusquam;</l>
                    <l xml:id="d003l43" n="42">Omnia calcabant hostes sparsusque iacebat</l>
                    <l xml:id="d003l44" n="43">Agger et undivagis prestabat piscibus aulam.</l>
                    <l xml:id="d003l45" n="44">Rursus in ambigui redeo certamina belli,</l>
                    <l xml:id="d003l46" n="45">Et dabat arma dolor, vires cumulaverat ira.</l>
                    <l xml:id="d003l47" n="46">Conveniunt duri agricole, pastoria nec non</l>
                    <l xml:id="d003l48" n="47">Exiguo conducta cohors succinctus et alte</l>
                    <l xml:id="d003l49" n="48">Piscator madidus posito michi militat hamo.</l>
                    <l xml:id="d003l50" n="49">Volvimus ingentes scopulos ac viscera matris</l>
                    <l xml:id="d003l51" n="50">Carpimus omnigene et squalentia vellimus ossa,</l>
                    <l xml:id="d003l52" n="51">Paulatim et ferro montem tenuamus adunco.</l>
                    <l xml:id="d003l53" n="52">Pellimus his tota Nimphas regione subactas</l>
                    <l xml:id="d003l54" n="53">Erigimusque sacris mansura palatia Musis</l>
                    <l xml:id="d003l55" n="54">Fluminis in ripa; preterlabendo vicissim</l>
                    <l xml:id="d003l56" n="55">Hinc sua damna gement, hinc gaudia nostra videbunt;</l>
                    <l xml:id="d003l57" n="56">Nil aliud nisi forte minas et murmur inane.</l>
                    <l xml:id="d003l58" n="57">Exitus hic tantorum operum; neve omnia nobis</l>
                    <l xml:id="d003l59" n="58">Attribuam: manifesta Canis, manifesta Leonis</l>
                    <l xml:id="d003l60" n="59">Sensimus auxilia; Phebi peperere favorem.</l>
                    <l xml:id="d003l61" n="60">Ille palam nostris movit pro partibus arma</l>
                    <l xml:id="d003l62" n="61">Atque arcum pharetramque levem estiferasque sagittas</l>
                    <l xml:id="d003l63" n="62">Pugnavitque die medio, iuvitque superne</l>
                    <l xml:id="d003l64" n="63">Per noctem obsequiosa soror velut emula fratris,</l>
                    <l xml:id="d003l65" n="64">Addidit ac luci spatium tenebrasque repressit.</l>
                    <l xml:id="d003l66" n="65">Sentio propositum tamen hinc fraudemque latentem:</l>
                    <l xml:id="d003l67" n="66">Dum glaciem nimbosa ferant ventosque nivesque</l>
                    <l xml:id="d003l68" n="67">Sidera et undantem dum verset Aquarius urnam</l>
                    <l xml:id="d003l69" n="68">Exspectant; tunc incauto michi multa minantur,</l>
                    <l xml:id="d003l70" n="69">Tum specus hoc vasto rapidum vomet ore fluentum</l>
                    <l xml:id="d003l71" n="70">Gurgitibus miris properans succurrere victis.</l>
                    <l xml:id="d003l72" n="71">Omnia sunt provisa michi: iam parte revulsa</l>
                    <l xml:id="d003l73" n="72">Rupis et aggestis vicino e litore saxis,</l>
                    <l xml:id="d003l74" n="73">Hibernum prestruxit iter mea lecta iuventus,</l>
                    <l xml:id="d003l75" n="74">Nec nos aut fracto veniens Padus aggere multum</l>
                    <l xml:id="d003l76" n="75">Terreat aut rupti contemptor pontis Araxes.</l>
                    <l xml:id="d003l77" n="76">Iam victor, iam pace fruens tutusque futuri</l>
                    <l xml:id="d003l78" n="77">Pannosas comites vix serum in flumine puro</l>
                    <l xml:id="d003l79" n="78">Exposui lavique vadis; hic sepe precanti</l>
                    <l xml:id="d003l80" n="79">Antiquos renovare modos, contingere lauros,</l>
                    <l xml:id="d003l81" n="80">Nectere serta manu, sacras renovare choreas</l>
                    <l xml:id="d003l82" n="81">Permissum, sileat quanquam indignatus Apollo</l>
                    <l xml:id="d003l83" n="82">Cirraque muta iugo iampridem subsit Hibero.</l>
                    <l xml:id="d003l84" n="83">His ego non plausum ventosaque festa theatri,</l>
                    <l xml:id="d003l85" n="84">Nec murmur turbe varium, sed rara bonorum</l>
                    <l xml:id="d003l86" n="85">Pectora pollicitus, merentia corda levavi</l>
                    <l xml:id="d003l87" n="86">Hospitio mensaque fovens castoque cubili.</l>
                    <l xml:id="d003l88" n="87">Iamque Helicon collisque biceps iamque ungue caballi</l>
                    <l xml:id="d003l89" n="88">Fons oriens vatumque virens iam silva videri</l>
                    <l xml:id="d003l90" n="89">Incipit et miseris melior fortuna reverti.</l>
                    <l xml:id="d003l91" n="90">Hec, age, visurus propera, par siqua quietis</l>
                    <l xml:id="d003l92" n="91">Cura tibi; cernes bellis hec otia quantum</l>
                    <l xml:id="d003l93" n="92">Urbanis preferre velis; neu dura timeto</l>
                    <l xml:id="d003l94" n="93">Fercula et horridulis inculta cubilia culmis.</l>
                    <l xml:id="d003l95" n="94">Regibus alternare vices gratissima res est;</l>
                    <l xml:id="d003l96" n="95">Fastiditur idem semper; variata voluptas</l>
                    <l xml:id="d003l97" n="96">Blandior est aliumque refert dilata saporem.</l>
                    <l xml:id="d003l98" n="97">Adde quod et lautas epulas et vina Rubenti</l>
                    <l xml:id="d003l99" n="98">Monte vel ardenti dudum transvecta Vesevo</l>
                    <l xml:id="d003l100" n="99">Argentumque nitens gregis ac pretiosa Britanni</l>
                    <l xml:id="d003l101" n="100">Vellera odorato demersas murice vestes</l>
                    <l xml:id="d003l102" n="101">Ferre brevi potes ipse via. Da cetera nobis:</l>
                    <l xml:id="d003l103" n="102">Herba torum, ramis tectum viridantibus arbor,</l>
                    <l xml:id="d003l104" n="103">At citharam Philomela feret, quam nulla libido</l>
                    <l xml:id="d003l105" n="104">Flexit adhuc: tremulo permulcens gutture silvas</l>
                    <l xml:id="d003l106" n="105">Innuba virgineo canit et non sibilat anno.</l>
                    <l xml:id="d003l107" n="106">Nos tibi multiloquos, si fert ea cura, libellos</l>
                    <l xml:id="d003l108" n="107">Musarumque choros domitisque insistere Nimphis;</l>
                    <l xml:id="d003l109" n="108">Nos tibi pampineos colles gravidosque racemos,</l>
                    <l xml:id="d003l110" n="109">Denique mellifluas ficus undamque recentem</l>
                    <l xml:id="d003l111" n="110">Gurgite de medio offerimus cantusque volucrum</l>
                    <l xml:id="d003l112" n="111">Innumeros montisque sinus curvosque recessus</l>
                    <l xml:id="d003l113" n="112">Et nemorum gelidas udis in vallibus umbras.</l>
                    <lb/>
                </div2>
                <div2 xml:id="003c003" type="carmen">
                    <head>
                        <abbr>3</abbr>
                    </head>
                    <p xml:id="d003l114" n="tit.">3. ad Guillelmum Veronensem</p>
                    <l xml:id="d003l115" n="1">Turbida nos urbis species et dulcis ameni</l>
                    <l xml:id="d003l116" n="2">Ruris amor tulerat vitreos, invisere fontes</l>
                    <l xml:id="d003l117" n="3">Mirandumque caput Sorge, quod vatibus ingens</l>
                    <l xml:id="d003l118" n="4">Calcar et ingenio generosas admovet alas.</l>
                    <l xml:id="d003l119" n="5">Hic, ubi te mecum convulsa revolvere saxa</l>
                    <l xml:id="d003l120" n="6">Non puduit campumque satis laxare malignum,</l>
                    <l xml:id="d003l121" n="7">Vernantem vadis videas nunc floribus ortum,</l>
                    <l xml:id="d003l122" n="8">Natura cedente operi; pars amne profundo</l>
                    <l xml:id="d003l123" n="9">Cingitur, at partem preruptis rupibus ambit</l>
                    <l xml:id="d003l124" n="10">Mons gelidus calidumque iugis obversus ad austrum.</l>
                    <l xml:id="d003l125" n="11">Hinc medio ruit umbra die. Pars nuda tepenti</l>
                    <l xml:id="d003l126" n="12">Porta foret zephyro; sed et hinc procul arcet agrestis</l>
                    <l xml:id="d003l127" n="13">Murus ab accessu prohibens pecudesque virosque.</l>
                    <l xml:id="d003l128" n="14">Aerias sed enim ramis viridantibus alte,</l>
                    <l xml:id="d003l129" n="15">Litoreas volucres scopulis intexere nidos,</l>
                    <l xml:id="d003l130" n="16">Has musco velare domos, sed frondibus illas,</l>
                    <l xml:id="d003l131" n="17">Progeniemque inopem fidis trepidare sub alas</l>
                    <l xml:id="d003l132" n="18">Aspicies, atque ore cibos captare trementi.</l>
                    <l xml:id="d003l133" n="19">Concava tum querulis complentur vocibus antra</l>
                    <l xml:id="d003l134" n="20">Et color hinc oculos, illinc sonus advocat aures</l>
                    <l xml:id="d003l135" n="21">Certatim; dulci spectacula plena tumultu</l>
                    <l xml:id="d003l136" n="22">Suspendunt gratoque quies condita labore.</l>
                    <l xml:id="d003l137" n="23">Hic unus cum pace dies exactus aventi</l>
                    <l xml:id="d003l138" n="24">Vix totus, tot me laqueis tot Curia curis</l>
                    <l xml:id="d003l139" n="25">Implicat. Id meritum, qui vincula nota libenter</l>
                    <l xml:id="d003l140" n="26">Infelix tritaque iugum cervice recepi.</l>
                    <l xml:id="d003l141" n="27">Nunc tamen illius iuvat hic meminisse diei:</l>
                    <l xml:id="d003l142" n="28">Dum latices, dum prata vagus dumque insita miror</l>
                    <l xml:id="d003l143" n="29">Arbuta, dum lauros alia regione petitas,</l>
                    <l xml:id="d003l144" n="30">Obvia Guillelmi facies truncisque vadisque</l>
                    <l xml:id="d003l145" n="31">Inque oculis tu solus eras: "hoc aggere fessi</l>
                    <l xml:id="d003l146" n="32">Sedimus; has tacito accubitu compressimus herbas;</l>
                    <l xml:id="d003l147" n="33">Lusimus hic puris subterlabentibus undis;</l>
                    <l xml:id="d003l148" n="34">Hic longo exsilio sparsas revocare Camenas;</l>
                    <l xml:id="d003l149" n="35">Hic graios latiosque simul conferre poetas</l>
                    <l xml:id="d003l150" n="36">Dulce fuit veterumque sacras memorare labores</l>
                    <l xml:id="d003l151" n="37">Nostrorum immemores; hic cenam in tempore noctis</l>
                    <l xml:id="d003l152" n="38">Traximus, alterno pariter sermone refecti".</l>
                    <l xml:id="d003l153" n="39">Singula dum repeto, lux illa brevissima furtim</l>
                    <l xml:id="d003l154" n="40">Labitur et Clausa vix serum Valle revellor.</l>
                    <l xml:id="d003l155" n="41">Faucibus egressus, cum iam silvestria tempe</l>
                    <l xml:id="d003l156" n="42">Umbrososque sinus spectans post terga viderem</l>
                    <l xml:id="d003l157" n="43">Lucidus ac mecum ad levam descenderet amnis,</l>
                    <l xml:id="d003l158" n="44">Surgit ab adverso vulgus muliebre virisque</l>
                    <l xml:id="d003l159" n="45">Intermixta acies. Forme discrimina longe</l>
                    <l xml:id="d003l160" n="46">Nulla putes: habitum confudit gallicus olim</l>
                    <l xml:id="d003l161" n="47">Luxus et ambigui texit vestigia sexus.</l>
                    <l xml:id="d003l162" n="48">Congredimur magis atque magis vultusque patescunt</l>
                    <l xml:id="d003l163" n="49">Et vitte tenues et texta monilia gemmis</l>
                    <l xml:id="d003l164" n="50">Et crinalis honos distinctaque purpura limbo</l>
                    <l xml:id="d003l165" n="51">Stellantesque nitent digiti; propiusque per agmen</l>
                    <l xml:id="d003l166" n="52">Intuitus, solita post mutua verba salutis</l>
                    <l xml:id="d003l167" n="53">Obstupui: tuus ignis erat, tua cura iocusque.</l>
                    <l xml:id="d003l168" n="54">O qualis facies! Oculis habitare sub illis</l>
                    <l xml:id="d003l169" n="55">Visus eras, salvere iubens et prendere dextra</l>
                    <l xml:id="d003l170" n="56">Et mecum de more loqui. Quo pergeret ultro</l>
                    <l xml:id="d003l171" n="57">Percontor comites; fontis quo fama vocaret,</l>
                    <l xml:id="d003l172" n="58">Responsum; sed forte alio de fonte latenter</l>
                    <l xml:id="d003l173" n="59">Causa petita vie. Quas non se vertit in artes</l>
                    <l xml:id="d003l174" n="60">Ingeniosus Amor? quid non didicistis, amantes?</l>
                    <l xml:id="d003l175" n="61">Forsan in his pridem tua noverat otia terris,</l>
                    <l xml:id="d003l176" n="62">Et quia te nusquam, vestigia nota legebat</l>
                    <l xml:id="d003l177" n="63">Te recolens fingensque tuos in imagine vultus.</l>
                    <l xml:id="d003l178" n="64">Talis erat, sic michi visa est; et quisquis amasset,</l>
                    <l xml:id="d003l179" n="65">Diceret: "Hec ardet, reducique occurrit amico".</l>
                    <l xml:id="d003l180" n="66">Ibat enim cupide studioque accensa videndi,</l>
                    <l xml:id="d003l181" n="67">Letior ac solito et dulcedine capta locorum.</l>
                    <l xml:id="d003l182" n="68">Tentavi reditum quasi te visurus in illa;</l>
                    <l xml:id="d003l183" n="69">Et iam versus eram, tecum remeare putabam</l>
                    <l xml:id="d003l184" n="70">Et voces audire tuas et cernere gestus.</l>
                    <l xml:id="d003l185" n="71">Ut similes ligat almus Amor! Negat illa: rigorem</l>
                    <l xml:id="d003l186" n="72">Virginis Hemonie Phebo mirante videbar</l>
                    <l xml:id="d003l187" n="73">Aut indignantem Acteon spectare Dianam,</l>
                    <l xml:id="d003l188" n="74">Si foret arcus ei pendensque in terga pharetram.</l>
                    <l xml:id="d003l189" n="75">Arma ferunt oculi, dulces iacit inde sagittas,</l>
                    <l xml:id="d003l190" n="76">Spicula nota tibi nec amantum incognita turbe.</l>
                    <l xml:id="d003l191" n="77">Digredimur tandem: veniens nox verba diremit.</l>
                    <lb/>
                </div2>
                <div2 xml:id="003c004" type="carmen">
                    <head>
                        <abbr>4</abbr>
                    </head>
                    <p xml:id="d003l192" n="tit.">4. ad Iohannem de Columna</p>
                    <l xml:id="d003l193" n="1">Iulius alter adest; adeat simul altera limen</l>
                    <l xml:id="d003l194" n="2">Litera nostra tuum curas que narret agrestes.</l>
                    <l xml:id="d003l195" n="3">Quo tandem lis longa brevis pervenerit orti,</l>
                    <l xml:id="d003l196" n="4">Que michi cum Nimphis bellorum ex ordine cause</l>
                    <l xml:id="d003l197" n="5">Cuntos nosse reor, qua se mea carmine fama</l>
                    <l xml:id="d003l198" n="6">Extendit nomenque novi tulit aura poete.</l>
                    <l xml:id="d003l199" n="7">Aspera iam lustris certamina nempe duobus</l>
                    <l xml:id="d003l200" n="8">Crebraque conserimus; non plures Troia per annos</l>
                    <l xml:id="d003l201" n="9">Obstitit aut Graium ceptis aut Gallia nostris.</l>
                    <l xml:id="d003l202" n="10">Omnia tentavi; spem quam michi prebuit estas</l>
                    <l xml:id="d003l203" n="11">Proxima fregit hiems auctique potentia fontis,</l>
                    <l xml:id="d003l204" n="12">Viceruntque operum fastidia. Cessimus ultro</l>
                    <l xml:id="d003l205" n="13">Reddidimusque viam; scopulosa repagula nusquam,</l>
                    <l xml:id="d003l206" n="14">Nusquam indignanti transverse in flumine moles,</l>
                    <l xml:id="d003l207" n="15">Ac convulsa sonant rupis fragmenta vetuste.</l>
                    <l xml:id="d003l208" n="16">Unda tulit partem partemque tulere coloni,</l>
                    <l xml:id="d003l209" n="17">Et novus antiqui labor impulit acta laboris.</l>
                    <l xml:id="d003l210" n="18">Propositum ceu navigium moderabor, ut ipsa</l>
                    <l xml:id="d003l211" n="19">Tempestas rerum hortatur; nunc urget in Austrum,</l>
                    <l xml:id="d003l212" n="20">Nunc Boream septemque iubet spectare triones.</l>
                    <l xml:id="d003l213" n="21">Quo vocat illa sequar, ne vi trahar omnia frustra</l>
                    <l xml:id="d003l214" n="22">Nisus in adversum: proram diversa monebo</l>
                    <l xml:id="d003l215" n="23">Litora respicere et ventis parere cherucos</l>
                    <l xml:id="d003l216" n="24">Atque gubernaclum partes versatile in omnes</l>
                    <l xml:id="d003l217" n="25">Intenta frenabo manu. Gratissimus olim</l>
                    <l xml:id="d003l218" n="26">Ludus erat querulas Nimphas cum murmure multo</l>
                    <l xml:id="d003l219" n="27">Sedibus e propriis et avito expellere regno;</l>
                    <l xml:id="d003l220" n="28">Annuus hinc labor et bellum immortale, favente</l>
                    <l xml:id="d003l221" n="29">Bruma illis, estate michi, cui mixta voluptas</l>
                    <l xml:id="d003l222" n="30">Plurima moliri captum dulcedine quadam</l>
                    <l xml:id="d003l223" n="31">Compulit usque adeo; quodsi licet infima summis</l>
                    <l xml:id="d003l224" n="32">Et pelago angusti componere gurgitis undam</l>
                    <l xml:id="d003l225" n="33">Ac regum vatumque inopes conferre paratus,</l>
                    <l xml:id="d003l226" n="34">Persida sic quondam navali ponte superbus</l>
                    <l xml:id="d003l227" n="35">Hellespontiaco Xerxes traiecerat estu;</l>
                    <l xml:id="d003l228" n="36">Sic etiam armipotens longo post tempore Cesar</l>
                    <l xml:id="d003l229" n="37">Cornua Brundusii validis vincire cathenis</l>
                    <l xml:id="d003l230" n="38">Ausus et e domito generum prohibere profundo;</l>
                    <l xml:id="d003l231" n="39">Sic quoque Baiano temerarius equore Gaius</l>
                    <l xml:id="d003l232" n="40">Tertia construxit tumidi spectacula fastus,</l>
                    <l xml:id="d003l233" n="41">Que nunc sparsa vident naute numerantque sub alto.</l>
                    <l xml:id="d003l234" n="42">Hic Hellespontus, Baie michi Brundusiumque,</l>
                    <l xml:id="d003l235" n="43">Hic ferro fodiendus Athos. Nunc altera pectus</l>
                    <l xml:id="d003l236" n="44">Cura subit: video naturam vincere quantus</l>
                    <l xml:id="d003l237" n="45">Sit labor; ergo suum servent elementa tenorem,</l>
                    <l xml:id="d003l238" n="46">Amnis iter solitum. Sed enim brevis angulus heret</l>
                    <l xml:id="d003l239" n="47">Rupibus, illa quidem Nimpharum ab origine sedes,</l>
                    <l xml:id="d003l240" n="48">Nunc mea Pyeridumque domus satis ampla, quod hospes</l>
                    <l xml:id="d003l241" n="49">Adveniat rarus, sordent quia carmina vulgo</l>
                    <l xml:id="d003l242" n="50">Vitaque nostra furor sub iudice facta furenti.</l>
                    <l xml:id="d003l243" n="51">Hanc modo vallamus quam nulla revellet aque vis</l>
                    <l xml:id="d003l244" n="52">Ni montem oppositum a radicibus eruat imis.</l>
                    <l xml:id="d003l245" n="53">Si tibi cura animum, dederit si Curia tempus,</l>
                    <l xml:id="d003l246" n="54">Omni mutato, nostrum decus, ordine rerum,</l>
                    <l xml:id="d003l247" n="55">Me Nimphis Nimphasque michi cessisse vicissim</l>
                    <l xml:id="d003l248" n="56">Et cecidisse minas compressaque bella videbis.</l>
                    <l xml:id="d003l249" n="57">Retia nune sunt arma michi et labyrinthius error</l>
                    <l xml:id="d003l250" n="58">Viminea contextus acu, qui pervius undis</l>
                    <l xml:id="d003l251" n="59">Piscibus est carcer nulla remeabilis arte.</l>
                    <l xml:id="d003l252" n="60">Pro gladiis curvos hamos fallacibus escis</l>
                    <l xml:id="d003l253" n="61">Implicitos tremulasque sudes parvumque tridentem</l>
                    <l xml:id="d003l254" n="62">Piscator modo factus ago, quo terga natantum</l>
                    <l xml:id="d003l255" n="63">Sistere iam didici duroque affigere saxo.</l>
                    <l xml:id="d003l256" n="64">Primitias en fluminee transmittimus artis</l>
                    <l xml:id="d003l257" n="65">Et versus quot Clausa domos habet arctaque Vallis,</l>
                    <l xml:id="d003l258" n="66">Que tibi pisciculos et rustica carmina pascit.</l>
                    <lb/>
                </div2>
                <div2 xml:id="003c005" type="carmen">
                    <head>
                        <abbr>5</abbr>
                    </head>
                    <p xml:id="d003l259" n="tit.">5. ad Iohannem de Columna</p>
                    <l xml:id="d003l260" n="1">Cunta dies minuit; tua munera tempore crescunt</l>
                    <l xml:id="d003l261" n="2">Atque usus meliora facit. Tibi regius aule</l>
                    <l xml:id="d003l262" n="3">Assuetus menseque canis somnosque superbos</l>
                    <l xml:id="d003l263" n="4">Purpureis captare toris, transmissus ab ora</l>
                    <l xml:id="d003l264" n="5">Occidua, patrios mores hispanaque raptim</l>
                    <l xml:id="d003l265" n="6">Limina romuleis opibus somnumque cibumque</l>
                    <l xml:id="d003l266" n="7">Posthabuit, sortemque novam melioraque cernens</l>
                    <l xml:id="d003l267" n="8">Omnia, tranquilla letus statione quievit.</l>
                    <l xml:id="d003l268" n="9">Hunc michi digressus supremaque verba paranti</l>
                    <l xml:id="d003l269" n="10">Solamen comitemque vie largiris; at ille,</l>
                    <l xml:id="d003l270" n="11">Sublimi de sede licet venturus ad imam,</l>
                    <l xml:id="d003l271" n="12">Paret, et iniectis mestus dat colla cathenis</l>
                    <l xml:id="d003l272" n="13">Et sequitur, nec spernit eri mandata minoris</l>
                    <l xml:id="d003l273" n="14">Paulatim minus atque minus meminisse relictas</l>
                    <l xml:id="d003l274" n="15">Delicias. Iam prata iuvant, iam lucida tranans</l>
                    <l xml:id="d003l275" n="16">Flumina mordet aquas luditque in gurgite puro;</l>
                    <l xml:id="d003l276" n="17">Fercula iam sibi nostra placent et libera curis</l>
                    <l xml:id="d003l277" n="18">Otia; deserti non ampla palatia regis</l>
                    <l xml:id="d003l278" n="19">Anteferat variasque dapes, nam panis et unda</l>
                    <l xml:id="d003l279" n="20">Sufficiunt ac parva domus. Iam membra refulgent</l>
                    <l xml:id="d003l280" n="21">Lota feri, cecidit scabies in fonte salubri</l>
                    <l xml:id="d003l281" n="22">Torpenti contracta situ, iam vertice toto</l>
                    <l xml:id="d003l282" n="23">Altior it solito cervixque torosior exstat,</l>
                    <l xml:id="d003l283" n="24">Iamque tumet phaleris, iam visa monilia mulcent</l>
                    <l xml:id="d003l284" n="25">Amplaque zona rubens niveisque intexta columnis,</l>
                    <l xml:id="d003l285" n="26">Seque fuisse tuum recolens secum ipse superbit</l>
                    <l xml:id="d003l286" n="27">Multa minax. Fugit nostro de gramine pastor</l>
                    <l xml:id="d003l287" n="28">Seque suumque gregem procul abdidit; atria custos</l>
                    <l xml:id="d003l288" n="29">Formidatus habet; plebs importuna procaxque</l>
                    <l xml:id="d003l289" n="30">Hactenus obsessum metuit contingere limen.</l>
                    <l xml:id="d003l290" n="31">Liber ago; meus assertor michi scilicet unus,</l>
                    <l xml:id="d003l291" n="32">Est, comes assiduus; quotiens lassata diurnis</l>
                    <l xml:id="d003l292" n="33">Sub noctem curis thalamo mea membra silenti</l>
                    <l xml:id="d003l293" n="34">Composui facilemque, oculis dedit hora quietem,</l>
                    <l xml:id="d003l294" n="35">Excubat ante fores; quotiens me longior equo</l>
                    <l xml:id="d003l295" n="36">Somnus habet fessum, queritur solisque reversi</l>
                    <l xml:id="d003l296" n="37">Admonet increpitans et concutit ostia plantis.</l>
                    <l xml:id="d003l297" n="38">Ilicet egressum vultu plaudente salutat</l>
                    <l xml:id="d003l298" n="39">Meque preit loca nota petens et lumina volvens</l>
                    <l xml:id="d003l299" n="40">Sepe retro; levi sed postquam in margine ripe</l>
                    <l xml:id="d003l300" n="41">Procubui et solitis curis insistere cepi,</l>
                    <l xml:id="d003l301" n="42">Vertitur huc illuc, aditus circumspicit omnes,</l>
                    <l xml:id="d003l302" n="43">Candida tum viridi proiectus pectora terre</l>
                    <l xml:id="d003l303" n="44">Tandem terga michi obvertit, venientibus ora.</l>
                    <l xml:id="d003l304" n="45">Est inter fontes gelidos locus undique solis</l>
                    <l xml:id="d003l305" n="46">Pervius alitibus, scopulis et flumine cinctus:</l>
                    <l xml:id="d003l306" n="47">Hac gressu trepidante feror; manet ille viamque</l>
                    <l xml:id="d003l307" n="48">Occupat et magno tegit arctum corpore saxum.</l>
                    <l xml:id="d003l308" n="49">Latratu exiguo conspectos nuntiat ante,</l>
                    <l xml:id="d003l309" n="50">Inde ruit, nisi forte vetes; nam plurima servat,</l>
                    <l xml:id="d003l310" n="51">Si quis cunta notet, sensus vestigia nostri:</l>
                    <l xml:id="d003l311" n="52">Iussus inardescit, strictis lentescit habenis;</l>
                    <l xml:id="d003l312" n="53">Torvus ut adversus reliquos, sic blandus amicis</l>
                    <l xml:id="d003l313" n="54">Auribus abiectis tremulaque occurrere cauda.</l>
                    <l xml:id="d003l314" n="55">Prospicit hunc medio transversum calle tremiscens</l>
                    <l xml:id="d003l315" n="56">Rusticus et legum nodos perplexaque iura</l>
                    <l xml:id="d003l316" n="57">Consiliumque domus inopis, connubia nate</l>
                    <l xml:id="d003l317" n="58">Me percontari solitus, velut Appius alter</l>
                    <l xml:id="d003l318" n="59">Aciliusve forem, et Musas turbare quietas.</l>
                    <l xml:id="d003l319" n="60">Nunc secum sua solus agit; michi, maxima vite</l>
                    <l xml:id="d003l320" n="61">Commoditas, mecum esse licet; que cunta fatebor</l>
                    <l xml:id="d003l321" n="62">Muneribus debere tuis. Solacia mille</l>
                    <l xml:id="d003l322" n="63">Preterea: saltu colles amnemque fatigat,</l>
                    <l xml:id="d003l323" n="64">Arguta pueros imitatur voce canentes</l>
                    <l xml:id="d003l324" n="65">Et risus motura facit, penitusque vadosis</l>
                    <l xml:id="d003l325" n="66">Anseribus gravis hostis adest; per litora et altos</l>
                    <l xml:id="d003l326" n="67">Insequitur scopulos, fundo nec tutior imo est</l>
                    <l xml:id="d003l327" n="68">Aliger infelix; medio nam flumine prensum</l>
                    <l xml:id="d003l328" n="69">Extrahit et pingues cenas nolentibus offert,</l>
                    <l xml:id="d003l329" n="70">Sepius atque epulas venatibus ornat agrestes;</l>
                    <l xml:id="d003l330" n="71">Sed iocus est aut ira levis, seu grata natanti</l>
                    <l xml:id="d003l331" n="72">Preda est, seu strepitu offendunt; nam mitior agno</l>
                    <l xml:id="d003l332" n="73">Esse solet parvis. Nunquam, michi crede, vel edum</l>
                    <l xml:id="d003l333" n="74">Vel fragilem tentabit ovem profugamque capellam.</l>
                    <l xml:id="d003l334" n="75">Occursu trepidi leporis quasi territus heret,</l>
                    <l xml:id="d003l335" n="76">At fetas laniare sues validosque iuvencos</l>
                    <l xml:id="d003l336" n="77">Audet et arreptas convellere morsibus aures.</l>
                    <l xml:id="d003l337" n="78">Moribus his quondam diversi a finibus orbis</l>
                    <l xml:id="d003l338" n="79">Missus Alexandro canis est, et regius idem</l>
                    <l xml:id="d003l339" n="80">Et contemptor erat, quem non plebeia moveret</l>
                    <l xml:id="d003l340" n="81">Belua; non dammas, non apros ille nec ursos</l>
                    <l xml:id="d003l341" n="82">Tangeret, alta suos servans in vulnera dentes.</l>
                    <l xml:id="d003l342" n="83">Que male cum preceps novisset dona tyrannus,</l>
                    <l xml:id="d003l343" n="84">Mox generosum animal meritumque meliora peremit.</l>
                    <l xml:id="d003l344" n="85">Mittitur hinc alius sevos mactare leones</l>
                    <l xml:id="d003l345" n="86">Doctus et everso tellurem elephante subactum</l>
                    <l xml:id="d003l346" n="87">Concutere. Hunc iuvenis tandem miratus amavit</l>
                    <l xml:id="d003l347" n="88">Erroremque suum novit serumque perempti</l>
                    <l xml:id="d003l348" n="89">Penituit, quem non digno prius hoste probasset.</l>
                    <l xml:id="d003l349" n="90">At michi nota mei virtus: impune catellus</l>
                    <l xml:id="d003l350" n="91">Mordeat hunc lactens, quem non gravis ira leene</l>
                    <l xml:id="d003l351" n="92">Terreat orbate nec fervens tigridis ardor.</l>
                    <l xml:id="d003l352" n="93">Tu presens, nisi fallor, eras, quando alta Supremi</l>
                    <l xml:id="d003l353" n="94">Atria Pontificis subito completa tumultu</l>
                    <l xml:id="d003l354" n="95">Movit ubi intonuit villisque rigentibus horrens</l>
                    <l xml:id="d003l355" n="96">Ibat ut ostensi laceraret claustra leonis.</l>
                    <l xml:id="d003l356" n="97">Vix inde abductus merens magnumque dolorem</l>
                    <l xml:id="d003l357" n="98">Testatus gemitu rauco longisve querelis.</l>
                    <l xml:id="d003l358" n="99">Sed multum res parva tenet; sit finis, ut unum</l>
                    <l xml:id="d003l359" n="100">Non sileam: si forte aliquem videt ille tuorum,</l>
                    <l xml:id="d003l360" n="101">Seu casus, seu iussa ferant - quod scilicet absens</l>
                    <l xml:id="d003l361" n="102">Semper adesse tuis non desinis - incipit aulam</l>
                    <l xml:id="d003l362" n="103">Suspirare tuam, vallesque et rura perosus</l>
                    <l xml:id="d003l363" n="104">Fortuneque memor veteris. Sors libera detur,</l>
                    <l xml:id="d003l364" n="105">Mallet ad excelsam merito remeare Columnam.</l>
                    <lb/>
                </div2>
                <div2 xml:id="003c006" type="carmen">
                    <head>
                        <abbr>6</abbr>
                    </head>
                    <p xml:id="d003l365" n="tit.">6. ad arbores suas</p>
                    <l xml:id="d003l366" n="1">Silva, precor, generosa ferax per secula tanti</l>
                    <l xml:id="d003l367" n="2">Vive memor domini; felices surgite plante,</l>
                    <l xml:id="d003l368" n="3">Tendite pomiferos sub nubila, tendite ramos,</l>
                    <l xml:id="d003l369" n="4">Herbosumque solum frondosi palmitis umbra,</l>
                    <l xml:id="d003l370" n="5">Dum fremit ore Leo, dum sicca revertitur estas,</l>
                    <l xml:id="d003l371" n="6">Protegite et solis nimios arcete furores.</l>
                    <l xml:id="d003l372" n="7">Iam zephyro fluxere nives, iam bruma recessit;</l>
                    <l xml:id="d003l373" n="8">Floriger ecce Aries iam Piscibus instat aquosis.</l>
                    <l xml:id="d003l374" n="9">Vere habitum mutare novo viridique colore</l>
                    <l xml:id="d003l375" n="10">Vestiri et letos pro tempore sumere vultus</l>
                    <l xml:id="d003l376" n="11">Ille iubet qui iam vestri sibi poscere partem</l>
                    <l xml:id="d003l377" n="12">Dignatur fetusque graves dignabitur olim</l>
                    <l xml:id="d003l378" n="13">(Crescite!) magnifica forsan contingere dextra;</l>
                    <l xml:id="d003l379" n="14">Maximus ille virum quos suspicit itala tellus,</l>
                    <l xml:id="d003l380" n="15">Ille, inquam, aerie parent cui protinus Alpes,</l>
                    <l xml:id="d003l381" n="16">Cui pater Apenninus arat, cui ditia rura</l>
                    <l xml:id="d003l382" n="17">Rex Padus ingenti spumans intersecat amne</l>
                    <l xml:id="d003l383" n="18">Atque coronatos altis in turribus angues</l>
                    <l xml:id="d003l384" n="19">Obstupet et dominum hinc illinc veneratur eundem;</l>
                    <l xml:id="d003l385" n="20">Adriaci quem stagna maris Thirrenaque late</l>
                    <l xml:id="d003l386" n="21">Equora permetuunt, quem transalpina verentur</l>
                    <l xml:id="d003l387" n="22">Seu cupiunt sibi regna ducem; qui crimina duris</l>
                    <l xml:id="d003l388" n="23">Nexibus illaqueat legumque coercet habenis</l>
                    <l xml:id="d003l389" n="24">Iustitiaque regit populos, quique aurea fesse</l>
                    <l xml:id="d003l390" n="25">Tertius Hesperie melioris secla metalli</l>
                    <l xml:id="d003l391" n="26">Et Mediolano Romanas intulit artes:</l>
                    <l xml:id="d003l392" n="27">Parcere subiectis et debellare superbos.</l>
                    <lb/>
                </div2>
                <div2 xml:id="003c008" type="carmen">
                    <head>
                        <abbr>8</abbr>
                    </head>
                    <p xml:id="d003l393" n="tit.">8. ad Zenobium Florentinum</p>
                    <l xml:id="d003l394" n="1">Dulce iter in patriam, dulcis fuga: rarior hospes</l>
                    <l xml:id="d003l395" n="2">Attrahit at note retrahunt fastidia turbe.</l>
                    <l xml:id="d003l396" n="3">Quid facias, anime? Locus is quo pergimus, inquam,</l>
                    <l xml:id="d003l397" n="4">Fert mala iuncta bonis et dulcia miscet amaris.</l>
                    <l xml:id="d003l398" n="5">Cunta quidem subeunda simul fugiendaque nobis</l>
                    <l xml:id="d003l399" n="6">Cunta simul; neque enim facilis discretio rerum.</l>
                    <l xml:id="d003l400" n="7">"Eligit ille fugam." Quid, quod nec aperta volenti</l>
                    <l xml:id="d003l401" n="8">Ianua? In exsilium cives egere superbi;</l>
                    <l xml:id="d003l402" n="9">Claudit iniquam urbem qui ius sibi supprimit equum.</l>
                    <l xml:id="d003l403" n="10">Est genus exsilii tacitum, sunt vulnera ceca.</l>
                    <l xml:id="d003l404" n="11">Miraris? Cui non paucorum iniuria nota est,</l>
                    <l xml:id="d003l405" n="12">Quam fovet immemoris populi patientia nostri,</l>
                    <l xml:id="d003l406" n="13">Vel vi rapta domus, vel pascua ruris aviti</l>
                    <l xml:id="d003l407" n="14">Amisseque preces et tot per inane querele?</l>
                    <l xml:id="d003l408" n="15">Indignor, ne vera negem. Tecum ne licebit</l>
                    <l xml:id="d003l409" n="16">Glorier? Amplexa est gremio nos aurea Roma</l>
                    <l xml:id="d003l410" n="17">Et civem dignata suum, dulcisque Maroni</l>
                    <l xml:id="d003l411" n="18">Parthenope, sacro fedus feriente Roberto.</l>
                    <l xml:id="d003l412" n="19">Quid referenda michi seu docta Bononia legum,</l>
                    <l xml:id="d003l413" n="20">Seu salis inferni decorantes litora Pise</l>
                    <l xml:id="d003l414" n="21">Atque Adrie imperitans alterque Venetia mundus,</l>
                    <l xml:id="d003l415" n="22">Historieque parens Patavum, seu Smyrna Latinis</l>
                    <l xml:id="d003l416" n="23">Mantua sideree nutrix longeva poesis,</l>
                    <l xml:id="d003l417" n="24">Parma vel imperii clipeus, si credimus, olim</l>
                    <l xml:id="d003l418" n="25">Romuleos dum dura duces fortuna premebat.</l>
                    <l xml:id="d003l419" n="26">Quid loquar hesperias urbes atque oppida nostrum</l>
                    <l xml:id="d003l420" n="27">Inter honoratos numerantia nomen alumnos,</l>
                    <l xml:id="d003l421" n="28">Vestra quod una suis abolet Florentia fastis?</l>
                    <l xml:id="d003l422" n="29">Longius impellor, calamum rapit ira calentem.</l>
                    <l xml:id="d003l423" n="30">Gallia me voluit, proles generosa Philippi</l>
                    <l xml:id="d003l424" n="31">Non neget; extremi proprium voluere Britanni;</l>
                    <l xml:id="d003l425" n="32">Immeritum, fateor, sed in hoc michi sidera saltem</l>
                    <l xml:id="d003l426" n="33">Dextra favent levi mulcentia luminis astrum.</l>
                    <l xml:id="d003l427" n="34">Quo tulit ecce dolor! Leso tu parce loquaci:</l>
                    <l xml:id="d003l428" n="35">Non fugimus patriam, sed nos fugat illa profecto.</l>
                    <l xml:id="d003l429" n="36">Mos vetus exemplis illustribus: aspice busta</l>
                    <l xml:id="d003l430" n="37">Sparsa virum patria vetitum tellure iacere.</l>
                    <l xml:id="d003l431" n="38">Quos cives quenam peregrino in pulvere saxa,</l>
                    <l xml:id="d003l432" n="39">Quos cineres, que membra premunt! Solabimur ergo,</l>
                    <l xml:id="d003l433" n="40">Et moniti meliora animo tolerabimus equo.</l>
                    <lb/>
                </div2>
                <div2 xml:id="003c010" type="carmen">
                    <head>
                        <abbr>10</abbr>
                    </head>
                    <p xml:id="d003l434" n="tit.">10. ad Brunum Florentinum</p>
                    <l xml:id="d003l435" n="1">Pyerias comites et plectra sonantia Phebi</l>
                    <l xml:id="d003l436" n="2">Hemoniamque alio laurum procul orbe relictam</l>
                    <l xml:id="d003l437" n="3">Noveris, antiqui pretium predulce laboris.</l>
                    <l xml:id="d003l438" n="4">Tristia pro Musis habitant precordia cure,</l>
                    <l xml:id="d003l439" n="5">E quibus infaustas Mors imperiosa choreas</l>
                    <l xml:id="d003l440" n="6">Fortuna modulante ciet. Non aridus agnos</l>
                    <l xml:id="d003l441" n="7">Dente lupus rabido, teneros non feta iuvencos</l>
                    <l xml:id="d003l442" n="8">Tigris et imbelles Iovis armiger ungue columbas</l>
                    <l xml:id="d003l443" n="9">Acrius insequitur quam me trux illa meosque,</l>
                    <l xml:id="d003l444" n="10">Me linquens rapiensque illos; quo Musa dolore</l>
                    <l xml:id="d003l445" n="11">Ceptum liquit opus; elegos et flebile carmen</l>
                    <l xml:id="d003l446" n="12">Fessus arat calamus, siccis sitit Africa glebis</l>
                    <l xml:id="d003l447" n="13">Nostra fatigato longum deserta colono,</l>
                    <l xml:id="d003l448" n="14">Castalii nec fontis opem nec frondis odorem</l>
                    <l xml:id="d003l449" n="15">Sentit apollinee; sed robora dira, cupressus</l>
                    <l xml:id="d003l450" n="16">Funereosque rogos lacrimarum proluit imbri,</l>
                    <l xml:id="d003l451" n="17">Quem nimbi tristesque animi peperere procelle.</l>
                    <l xml:id="d003l452" n="18">Heroas canere institeram; conatibus obstant</l>
                    <l xml:id="d003l453" n="19">Sidera magnificis; alio levis orbita calle</l>
                    <l xml:id="d003l454" n="20">Ingenii transversa mei; male sanus ad egros</l>
                    <l xml:id="d003l455" n="21">Ducor et heu merens aliorum lumina tergo.</l>
                    <l xml:id="d003l456" n="22">Cogit enim fortuna nocens: en tempore quanto</l>
                    <l xml:id="d003l457" n="23">Quinque sepulcra virum, quales si prisca dedissent</l>
                    <l xml:id="d003l458" n="24">Secula, meonio vigilatum carmen Homero</l>
                    <l xml:id="d003l459" n="25">Clara vel ausoniis celebrasset Mantua Musis.</l>
                    <l xml:id="d003l460" n="26">Ergo Deas alibi ... sed quid loquor? Omnia tecum</l>
                    <l xml:id="d003l461" n="27">Et Phebum et comites totumque Helicona require;</l>
                    <l xml:id="d003l462" n="28">Ars michi nam gemere est et castigare gementes.</l>
                    <lb/>
                </div2>
                <div2 xml:id="003c014" type="carmen">
                    <head>
                        <abbr>14</abbr>
                    </head>
                    <p xml:id="d003l463" n="tit.">14. ad Nicolaum Florentinum</p>
                    <l xml:id="d003l464" n="1">Si iuvat agricolam ruris spectata subacti</l>
                    <l xml:id="d003l465" n="2">Gloria dum fulvas oculo metitur aristas</l>
                    <l xml:id="d003l466" n="3">Divitiasque suas, tamen idem in colle benigno</l>
                    <l xml:id="d003l467" n="4">Dulcius aeriam quercum fagumque comantem</l>
                    <l xml:id="d003l468" n="5">Pampineisque notat vestitam vitibus ulmum;</l>
                    <l xml:id="d003l469" n="6">Pastorem si fama gregis vulgata superbum</l>
                    <l xml:id="d003l470" n="7">Efficit, at toto secernit ab agmine magnum</l>
                    <l xml:id="d003l471" n="8">Letior herbosa ludentem in valle iuvencum,</l>
                    <l xml:id="d003l472" n="9">Hunc colit ante alios mulcens, hunc nomine certo</l>
                    <l xml:id="d003l473" n="10">Signat odoratis intexens cornua sertis.</l>
                    <l xml:id="d003l474" n="11">Quanta michi gentique putas tua gloria nostre,</l>
                    <l xml:id="d003l475" n="12">Quantaque lux patrie! quem tot tolerare laborum</l>
                    <l xml:id="d003l476" n="13">Aspera, tot laqueos cauto transcendere gressu.</l>
                    <l xml:id="d003l477" n="14">Hostibus horrendum carumque videmus amicis,</l>
                    <l xml:id="d003l478" n="15">Quem nec torva minis claro nec perfida cepto</l>
                    <l xml:id="d003l479" n="16">Blanditiis Fortuna movet, tam tristibus unum</l>
                    <l xml:id="d003l480" n="17">Quam letis mirata virum. Tibi carbasa cimbe</l>
                    <l xml:id="d003l481" n="18">Et clavum lassata sue Trinacria tandem</l>
                    <l xml:id="d003l482" n="19">Credidit; extrema sic tempestate magister</l>
                    <l xml:id="d003l483" n="20">Eligitur, dubio miles sic sepe duello.</l>
                    <l xml:id="d003l484" n="21">Sorte sub ancipiti generosis lecte periclis,</l>
                    <l xml:id="d003l485" n="22">Vive tui nostrique memor. Quas insita virtus,</l>
                    <l xml:id="d003l486" n="23">Quas animo, spes nostra, faces tibi prima placendi</l>
                    <l xml:id="d003l487" n="24">Proxima cura bonis turbeque accendet amanti!</l>
                    <l xml:id="d003l488" n="25">Quos inter numerare tuum dignabere vatem.</l>
                    <lb/>
                </div2>
                <div2 xml:id="003c017" type="carmen">
                    <head>
                        <abbr>17</abbr>
                    </head>
                    <p xml:id="d003l489" n="tit.">17. ad Iohannem Boccaccii</p>
                    <l xml:id="d003l490" n="1">O ego si, qualem tu me tibi fingis amando,</l>
                    <l xml:id="d003l491" n="2">Sors daret ut vigiles sopirem carmine curas,</l>
                    <l xml:id="d003l492" n="3">Qualia nubifere scopulosa per avia Cirre,</l>
                    <l xml:id="d003l493" n="4">Qualia Castalii modularer ab aggere fontis</l>
                    <l xml:id="d003l494" n="5">Solamen latura tibi! Sed, crede fatenti,</l>
                    <l xml:id="d003l495" n="6">Fallit Amor, qui sepe Deos hominesque fefellit,</l>
                    <l xml:id="d003l496" n="7">Iudiciis adversa lues. Si carmina vulgus</l>
                    <l xml:id="d003l497" n="8">Nostra legit, que causa tibi nunc summa querele est</l>
                    <l xml:id="d003l498" n="9">Quod passim vulgata avido celentur amico?</l>
                    <l xml:id="d003l499" n="10">Nil michi, nil nostris poterat contingere Musis</l>
                    <l xml:id="d003l500" n="11">Tristius: id primum moturos nempe libellos</l>
                    <l xml:id="d003l501" n="12">Admoneo ut vulgus fugiant paucisque placere</l>
                    <l xml:id="d003l502" n="13">Contenti hospitibus penitus fallentibus auris</l>
                    <l xml:id="d003l503" n="14">Abstineant plaususque leves et murmura temnant.</l>
                    <l xml:id="d003l504" n="15">Ingenio sin fata favent ut forte per ora</l>
                    <l xml:id="d003l505" n="16">Docta virum vivus volitem - licet ardua semper</l>
                    <l xml:id="d003l506" n="17">Hec via sit tentata michi - tamen ipse mearum</l>
                    <l xml:id="d003l507" n="18">Conscius obstupeam rerum. Dum scribimus, ecce</l>
                    <l xml:id="d003l508" n="19">Horrendum violenta tonat miscetque dolores</l>
                    <l xml:id="d003l509" n="20">Et varios Fortuna metus; tot vulnera rectum</l>
                    <l xml:id="d003l510" n="21">Totque minas perferre grave est: hinc nuntius atque hinc</l>
                    <l xml:id="d003l511" n="22">Tristis adest: illum Mors abstulit atra sodalem,</l>
                    <l xml:id="d003l512" n="23">Hunc gladii rapuere truces, hunc carcer, at illum</l>
                    <l xml:id="d003l513" n="24">Morbus habet, volucres alius rabiemque ferarum,</l>
                    <l xml:id="d003l514" n="25">Equoreasque alius pascit sub gurgite pisces.</l>
                    <l xml:id="d003l515" n="26">Cor michi non adamante rigens nec ferrea mens est.</l>
                    <l xml:id="d003l516" n="27">Permoveor. Taceo propriam, que longa malorum</l>
                    <l xml:id="d003l517" n="28">Historia est, quibus hoc signum petat illa sagittis</l>
                    <l xml:id="d003l518" n="29">Pectus et hoc quanto pretentans ariete pulset.</l>
                    <l xml:id="d003l519" n="30">Obnixi contra stamus tum pondere nostro</l>
                    <l xml:id="d003l520" n="31">Tum simul exemplis; quis monstrum fortiter illud</l>
                    <l xml:id="d003l521" n="32">Vicerit interdum trepidi titubamus. Ita omnem</l>
                    <l xml:id="d003l522" n="33">Corpoream requiem mentis labor atque vicissim</l>
                    <l xml:id="d003l523" n="34">Pacem animi internam fortune prelia turbant.</l>
                    <l xml:id="d003l524" n="35">Vincemus tamen, ut spero, clarumque tropeum</l>
                    <l xml:id="d003l525" n="36">Victa ferox inimica dabit; sed, stante duello,</l>
                    <l xml:id="d003l526" n="37">Turbidus ingenii status est. Vix temporis huius</l>
                    <l xml:id="d003l527" n="38">Acta probare rear doctos; verum, omnia postquam</l>
                    <l xml:id="d003l528" n="39">Nostra placent, voti compos breve suscipe carmen</l>
                    <l xml:id="d003l529" n="40">Et fesse lege signa manus; ac mitte querelas.</l>
                    <lb/>
                </div2>
                <div2 xml:id="003c018" type="carmen">
                    <head>
                        <abbr>18</abbr>
                    </head>
                    <p xml:id="d003l530" n="tit.">18. ad Barbatum Sulmonensem</p>
                    <l xml:id="d003l531" n="1">Rus michi tranquillum media contingit in urbe,</l>
                    <l xml:id="d003l532" n="2">Rure vel urbs medio, sic prompta frequentia soli</l>
                    <l xml:id="d003l533" n="3">Promptus et in latebras reditus, dum tedia turbe</l>
                    <l xml:id="d003l534" n="4">Offendunt. Hos alternos urbs una regressus,</l>
                    <l xml:id="d003l535" n="5">Hos dedit una domus, senium que pellit et iram.</l>
                    <l xml:id="d003l536" n="6">Nam desiderium valvas transgressus abunde</l>
                    <l xml:id="d003l537" n="7">Lenio; semper adest oculis animoque vicissim</l>
                    <l xml:id="d003l538" n="8">Quod placeat possitque graves avertere curas.</l>
                    <l xml:id="d003l539" n="9">Rursus et, ut strepitus pertesum, limen amicum</l>
                    <l xml:id="d003l540" n="10">Transeo, multa uno fugiens fastidia passu</l>
                    <l xml:id="d003l541" n="11">Et querulum obverso secludens cardine vulgus.</l>
                    <l xml:id="d003l542" n="12">Hic michi tanta quies, quantam nec valle sonora</l>
                    <l xml:id="d003l543" n="13">Parnasi nec cecropie per menia ville</l>
                    <l xml:id="d003l544" n="14">Invenit studiosa cohors heremoque silenti</l>
                    <l xml:id="d003l545" n="15">Vix Egiptiace cives, nisi fallor, arene</l>
                    <l xml:id="d003l546" n="16">Angelici sensere patres. Fortuna, latenti</l>
                    <l xml:id="d003l547" n="17">Parce, precor, parvoque volens a limine transi</l>
                    <l xml:id="d003l548" n="18">Et regum metuenda fores invade superbas.</l>
                    <lb/>
                </div2>
                <div2 xml:id="003c019" type="carmen">
                    <head>
                        <abbr>19</abbr>
                    </head>
                    <p xml:id="d003l549" n="tit.">19. ad Barbatum Sulmonensem</p>
                    <l xml:id="d003l550" n="1">Sors sua quenque vocat: rigidam transire per Alpem</l>
                    <l xml:id="d003l551" n="2">Sole nivem radio nondum frangente iubemur,</l>
                    <l xml:id="d003l552" n="3">Obscenosque locos informia claustra malorum</l>
                    <l xml:id="d003l553" n="4">Aque feram Rodani totiens contingere ripam.</l>
                    <l xml:id="d003l554" n="5">Heu, quis agit mea fata deus? quis sidera volvit</l>
                    <l xml:id="d003l555" n="6">Noxia? Si patrium fesso fortuna sepulcrum</l>
                    <l xml:id="d003l556" n="7">Invidet, extrema liceat iacuisse sub Arcto</l>
                    <l xml:id="d003l557" n="8">Aut ubi serpentes habitant, ubi nascitur Auster.</l>
                    <l xml:id="d003l558" n="9">Caucasea sub valle libens, Atlante sub alto</l>
                    <l xml:id="d003l559" n="10">Et vivam et moriar, modo sit, dum vivitur, almus</l>
                    <l xml:id="d003l560" n="11">Cuius ab eternis respirem tractibus aer,</l>
                    <l xml:id="d003l561" n="12">Barbara, dum moriar, saltem cui reddere corpus</l>
                    <l xml:id="d003l562" n="13">Terra queam. Nichil e toto plus posceris orbe;</l>
                    <l xml:id="d003l563" n="14">Hoc etiam, fortuna, negas; huc volvis et illuc,</l>
                    <l xml:id="d003l564" n="15">Nullaque iam tellus, nullus michi permanet aer;</l>
                    <l xml:id="d003l565" n="16">Incola ceu nusquam, sic sum peregrinus ubique.</l>
                    <l xml:id="d003l566" n="17">Siste, precor, quacunque libet regione meoque</l>
                    <l xml:id="d003l567" n="18">Ludibrio laxare, ferox; non munera regni</l>
                    <l xml:id="d003l568" n="19">Multa tui, non ampla peto: permitte quieta</l>
                    <l xml:id="d003l569" n="20">Paupertate frui, patere hanc in rure reposto</l>
                    <l xml:id="d003l570" n="21">Etatem transire brevem. Iam proxima mors est</l>
                    <l xml:id="d003l571" n="22">Libertasque simul; medium sine turbine tanto</l>
                    <l xml:id="d003l572" n="23">Tempus eat; non ambitio nec avara trahit mens.</l>
                    <l xml:id="d003l573" n="24">Tu longos sine fine adigis perferre labores,</l>
                    <l xml:id="d003l574" n="25">Qui quoniam assidue rapido cum tempore crescunt,</l>
                    <l xml:id="d003l575" n="26">Quis michi portus erit? qualem sperare senectam</l>
                    <l xml:id="d003l576" n="27">Linquitur? miseris perplexum ambagibus orbem!</l>
                    <l xml:id="d003l577" n="28">Celsa tremunt, pendet medium, calcamur in imo.</l>
                    <l xml:id="d003l578" n="29">Ima placent; tamen aerio ceu vertice semper</l>
                    <l xml:id="d003l579" n="30">Mens tremit, et medio pendet velut anxia calle.</l>
                    <l xml:id="d003l580" n="31">Id queror in primis. Quenam hec discordia rerum?</l>
                    <l xml:id="d003l581" n="32">Si nimbos sevumque iugis sevisse Tonantem,</l>
                    <l xml:id="d003l582" n="33">Si pelago fluctus tempestatemque profundo</l>
                    <l xml:id="d003l583" n="34">Naufragiumque gemam, desit patientia et equi</l>
                    <l xml:id="d003l584" n="35">Iudicium; arentis sed enim modo gurgitis unda</l>
                    <l xml:id="d003l585" n="36">Obruor indignans, humilique in pulvere ventis</l>
                    <l xml:id="d003l586" n="37">Fulminibusque premor; sic nil michi profuit altum</l>
                    <l xml:id="d003l587" n="38">Solicite vitasse locum. Verum ista profecto</l>
                    <l xml:id="d003l588" n="39">Iusta, sed et sera est et longa et vana querela.</l>
                    <l xml:id="d003l589" n="40">Sors igitur mea me repetit, tritumque viator</l>
                    <l xml:id="d003l590" n="41">Prendere iussus iter carosque relinquere amicos,</l>
                    <l xml:id="d003l591" n="42">Urgeor alpinum raptim penetrare Tridentum</l>
                    <l xml:id="d003l592" n="43">Danubiumque novum iuvenemque ab origine Rhenum</l>
                    <l xml:id="d003l593" n="44">Germanosque lacus; claudit namque hostis apertas</l>
                    <l xml:id="d003l594" n="45">Ense vias. Quid agam? Rebus parere coactum</l>
                    <l xml:id="d003l595" n="46">Durius est, et ferre iugum sine murmure prestat.</l>
                    <l xml:id="d003l596" n="47">Pareo. Tranquillum dulcis michi fluxerat annus,</l>
                    <l xml:id="d003l597" n="48">Sed brevis heu nimiumque fugax, oblitaque forte</l>
                    <l xml:id="d003l598" n="49">Tantisper fortuna mei, dum cetera gaudet</l>
                    <l xml:id="d003l599" n="50">Precipiti versare rota, michi grata reliquit</l>
                    <l xml:id="d003l600" n="51">Otia; nunc eadem sphingosa negotia reddit,</l>
                    <l xml:id="d003l601" n="52">Et labor invitus placidam fugat ecce quietem.</l>
                    <l xml:id="d003l602" n="53">Tu, felix Barbate, tuum ne desere nidum.</l>
                    <lb/>
                </div2>
                <div2 xml:id="003c024" type="carmen">
                    <head>
                        <abbr>24</abbr>
                    </head>
                    <p xml:id="d003l603" n="tit.">24. ad Italiam</p>
                    <l xml:id="d003l604" n="1">Salve, cara Deo tellus sanctissima, salve</l>
                    <l xml:id="d003l605" n="2">Tellus tuta bonis, tellus metuenda superbis,</l>
                    <l xml:id="d003l606" n="3">Tellus nobilibus multum generosior oris,</l>
                    <l xml:id="d003l607" n="4">Fertilior cuntis, terra formosior omni,</l>
                    <l xml:id="d003l608" n="5">Cincta mari gemino, famoso splendida monte,</l>
                    <l xml:id="d003l609" n="6">Armorum legumque eadem veneranda sacrarum</l>
                    <l xml:id="d003l610" n="7">Pyeridumque domus auroque opulenta virisque,</l>
                    <l xml:id="d003l611" n="8">Cuius ad eximios ars et natura favores</l>
                    <l xml:id="d003l612" n="9">Incubuere simul mundoque dedere magistram.</l>
                    <l xml:id="d003l613" n="10">Ad te nunc cupide post tempora longa revertor</l>
                    <l xml:id="d003l614" n="11">Incola perpetuus: tu diversoria vite</l>
                    <l xml:id="d003l615" n="12">Grata dabis fesse, tu quantam pallida tandem</l>
                    <l xml:id="d003l616" n="13">Membra tegant prestabis humum. Te letus ab alto</l>
                    <l xml:id="d003l617" n="14">Italiam video frondentis colle Gebenne.</l>
                    <l xml:id="d003l618" n="15">Nubila post tergum reminent; ferit ora serenus</l>
                    <l xml:id="d003l619" n="16">Spiritus et blandis assurgens motibus aer</l>
                    <l xml:id="d003l620" n="17">Excipit. Agnosco patriam gaudensque saluto:</l>
                    <l xml:id="d003l621" n="18">Salve, pulcra parens, terrarum gloria, salve.</l>
                    <lb/>
                </div2>
                <div2 xml:id="003c027" type="carmen">
                    <head>
                        <abbr>27</abbr>
                    </head>
                    <p xml:id="d003l622" n="tit.">27. ad amicum transalpinum</p>
                    <l xml:id="d003l623" n="1">Perdis, amice, operam: mens est mihi certa manere</l>
                    <l xml:id="d003l624" n="2">Hic ubi sum. Non me validis rapidissimus undis</l>
                    <l xml:id="d003l625" n="3">Impulerit Rhodanus, recta non Circius aura</l>
                    <l xml:id="d003l626" n="4">Moenia concutiens, ubi tu tibi tempora vitae</l>
                    <l xml:id="d003l627" n="5">Deligis, ac bustum; non compita vestra terentes</l>
                    <l xml:id="d003l628" n="6">Mille simul, parva quae stridunt urbe, quadrigae.</l>
                    <l xml:id="d003l629" n="7">Anchora fixa solo est: moveant. Tu calcar amoris</l>
                    <l xml:id="d003l630" n="8">Incutis absenti, quo frena morantia rumpam,</l>
                    <l xml:id="d003l631" n="9">Dum meminisse iubes, quod ut obliviscerer, omni</l>
                    <l xml:id="d003l632" n="10">Exhortandus eram studio: tu dulce caducum,</l>
                    <l xml:id="d003l633" n="11">Ingeris expertae formaeque fugacis honorem,</l>
                    <l xml:id="d003l634" n="12">Et veterum mihi multa novas monimenta dierum.</l>
                    <l xml:id="d003l635" n="13">Haec tamen ipsa olim (quae spes erat ultima victo)</l>
                    <l xml:id="d003l636" n="14">Causa fuere fugae; iamque haec puerilia retro</l>
                    <l xml:id="d003l637" n="15">Linquimus: ad metam rapimur properantibus annis.</l>
                    <l xml:id="d003l638" n="16">Una fuit quondam depectere cura capillos,</l>
                    <l xml:id="d003l639" n="17">Multorum placuisse oculis: sed transiit aetas</l>
                    <l xml:id="d003l640" n="18">Illa mihi in tergum, et nunquam reditura volavit.</l>
                    <l xml:id="d003l641" n="19">Iamque animum maiora trahunt. Quid praecipis ergo?</l>
                    <l xml:id="d003l642" n="20">Consilio ne tuo senior, iam segnis amator,</l>
                    <l xml:id="d003l643" n="21">In flammam, laqueosque ruam, et iuga nota subibo?</l>
                    <l xml:id="d003l644" n="22">Dii meliora boni. Licuerunt multa iocose</l>
                    <l xml:id="d003l645" n="23">Tunc puero, nunc pauca viro; suntque illa pudori,</l>
                    <l xml:id="d003l646" n="24">Fabula quod populo fuerim, digitoque notatus.</l>
                    <l xml:id="d003l647" n="25">Ista, precor, sileant igitur, ne carpere mores</l>
                    <l xml:id="d003l648" n="26">Nunc edam videare meos, si pauca iuventae</l>
                    <l xml:id="d003l649" n="27">Blanda putes motura senem. Tua dulcis, amice,</l>
                    <l xml:id="d003l650" n="28">Interpellat item facies? sed forsitan aequum</l>
                    <l xml:id="d003l651" n="29">Id fuerat, tua cum totiens me traxerit isthuc,</l>
                    <l xml:id="d003l652" n="30">Ut mea te tandem semel huc rapuisset imago.</l>
                    <l xml:id="d003l653" n="31">An me Romani dignatio sacra moveret</l>
                    <l xml:id="d003l654" n="32">Pontificis, quem saepe meos ais ordine gressus,</l>
                    <l xml:id="d003l655" n="33">Et longas quaesisse moras? Frons mitis ab alto</l>
                    <l xml:id="d003l656" n="34">Prospicit illa suos, quibus annumerare pusillum</l>
                    <l xml:id="d003l657" n="35">Me licet: at quorsum sitis immortalis habendi</l>
                    <l xml:id="d003l658" n="36">Volvet inexhausto mortalia corda labore?</l>
                    <l xml:id="d003l659" n="37">Sit parto sine lite frui. Si plura petuntur,</l>
                    <l xml:id="d003l660" n="38">Nec bene fundatum locus interrumpit amorem,</l>
                    <l xml:id="d003l661" n="39">Et patulas habet ille manus, et brachia longa,</l>
                    <l xml:id="d003l662" n="40">Cum quibus et terras regit, et freta transilit ampla,</l>
                    <l xml:id="d003l663" n="41">Praecluditque fores Erebi coelumque recludit.</l>
                    <l xml:id="d003l664" n="42">Spes autem me nulla trahit, quia nulla cupido</l>
                    <l xml:id="d003l665" n="43">Alligat, et nullis ardent praecordia flammis.</l>
                    <l xml:id="d003l666" n="44">Ingeniosus amor quas non te vertis in artes?</l>
                    <l xml:id="d003l667" n="45">Quae tibi non tentata via est? Horroribus imples</l>
                    <l xml:id="d003l668" n="46">Quam variis? Hinc bella fremunt; hinc arma parantur.</l>
                    <l xml:id="d003l669" n="47">Omnia pervideo: sed quis locus absque periclo?</l>
                    <l xml:id="d003l670" n="48">Quae magna cum laude quies? Stat iuncta labori</l>
                    <l xml:id="d003l671" n="49">Gloria languentem spernens operosa soporem,</l>
                    <l xml:id="d003l672" n="50">Despiciensque minas. At qui te detinet, inquis,</l>
                    <l xml:id="d003l673" n="51">Est mortalis homo: vita sic pendet ab una</l>
                    <l xml:id="d003l674" n="52">Sors tua. Sed quaenam, quaeso, non pendula sors est?</l>
                    <l xml:id="d003l675" n="53">Stamine pendemus tremulo: moriturus amici</l>
                    <l xml:id="d003l676" n="54">Immortale caput voto vesanus inani</l>
                    <l xml:id="d003l677" n="55">Optarem? Non tanta premunt oblivia rerum.</l>
                    <l xml:id="d003l678" n="56">Sum memor ipse mei; sed enim pars magna superstes</l>
                    <l xml:id="d003l679" n="57">Huius erit: multum adiciet lux ultima famae.</l>
                    <l xml:id="d003l680" n="58">Clara quidem longos virtus ventura sub annos</l>
                    <l xml:id="d003l681" n="59">Viribus ipsa suis sublimis ad aethera surget,</l>
                    <l xml:id="d003l682" n="60">Non aliena petens inopis suffragia linguae.</l>
                    <l xml:id="d003l683" n="61">Si tamen et praesens calamus promittere quicquam</l>
                    <l xml:id="d003l684" n="62">Auderet, promeret; nec sarcina nominis ingens</l>
                    <l xml:id="d003l685" n="63">Afforet auxilio. Verum hinc gravioribus urges</l>
                    <l xml:id="d003l686" n="64">Inde latus stimulis; siquidem modo rara per omnes</l>
                    <l xml:id="d003l687" n="65">Et suspecta fides animos. Clarissima certe</l>
                    <l xml:id="d003l688" n="66">Ars, virtus, doctrina; fides rarissima semper.</l>
                    <l xml:id="d003l689" n="67">Hunc tamen ex raris, si quid mihi credis, habeto.</l>
                    <l xml:id="d003l690" n="68">Frustra igitur terrere paras: si tempore virtus</l>
                    <l xml:id="d003l691" n="69">Prisca viget nostro; si qua est probitasque fidesque,</l>
                    <l xml:id="d003l692" n="70">Pectore in hoc habitant: olim concorditer una</l>
                    <l xml:id="d003l693" n="71">Viximus et reliquum parili stat vivere nexu.</l>
                    <l xml:id="d003l694" n="72">Tempora partimur varioque expendimus usu,</l>
                    <l xml:id="d003l695" n="73">Et noctem longoque diem sermone morantem</l>
                    <l xml:id="d003l696" n="74">Ducimus. Obrepit quotiens assueta voluptas,</l>
                    <l xml:id="d003l697" n="75">Solus ego populum fugiens et rura pererrans,</l>
                    <l xml:id="d003l698" n="76">Solus et ad ripam tenera resupinus in herba</l>
                    <l xml:id="d003l699" n="77">Ardentes transire dies rabiemque Leonis,</l>
                    <l xml:id="d003l700" n="78">Curarum liber video vacuusque malorum,</l>
                    <l xml:id="d003l701" n="79">Dum gravidus redit autumnus volucrumque catervis</l>
                    <l xml:id="d003l702" n="80">Retia complentur. Breve sic, comitante chorea</l>
                    <l xml:id="d003l703" n="81">Pyeridum, in sylvis et labile volvitur aevum.</l>
                    <l xml:id="d003l704" n="82">Haec mihi vita placet, non ambitionis in aulam,</l>
                    <l xml:id="d003l705" n="83">Invidiaeque sacram, post tot documenta reverti.</l>
                    <l xml:id="d003l706" n="84">Gratius iste quidem, quamquam iam fessus eundi,</l>
                    <l xml:id="d003l707" n="85">Pes Italam calcabit humum, purumque serenum</l>
                    <l xml:id="d003l708" n="86">Laetius his oculis et sydera nostra videbo.</l>
                    <l xml:id="d003l709" n="87">Post ubi longaevo finem factura labori</l>
                    <l xml:id="d003l710" n="88">Affuerit suprema dies, solamen et ipsum</l>
                    <l xml:id="d003l711" n="89">Mortis erit, tanti in gremio lachrymantis amici</l>
                    <l xml:id="d003l712" n="90">Lassatum posuisse caput, manibusque sepulchro</l>
                    <l xml:id="d003l713" n="91">Invectum iacuisse piis: post proelia tanta</l>
                    <l xml:id="d003l714" n="92">Fortunae, Ausonia saltem tellure recondi</l>
                    <l xml:id="d003l715" n="93">Dulce mihi et patriis longum requiescere saxis;</l>
                    <l xml:id="d003l716" n="94">Seraque cum fragilem tumulum convulserit aetas,</l>
                    <l xml:id="d003l717" n="95">Lenius Hesperia cinis hic agitabitur aura.</l>
                    <lb/>
                </div2>
                <div2 xml:id="003c033" type="carmen">
                    <head>
                        <abbr>33</abbr>
                    </head>
                    <p xml:id="d003l718" n="tit.">33. ad Franciscum priorem Sanctorum | Apostolorum de Florentia</p>
                    <l xml:id="d003l719" n="1">Vivo, sed indignans quod nos in tristia fatum</l>
                    <l xml:id="d003l720" n="2">Secula dilatos peioribus intulit annis.</l>
                    <l xml:id="d003l721" n="3">Aut prius aut multo decuit post tempore nasci;</l>
                    <l xml:id="d003l722" n="4">Nam fuit et fortassis erit felicius evum;</l>
                    <l xml:id="d003l723" n="5">In medium sordes. In nostrum turpia tempus</l>
                    <l xml:id="d003l724" n="6">Confluxisse vides; gravium sentina malorum</l>
                    <l xml:id="d003l725" n="7">Nos habet; ingenium, virtus et gloria mundo</l>
                    <l xml:id="d003l726" n="8">Cesserunt regnumque tenent fortuna, voluptas,</l>
                    <l xml:id="d003l727" n="9">Dedecus. Ingenti nisu nisi surgimus, actum est:</l>
                    <l xml:id="d003l728" n="10">Ibimus in scopulos, torrente rotabimur atro,</l>
                    <l xml:id="d003l729" n="11">Ossa rigens tellus et inania nomina bustum</l>
                    <l xml:id="d003l730" n="12">Conteget exiguum; longo mox parta labore</l>
                    <l xml:id="d003l731" n="13">Fama cadet, cinerum custos intercidet urna,</l>
                    <l xml:id="d003l732" n="14">Aura feret cineres, attrito in marmore nomen</l>
                    <l xml:id="d003l733" n="15">Vix leget acclinis concisum in frusta viator.</l>
                    <l xml:id="d003l734" n="16">Cunta premet tempus; si mens obstare prementi est,</l>
                    <l xml:id="d003l735" n="17">Attollamus humo spes fessas, nulla carinas</l>
                    <l xml:id="d003l736" n="18">Anchora mobilibus suffixa moretur arenis.</l>
                    <l xml:id="d003l737" n="19">Hoc Helicone meo circumviridantibus herbis</l>
                    <l xml:id="d003l738" n="20">Fontis et ad ripam queruli sub rupe silenti</l>
                    <l xml:id="d003l739" n="21">Atque inter geminas properatum perlege lauros;</l>
                    <l xml:id="d003l740" n="22">Quas tibi, sacrata forsan sessure sub umbra,</l>
                    <l xml:id="d003l741" n="23">Dum sererem, heu quotiens suspirans "crescite" dixi.</l>
                </div2>
            </div1>
        </body>
    </text>
</TEI>
