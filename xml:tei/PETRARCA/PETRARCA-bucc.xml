<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PETRARCA-bucc">
                    <title>bucolicum carmen</title>
                    <title type="short">bucolicum carmen</title>
                    <abbr>buc.</abbr>
                    <bibl>A. Avena, 1906</bibl>
                </title>
                <author xml:id="PETRARCA" n="55.000">
                    <name>Petrarca, Francesco</name>
                    <date>Arezzo 1304 - Padova 1374</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>Francesco Petrarca</persName>
                    <abbr>PETRARCA</abbr>
                </author>
                <respStmt>
                    <resp>Reference basis text</resp>
                    <name>A. Avena, 1906</name>
                </respStmt>
            </titleStmt>
            <extent>
                <measure unit="words" quantity="12784">12784</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Avena, 1906</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>2.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Tiziana Brolli</bibl>
                </head>
                <p xml:id="d001l1" n="0|1">Parthenias</p>
                <lb/>
                <p xml:id="d001l2" n="0|2">Silvius</p>
                <l xml:id="d001l3" n="1">Monice, tranquillo solus tibi conditus antro,</l>
                <l xml:id="d001l4" n="2">Et gregis et ruris potuisti spernere curas;</l>
                <l xml:id="d001l5" n="3">Ast ego dumosos colles silvasque pererro.</l>
                <l xml:id="d001l6" n="4">Infelix! Quis fata neget diversa gemellis?</l>
                <l xml:id="d001l7" n="5">Una fuit genitrix; at spes non una sepulcri!</l>
                <p xml:id="d001l8" n="5|1">Monicus</p>
                <l xml:id="d001l9" n="6">Silvi, quid quereris? Cunctorum vera laborum</l>
                <l xml:id="d001l10" n="7">Ipse tibi causa es. Quis te per devia cogit?</l>
                <l xml:id="d001l11" n="8">Quis vel inaccessum tanto sudore cacumen</l>
                <l xml:id="d001l12" n="9">Montis adire iubet, vel per deserta vagari</l>
                <l xml:id="d001l13" n="10">Muscososque situ scopulos fontesque sonantes?</l>
                <p xml:id="d001l14" n="10|1">Silvius</p>
                <l xml:id="d001l15" n="11">Hei michi! Solus Amor. Sic me venerata benigne</l>
                <l xml:id="d001l16" n="12">Aspiciat, spes nostra, Pales. Dulcissimus olim</l>
                <l xml:id="d001l17" n="13">Parthenias michi, iam puero, cantare solebat</l>
                <l xml:id="d001l18" n="14">Hic, ubi Benacus, vitrea pulcherrimus alvo,</l>
                <l xml:id="d001l19" n="15">Persimilem natum fundit sibi. Venerat etas</l>
                <l xml:id="d001l20" n="16">Fortior; audebam, nullo duce, iam per opacum</l>
                <l xml:id="d001l21" n="17">Ire nemus, nec lustra feris habitata timebam;</l>
                <l xml:id="d001l22" n="18">Mutatamque novo frangebam carmine vocem,</l>
                <l xml:id="d001l23" n="19">Emulus, et fame dulcedine tactus inani:</l>
                <l xml:id="d001l24" n="20">Ecce peregrinis generosus pastor ab oris,</l>
                <l xml:id="d001l25" n="21">Nescio qua de valle, canens nec murmure nostro,</l>
                <l xml:id="d001l26" n="22">Percussit flexitque animum; mox omnia cepi</l>
                <l xml:id="d001l27" n="23">Temnere, mox solis numeris et carmine pasci.</l>
                <l xml:id="d001l28" n="24">Paulatim crescebat amor; quid multa? canendo</l>
                <l xml:id="d001l29" n="25">Quod prius audieram, didici, musisque coactis,</l>
                <l xml:id="d001l30" n="26">Quo michi Parthenias biberet de fonte notavi.</l>
                <l xml:id="d001l31" n="27">Nec minus est ideo cultus michi; magnus uterque,</l>
                <l xml:id="d001l32" n="28">Dignus uterque coli, pulcra quoque dignus amica.</l>
                <l xml:id="d001l33" n="29">Hos ego cantantes sequor et divellere memet</l>
                <l xml:id="d001l34" n="30">Nec scio, nec valeo; mirorque quod horrida nondum</l>
                <l xml:id="d001l35" n="31">Silva, nec aerii ceperunt currere montes.</l>
                <l xml:id="d001l36" n="32">Verum ubi iam videor, collectis viribus, olim</l>
                <l xml:id="d001l37" n="33">Posse aliquid, soleo de vertice montis ad imas</l>
                <l xml:id="d001l38" n="34">Ferre gradum valles; ibi fons michi sepe canenti</l>
                <l xml:id="d001l39" n="35">Plaudit, et arentes respondent undique cautes.</l>
                <l xml:id="d001l40" n="36">Vox mea non ideo grata est michi, carmina quanquam</l>
                <l xml:id="d001l41" n="37">Laudibus interdum tollant ad sidera Nimphe.</l>
                <l xml:id="d001l42" n="38">Dum memini quid noster agat, quidve advena pastor,</l>
                <l xml:id="d001l43" n="39">Uror et in montes flammata mente revertor.</l>
                <l xml:id="d001l44" n="40">Sic eo, sic redeo. Nitar, si forte Camene</l>
                <l xml:id="d001l45" n="41">Dulce aliquid dictare velint, quod collibus altis</l>
                <l xml:id="d001l46" n="42">Et michi complaceat, quod lucidus approbet ether;</l>
                <l xml:id="d001l47" n="43">Non rauce leve murmur aque, nec cura, nec ardor</l>
                <l xml:id="d001l48" n="44">Defuerint. Si fata viam et mens tarda negarit,</l>
                <l xml:id="d001l49" n="45">Stat, germane, mori. Nostrorum hec summa laborum.</l>
                <p xml:id="d001l50" n="45|1">Monicus</p>
                <l xml:id="d001l51" n="46">O! si forte queas durum hoc transcendere limen.</l>
                <l xml:id="d001l52" n="47">Quid refugis? turpesque casas et tuta pavescis</l>
                <l xml:id="d001l53" n="48">Otia? quid frontem obducis? Nemo antra coactus</l>
                <l xml:id="d001l54" n="49">Nostra petit; plures redeunt a limine frustra.</l>
                <p xml:id="d001l55" n="49|1">Silvius</p>
                <l xml:id="d001l56" n="50">Non pavor hic animi fuerat; si forsitan aures,</l>
                <l xml:id="d001l57" n="51">Dulcibus assuetas, inamena silentia tangunt,</l>
                <l xml:id="d001l58" n="52">Miraris? Natura quidem fit longior usus.</l>
                <p xml:id="d001l59" n="52|1">Monicus</p>
                <l xml:id="d001l60" n="53">O! iterum breve si mecum traducere tempus</l>
                <l xml:id="d001l61" n="54">Contingat, sileatque fragor rerumque tumultus,</l>
                <l xml:id="d001l62" n="55">Dulcius hic quanto media sub nocte videbis</l>
                <l xml:id="d001l63" n="56">Psallere pastorem! Reliquorum oblivia sensim</l>
                <l xml:id="d001l64" n="57">Ingeret ille tibi; non carmen inane negabis,</l>
                <l xml:id="d001l65" n="58">Quod modo sollicitat, quod te suspendit hiantem.</l>
                <p xml:id="d001l66" n="58|1">Silvius</p>
                <l xml:id="d001l67" n="59">Quis, queso, aut quonam genitus sub sidere pastor</l>
                <l xml:id="d001l68" n="60">Hoc queat? Audivi pastorum carmina mille,</l>
                <l xml:id="d001l69" n="61">Mille modos; quenquam, nostris equare caveto.</l>
                <p xml:id="d001l70" n="61|1">Monicus</p>
                <l xml:id="d001l71" n="62">Audisti quo monte duo fons unicus edit</l>
                <l xml:id="d001l72" n="63">Flumina? sive ubinam geminis ex fontibus unum</l>
                <l xml:id="d001l73" n="64">Flumen aquas, sacrumque caput cum nomine sumit?</l>
                <p xml:id="d001l74" n="64|1">Silvius</p>
                <l xml:id="d001l75" n="65">Audivi, ut quondam puer hispidus ille nitentis</l>
                <l xml:id="d001l76" n="66">Lavit Apollineos ad ripam gurgitis artus.</l>
                <l xml:id="d001l77" n="67">Felices limphe que corpus tangere tanti</l>
                <l xml:id="d001l78" n="68">Promeruere dei! Fluvius, si vera loquuntur,</l>
                <l xml:id="d001l79" n="69">Per cinerum campos ultricibus incidit undis.</l>
                <p xml:id="d001l80" n="69|1">Monicus</p>
                <l xml:id="d001l81" n="70">Hunc igitur, dulci mulcentem sidera cantu,</l>
                <l xml:id="d001l82" n="71">Illa tulit tellus; licet experiare, iuvabit.</l>
                <p xml:id="d001l83" n="71|1">Silvius</p>
                <l xml:id="d001l84" n="72">O! ego novi hominem. Cives et menia parve</l>
                <l xml:id="d001l85" n="73">Sepe Ierosolime memorat, nec vertitur inde;</l>
                <l xml:id="d001l86" n="74">Semper habet lacrimas et pectore raucus anelat.</l>
                <l xml:id="d001l87" n="75">Hi Romam Troiamque canunt et prelia regum,</l>
                <l xml:id="d001l88" n="76">Quid dolor et quid amor possit, quidve impetus ire,</l>
                <l xml:id="d001l89" n="77">Qui fluctus ventosque regat, qui spiritus astra;</l>
                <l xml:id="d001l90" n="78">Necnon et triplicis sortitos numina regni</l>
                <l xml:id="d001l91" n="79">Expingunt totidem, varia sed imagine, fratres;</l>
                <l xml:id="d001l92" n="80">Sceptriferum summumque Iovem facieque serena,</l>
                <l xml:id="d001l93" n="81">Inde tridentiferum moderatoremque profundi</l>
                <l xml:id="d001l94" n="82">Ceruleumque comas medium, fuscumque minorem;</l>
                <l xml:id="d001l95" n="83">Torva latus servat coniunx, aterque paludis</l>
                <l xml:id="d001l96" n="84">Navita tartaree piceas redit itque per undas,</l>
                <l xml:id="d001l97" n="85">Tergeminusque canis latrat; tum dura severis</l>
                <l xml:id="d001l98" n="86">Pensa trahunt manibus, fixa sub lege, sorores;</l>
                <l xml:id="d001l99" n="87">Quin etiam Stigias eterna nocte tenebras</l>
                <l xml:id="d001l100" n="88">Anguicomasque simul furias templumque torumque,</l>
                <l xml:id="d001l101" n="89">Tum silvas et rura canunt atque arma virosque</l>
                <l xml:id="d001l102" n="90">Et totum altisonis illustrant versibus orbem.</l>
                <p xml:id="d001l103" n="90|1">Monicus</p>
                <l xml:id="d001l104" n="91">Hic unum canit ore deum, quem turba deorum</l>
                <l xml:id="d001l105" n="92">Victa tremit, celum nutu qui temperat almum,</l>
                <l xml:id="d001l106" n="93">Ethera qui librat liquidum, qui roris acervos,</l>
                <l xml:id="d001l107" n="94">Quique nives spargit gelidas et nube salubri</l>
                <l xml:id="d001l108" n="95">Elicit optatos herbis sitientibus imbres;</l>
                <l xml:id="d001l109" n="96">Qui tonat et trepidus rapidis quatit aera flammis,</l>
                <l xml:id="d001l110" n="97">Tempora sideribus, qui dat sua semina terris;</l>
                <l xml:id="d001l111" n="98">Qui pelagus fluitare iubet, consistere montes;</l>
                <l xml:id="d001l112" n="99">Qui corpus mentemque dedit, quibus addidit artes</l>
                <l xml:id="d001l113" n="100">Innumeras, geminum cumulans ab origine munus;</l>
                <l xml:id="d001l114" n="101">Qui vite mortisque vices, queque optima fessos</l>
                <l xml:id="d001l115" n="102">Fert super astra, viam docuit repetitque monendo.</l>
                <l xml:id="d001l116" n="103">Hunc meus ille canit; neu raucum dixeris, oro:</l>
                <l xml:id="d001l117" n="104">Vox solida est penetransque animos dulcore latenti.</l>
                <l xml:id="d001l118" n="105">Iure igitur, patriis primum celebratus in arvis,</l>
                <l xml:id="d001l119" n="106">Attigit et vetros saltus, lateque sonorum</l>
                <l xml:id="d001l120" n="107">Nomen habet: que rura Padus, que Tybris et Arnus,</l>
                <l xml:id="d001l121" n="108">Que Rhenus Rodanusque secant, queque abluit equor</l>
                <l xml:id="d001l122" n="109">Omnia iam resonant pastoris carmina nostri.</l>
                <p xml:id="d001l123" n="109|1">Silvius</p>
                <l xml:id="d001l124" n="110">Experiar, si fata volent; nunc ire necesse est.</l>
                <p xml:id="d001l125" n="110|1">Monicus</p>
                <l xml:id="d001l126" n="111">Quo precor? aut quis te stimulus, que cura perurget?</l>
                <p xml:id="d001l127" n="111|1">Silvius</p>
                <l xml:id="d001l128" n="112">Urget amor Muse; quoniam modo litore in Afro</l>
                <l xml:id="d001l129" n="113">Sidereum iuvenem genitumque a stirpe deorum</l>
                <l xml:id="d001l130" n="114">Fama refert magnis implentem pascua factis;</l>
                <l xml:id="d001l131" n="115">Te, Polipheme, tuis iam vi stravisse sub antris</l>
                <l xml:id="d001l132" n="116">Dicitur et Lybicos silvis pepulisse leones,</l>
                <l xml:id="d001l133" n="117">Lustraque submissis audax incedere flammis.</l>
                <l xml:id="d001l134" n="118">Hunc simul Italidesque nurus, puerique, senesque</l>
                <l xml:id="d001l135" n="119">Attoniti adverso certatim a litore laudant.</l>
                <l xml:id="d001l136" n="120">Carmine fama sacro caret hactenus, et sua virtus</l>
                <l xml:id="d001l137" n="121">Premia deposcit; pavitans ego carmina cepi</l>
                <l xml:id="d001l138" n="122">Texere: tentabo ingenium, vox forte sequetur</l>
                <l xml:id="d001l139" n="123">Orphea, promeritum modulabor harundine parva.</l>
                <p xml:id="d001l140" n="123|1">Monicus</p>
                <l xml:id="d001l141" n="124">I sospes, variosque vie circumspice casus.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Tiziana Brolli</bibl>
                </head>
                <p xml:id="d002l1" n="0|1">Argus</p>
                <lb/>
                <p xml:id="d002l2" n="0|2">Ydeus</p>
                <l xml:id="d002l3" n="1">Aureus occasum iam sol spectabat, equosque</l>
                <l xml:id="d002l4" n="2">Pronum iter urgebat facili transmittere cursu;</l>
                <l xml:id="d002l5" n="3">Nec nemorum tantam per secula multa quietem</l>
                <l xml:id="d002l6" n="4">Viderat ulla dies: passim saturata iacebant</l>
                <l xml:id="d002l7" n="5">Armenta et lenis pastores somnus habebat;</l>
                <l xml:id="d002l8" n="6">Pars teretes baculos, pars nectere serta canendo</l>
                <l xml:id="d002l9" n="7">Frondea, pars agiles calamos; tum fusca nitentem</l>
                <l xml:id="d002l10" n="8">Obduxit Phebum nubes, precepsque repente</l>
                <l xml:id="d002l11" n="9">Ante expectatum nox affuit; horruit ether</l>
                <l xml:id="d002l12" n="10">Grandine terribili; certatim ventus et imber</l>
                <l xml:id="d002l13" n="11">Sevire et fractis descendere fulmina nimbis.</l>
                <l xml:id="d002l14" n="12">Altior, ethereo penitus convulsa fragore,</l>
                <l xml:id="d002l15" n="13">Corruit et colles concussit et arva cupressus,</l>
                <l xml:id="d002l16" n="14">Solis amor quondam, solis pia cura sepulti;</l>
                <l xml:id="d002l17" n="15">Nec tamen evaluit fatalem avertere luctum</l>
                <l xml:id="d002l18" n="16">Solis amor, vicitque pium fors dura favorem.</l>
                <l xml:id="d002l19" n="17">Prescius, heu! nimium vates tum, Phebe, fuisti,</l>
                <l xml:id="d002l20" n="18">Dum sibi dumque aliis: - Erit hec lacrimabilis arbor,</l>
                <l xml:id="d002l21" n="19">Dixisti. - Ingentis strepitu tremefacta ruine,</l>
                <l xml:id="d002l22" n="20">Pastorum mox turba fugit, quecunque sub illa</l>
                <l xml:id="d002l23" n="21">Per longum secura diem consederat umbra;</l>
                <l xml:id="d002l24" n="22">Pars repetit montes, tuguri pars limina fidi,</l>
                <l xml:id="d002l25" n="23">Pars specubus terreque caput submittit hianti.</l>
                <l xml:id="d002l26" n="24">Silvius et Phitias scopulum fortassis eundem</l>
                <l xml:id="d002l27" n="25">Precipiti petiere gradu, geminisque cavernis</l>
                <l xml:id="d002l28" n="26">Occuluere animas trepidi, nec pauca gementes.</l>
                <l xml:id="d002l29" n="27">Post, ubi laxatis tempestas fracta parumper</l>
                <l xml:id="d002l30" n="28">Nubibus et celi siluerunt murmura fessi,</l>
                <l xml:id="d002l31" n="29">Incipit illacrimans Phitias: - O Iupiter alme,-</l>
                <l xml:id="d002l32" n="30">Si scelus hoc nostrum meruit, si rustica sordet</l>
                <l xml:id="d002l33" n="31">Pastorum pietas, silvis ignosce! precamur;</l>
                <l xml:id="d002l34" n="32">Innocui miserere gregis, meliorque capellas</l>
                <l xml:id="d002l35" n="33">Collige dispersas; teneris signata labellis</l>
                <l xml:id="d002l36" n="34">Ubera te moveant, nisi forte oblivia lactis</l>
                <l xml:id="d002l37" n="35">Illius astrigere nectar tibi suggerit aule:</l>
                <l xml:id="d002l38" n="36">De grege nempe fuit nutrix tua! - Talia questus,</l>
                <l xml:id="d002l39" n="37">Subticuit, pectusque manu percussit et ora.</l>
                <l xml:id="d002l40" n="38">Silvius, audita rupis de parte querela,</l>
                <l xml:id="d002l41" n="39">(Nam neque se coram cernebant, obice parvo</l>
                <l xml:id="d002l42" n="40">Pretente silicis ramoque comante dirempti)</l>
                <l xml:id="d002l43" n="41">Concussa sic mente refert, gemitumque coercens:</l>
                <l xml:id="d002l44" n="42">- O Phitia, Phitia; fateor, sic astra minari</l>
                <l xml:id="d002l45" n="43">Iampridem adverti, postquam flamantia Martis</l>
                <l xml:id="d002l46" n="44">Lumina, et imbrifera Saturnum in parte morantem,</l>
                <l xml:id="d002l47" n="45">Obsessumque Iovem, et Venerem transversa tuentem,</l>
                <l xml:id="d002l48" n="46">Sibila ventorum postquam peregrina notavi.</l>
                <l xml:id="d002l49" n="47">Nonne procul nebulas, limo exalante palustri,</l>
                <l xml:id="d002l50" n="48">Surgere et in nostrum delatas vidimus axem?</l>
                <l xml:id="d002l51" n="49">Nonne grues profugas, turpesque ad litora mergos?</l>
                <l xml:id="d002l52" n="50">Num corvos, fulicasque vagas, num sidera mesta</l>
                <l xml:id="d002l53" n="51">Vidimus et nimbo velatam abscedere Pheben,</l>
                <l xml:id="d002l54" n="52">Tum que multa olim nascentis signa procelle</l>
                <l xml:id="d002l55" n="53">Silvicole cecinere senes? Sed ferre necesse est.</l>
                <l xml:id="d002l56" n="54">Hec est vita hominum, Phitia; sic leta dolendis</l>
                <l xml:id="d002l57" n="55">Alternat fortuna ferox. Eat ordine mundus</l>
                <l xml:id="d002l58" n="56">Antiquo; nobis rerum experientia prosit:</l>
                <l xml:id="d002l59" n="57">Quo grex cumque miser ruerit, consistere pulcrum est. -</l>
                <l xml:id="d002l60" n="58">- Care michi in primis et semper maxime Silvi,</l>
                <l xml:id="d002l61" n="59">Respondit Phitias, oculos, te consule, tergam;</l>
                <l xml:id="d002l62" n="60">Tu modo, si quod habes damni solamen acerbi,</l>
                <l xml:id="d002l63" n="61">Tempestiva graves relevent oblivia casus. -</l>
                <l xml:id="d002l64" n="62">- Imo, ait ille, tuum est que condita carmina servas</l>
                <l xml:id="d002l65" n="63">Mecum partiri: Daphnis pastoribus olim,</l>
                <l xml:id="d002l66" n="64">Et tibi nunc ingens merito cantabitur Argus.</l>
                <l xml:id="d002l67" n="65">Quid tibi non nobis, Phitias? num tu quoque carmen</l>
                <l xml:id="d002l68" n="66">Argeum vocitare libet-? Nimis omnia celas. -</l>
                <l xml:id="d002l69" n="67">- Incipe; forte sequar, nisi vox tua terreat, - inquit</l>
                <l xml:id="d002l70" n="68">Silvius. Ille alta fregit suspiria voce:</l>
                <p xml:id="d002l71" n="68|1">Phitias</p>
                <l xml:id="d002l72" n="69">Arge, decus rerum! Silve dolor, Arge, relicte!</l>
                <l xml:id="d002l73" n="70">Hoc licuit rapide sacro de corpore morti?</l>
                <l xml:id="d002l74" n="71">Hoc ausa est tellus? te, qui stellantis Olimpi</l>
                <l xml:id="d002l75" n="72">Iam solus spectator eras, humus obruit atra?</l>
                <l xml:id="d002l76" n="73">Quo favor, et nostri rediit quo gloria secli?</l>
                <l xml:id="d002l77" n="74">Quis tempestates prenoscet ab ethere longe?</l>
                <l xml:id="d002l78" n="75">Quis michi voce feras quercusque et saxa movebit,</l>
                <l xml:id="d002l79" n="76">Aut longam dulci traducet carmine noctem?</l>
                <l xml:id="d002l80" n="77">Quis terrebit apros? quis tendet retia dammis?</l>
                <l xml:id="d002l81" n="78">Quis visco captabit aves? quis, flumine mergens,</l>
                <l xml:id="d002l82" n="79">Ah! Miseras curabit oves? quis sacra Cibeles,</l>
                <l xml:id="d002l83" n="80">Atque humilem, Admeti famulantem in gramine, Phebum</l>
                <l xml:id="d002l84" n="81">Rite canet? quem nocturnus trepidabit abactor?</l>
                <l xml:id="d002l85" n="82">Quem noscent dociles alta sub rupe capelle?</l>
                <l xml:id="d002l86" n="83">Quem vides, fidique canes? quem dulcis amica</l>
                <l xml:id="d002l87" n="84">Quis michi solennes statuet per litora ludos,</l>
                <l xml:id="d002l88" n="85">Insuetam patrio renovans ex more palestram?</l>
                <l xml:id="d002l89" n="86">A quo consilium dubii, divinaque late</l>
                <l xml:id="d002l90" n="87">Silvestres responsa ferent? quis tempore in arcto</l>
                <l xml:id="d002l91" n="88">Suplicibus prestabit opem? pulcherrime quondam</l>
                <l xml:id="d002l92" n="89">Arge, amor ac luctus Driadum, quid silva, quid antrum,</l>
                <l xml:id="d002l93" n="90">Quid sine te colles? et post te vivere quisquam</l>
                <l xml:id="d002l94" n="91">Aut volet, aut poterit? Pastores, credite, mors est</l>
                <l xml:id="d002l95" n="92">Vivere post Argum. Iam nunc arescere circum</l>
                <l xml:id="d002l96" n="93">Stagna, lacus, fontes, ipsumque videbitis equor;</l>
                <l xml:id="d002l97" n="94">Spiritus alter erit ventis, color alter in herbis,</l>
                <l xml:id="d002l98" n="95">Floribus alter odor; solitos nec poma sapores</l>
                <l xml:id="d002l99" n="96">Servabunt, nec prata comas, nec flumina limphas,</l>
                <l xml:id="d002l100" n="97">Vellera nec pecudes, nec opimas campus aristas,</l>
                <l xml:id="d002l101" n="98">Omnia namque oculis unus (nec fallimur) ille</l>
                <l xml:id="d002l102" n="99">Letificare suis et fecundare solebat.</l>
                <l xml:id="d002l103" n="100">Illo silva fuit semper sub principe tuta;</l>
                <l xml:id="d002l104" n="101">Pax inerat fronti, purgabat nubila verbo.</l>
                <l xml:id="d002l105" n="102">Ille abiit; fortuna suos mutata fatigat.</l>
                <p xml:id="d002l106" n="102|1">Silvius</p>
                <l xml:id="d002l107" n="103">Extorques lacrimas; nec iam michi vivere dulce est</l>
                <l xml:id="d002l108" n="104">Post Argum. Sed vivaci parebimus astro.</l>
                <p xml:id="d002l109" n="104|1">Phitias</p>
                <l xml:id="d002l110" n="105">Effugis! Agnosco: Nusquam sine carmine, Silvi.</l>
                <l xml:id="d002l111" n="106">Si libet ire, cane; post i, tua damna recense.</l>
                <p xml:id="d002l112" n="106|1">Silvius</p>
                <l xml:id="d002l113" n="107">Pastorum rex Argus erat, cui lumina centum</l>
                <l xml:id="d002l114" n="108">Lincea, cui centum vigiles cum sensibus aures,</l>
                <l xml:id="d002l115" n="109">Centum artes, centumque manus, centumque lacerti,</l>
                <l xml:id="d002l116" n="110">Lingua sed una fuit, cum qua rupesque ferasque</l>
                <l xml:id="d002l117" n="111">Flecteret et fixas terre divelleret ornos:</l>
                <l xml:id="d002l118" n="112">Ille diu clarus silvis, perque omnia notus,</l>
                <l xml:id="d002l119" n="113">Pascua, formosis cantatus ubique puellis,</l>
                <l xml:id="d002l120" n="114">Mille greges niveos pascens per mille recessus.</l>
                <l xml:id="d002l121" n="115">Postquam pertesum est nemorum longique laboris,</l>
                <l xml:id="d002l122" n="116">Irrediturus abit, volucrique per avia saltu</l>
                <l xml:id="d002l123" n="117">Evolat in montes. Illinc de vertice summo</l>
                <l xml:id="d002l124" n="118">Despicit et nostras curas nostrosque tumultus,</l>
                <l xml:id="d002l125" n="119">Regnateque videt quanta est angustia silve;</l>
                <l xml:id="d002l126" n="120">Alloquiturque Iovem et viduum commendat ovile.</l>
                <l xml:id="d002l127" n="121">Arge, vale! Nos te cuncti, mora parva, sequemur.</l>
                <p xml:id="d002l128" n="121|1">Ydeus</p>
                <l xml:id="d002l129" n="122">His dictis, abeunt; patrii Sulmonis ad arva</l>
                <l xml:id="d002l130" n="123">Contendit Phitias, silvas petit alter Etruscas;</l>
                <l xml:id="d002l131" n="124">Solus ego afflicto: merens in litore mansi.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Tiziana Brolli</bibl>
                </head>
                <p xml:id="d003l1" n="0|1">Amor pastorius</p>
                <lb/>
                <p xml:id="d003l2" n="0|2">Stupeus</p>
                <l xml:id="d003l3" n="1">Et quis erit precibus finis, mea cura, fugeque?</l>
                <l xml:id="d003l4" n="2">Fige pedem, Dane, precor et miserere tuorum.</l>
                <p xml:id="d003l5" n="2|1">Dane</p>
                <l xml:id="d003l6" n="3">Que Phebum sprevit, quem non spretura putetur?</l>
                <l xml:id="d003l7" n="4">Quere alias curas; fis importunus amando.</l>
                <p xml:id="d003l8" n="4|1">Stupeus</p>
                <l xml:id="d003l9" n="5">Hinc labor, hinc amor exagitant, coguntque trementem</l>
                <l xml:id="d003l10" n="6">Interrupta loqui. Sit respirare parumper!</l>
                <l xml:id="d003l11" n="7">Vis, dolus, insidie cessant; depone pavorem,</l>
                <l xml:id="d003l12" n="8">Et nostros audire, sedens, dignare labores.</l>
                <p xml:id="d003l13" n="8|1">Dane</p>
                <l xml:id="d003l14" n="9">Fare igitur, cupidasque manus frenare memento.</l>
                <p xml:id="d003l15" n="9|1">Stupeus</p>
                <l xml:id="d003l16" n="10">Dane, ego te solam deserto in litore primum</l>
                <l xml:id="d003l17" n="11">Aspexi, dubius hominemne deamne viderem;</l>
                <l xml:id="d003l18" n="12">Aurea sic rutilo flagrabat murice palla,</l>
                <l xml:id="d003l19" n="13">Sic celum late insolito complebat odore;</l>
                <l xml:id="d003l20" n="14">Dulcia sidereas iactabant ora favillas,</l>
                <l xml:id="d003l21" n="15">Ardentesque comas humeris disperserat aura.</l>
                <l xml:id="d003l22" n="16">Dirigui. Sol cum radiis certabat iniquo</l>
                <l xml:id="d003l23" n="17">Marte tuis: Totum non nostro lumine corpus</l>
                <l xml:id="d003l24" n="18">Fulgebat, timuique deos ne, forte videndo,</l>
                <l xml:id="d003l25" n="19">Arderent raperentque prius quam vulnera nosses</l>
                <l xml:id="d003l26" n="20">Nostra, vel occultos incensi pectori ignes.</l>
                <l xml:id="d003l27" n="21">Accedo; cupiensque gravis primordia morbi</l>
                <l xml:id="d003l28" n="22">Pandere, vix sicco vocem pulmone revulsi.</l>
                <l xml:id="d003l29" n="23">Acris inexpletum, vultu indignante locuta,</l>
                <l xml:id="d003l30" n="24">Effugis; incessus decuit, nam verba profundo</l>
                <l xml:id="d003l31" n="25">Insedere animo et liquidis hesere medullis.</l>
                <l xml:id="d003l32" n="26">Ex illo lacrime et miserum suspiria pectus</l>
                <l xml:id="d003l33" n="27">Flatibus assiduis tundunt atque imbre tepenti.</l>
                <l xml:id="d003l34" n="28">Tu tandem (que sola potes) miserere, modumque</l>
                <l xml:id="d003l35" n="29">Pone malis, si iusta peto, si cognita narro.</l>
                <p xml:id="d003l36" n="29|1">Dane</p>
                <l xml:id="d003l37" n="30">Quot placuit mea forma viris, quot torsit amantes</l>
                <l xml:id="d003l38" n="31">Dinumerare piget; placuit super omnia Phebo.</l>
                <l xml:id="d003l39" n="32">Aureus ille comam, nitido spectabilis arcu,</l>
                <l xml:id="d003l40" n="33">Ingenio citharaque potens, Iove patre superbus,</l>
                <l xml:id="d003l41" n="34">Spretus et indignans abiit: stat conscia curvi</l>
                <l xml:id="d003l42" n="35">Ripa senis, memorantque patris sub gurgite Nimphe.</l>
                <l xml:id="d003l43" n="36">Tu, quid habes, quo posse putes hoc frangere saxum?</l>
                <p xml:id="d003l44" n="36|1">Stupeus</p>
                <l xml:id="d003l45" n="37">Quisquis amore voles solido tranquillus et alta</l>
                <l xml:id="d003l46" n="38">Pace frui, maiora fuge et nimis alta caveto.</l>
                <l xml:id="d003l47" n="39">Illic contemptus et iurgia mixta querelis,</l>
                <l xml:id="d003l48" n="40">Atraque perpetuis bachantur nubila ventis.</l>
                <l xml:id="d003l49" n="41">Quin etiam vitare parem (licet obstrepat error</l>
                <l xml:id="d003l50" n="42">Publicus) admoneo; fidum tibi iunge minoris:</l>
                <l xml:id="d003l51" n="43">Pectus, ubi obsequium pernox, humilesque vicissim</l>
                <l xml:id="d003l52" n="44">Blanditie, dulcisque timor: res cognita paucis.</l>
                <l xml:id="d003l53" n="45">Alta petunt omnes. Utinam michi tale dedissem</l>
                <l xml:id="d003l54" n="46">Consilium! Sed cogit amor, perque ardua vinctum</l>
                <l xml:id="d003l55" n="47">Luctantemque rapit. Victor fuit ille deorum,</l>
                <l xml:id="d003l56" n="48">Molliaque herculeis aptavit pensa lacertis.</l>
                <l xml:id="d003l57" n="49">Tu, cui libertas salva est, tibi consule, Dane.</l>
                <p xml:id="d003l58" n="49|1">Dane</p>
                <l xml:id="d003l59" n="50">Consilium laudo; sed enim que prima petebam,</l>
                <l xml:id="d003l60" n="51">Prima taces: spes summa tuos que nutrit amores?</l>
                <p xml:id="d003l61" n="51|1">Stupeus</p>
                <l xml:id="d003l62" n="52">Pretereo quecunque tribus mea pectora lustris</l>
                <l xml:id="d003l63" n="53">Ingenti siluere fide, gemitusque latentes,</l>
                <l xml:id="d003l64" n="54">Et vigiles noctes, et que fert plurima secum</l>
                <l xml:id="d003l65" n="55">Immitis dum sevit amor, que forte benigno</l>
                <l xml:id="d003l66" n="56">Iudice sint aliquid; tamen hec periisse sinamus.</l>
                <l xml:id="d003l67" n="57">Sic ierit; tulerit tales michi vita labores;</l>
                <l xml:id="d003l68" n="58">Debitus incaute fuerit furor iste iuvente.</l>
                <l xml:id="d003l69" n="59">Haud tacuisse velim, quod, cum mea pauca putarem</l>
                <l xml:id="d003l70" n="60">Posse placere tibi, studui si musica forte</l>
                <l xml:id="d003l71" n="61">Ars michi ferret opem, quod te sonus atque camene,</l>
                <l xml:id="d003l72" n="62">Non auri fulgor caperet; frustraque timebam</l>
                <l xml:id="d003l73" n="63">Hanc etiam tentasse viam; raucumque videbar</l>
                <l xml:id="d003l74" n="64">Nescio quid strepere, donec mea carmina Faunos</l>
                <l xml:id="d003l75" n="65">Non puduit Driadesque pari celebrare favore.</l>
                <l xml:id="d003l76" n="66">Sepe quidem ramum vidi dulcedine tentas</l>
                <l xml:id="d003l77" n="67">Linquere, et attonitas in me spectare capellas,</l>
                <l xml:id="d003l78" n="68">Spernere apes cithisum, mutas estate cicadas.</l>
                <l xml:id="d003l79" n="69">Letabar. Nec nata prius fiducia nostri est,</l>
                <l xml:id="d003l80" n="70">Quam sacer ille michi: - Cane fidens, - diceret Argus.</l>
                <p xml:id="d003l81" n="70|1">Dane</p>
                <l xml:id="d003l82" n="71">Et merito; namque ille fuit qui talia posset.</l>
                <l xml:id="d003l83" n="72">Iure iubere suo, nosset qui talia solus.</l>
                <l xml:id="d003l84" n="73">At tu, si qua recens studium tibi contulit, effer.</l>
                <p xml:id="d003l85" n="73|1">Stupeus</p>
                <l xml:id="d003l86" n="74">Dane, nostra quies, noster labor atque voluptas,</l>
                <l xml:id="d003l87" n="75">Unam ego te dominam, teque hostem affusus adoro.</l>
                <l xml:id="d003l88" n="76">Tu decus es nemorum, tu spes pastoribus ingens;</l>
                <l xml:id="d003l89" n="77">Te vates magnique duces, te Iupiter altus</l>
                <l xml:id="d003l90" n="78">Diligit, ac iaculo refugit violare trisulco,</l>
                <l xml:id="d003l91" n="79">Quo ferit omne nemus. Te, quam pharetratus Apollo,</l>
                <l xml:id="d003l92" n="80">Quam celebres arsere dei, nunc Stupeus ardet,</l>
                <l xml:id="d003l93" n="81">Pastor inops, lentusque gregis contemptor opimi;</l>
                <l xml:id="d003l94" n="82">Dives erit, si pulcra voces sua carmina, Dane.</l>
                <p xml:id="d003l95" n="82|1">Dane</p>
                <l xml:id="d003l96" n="83">Plus aliquid, quam rebar, eras; reverentia nostri</l>
                <l xml:id="d003l97" n="84">Impedit. Adde aliud; poteris fortasse placere.</l>
                <p xml:id="d003l98" n="84|1">Stupeus</p>
                <l xml:id="d003l99" n="85">Forte dic medio, dum me meus urget amaror,</l>
                <l xml:id="d003l100" n="86">Sive amor in silvas, subito vox contigit aures</l>
                <l xml:id="d003l101" n="87">Dulcior humana. Stupui: levis unda nitentes</l>
                <l xml:id="d003l102" n="88">Per pronum herboso volvebat calle lapillos.</l>
                <l xml:id="d003l103" n="89">Prominet ipse locus, murmurque secutus aquarum,</l>
                <l xml:id="d003l104" n="90">Purpurea in ripa laurique comantis ad umbram,</l>
                <l xml:id="d003l105" n="91">Virgineam aspicio, celo plaudente, choream.</l>
                <l xml:id="d003l106" n="92">Flecto gradum propere. Tunc una sonantior omni</l>
                <l xml:id="d003l107" n="93">Ex numero: - Si fata tuos hoc tramite gressus</l>
                <l xml:id="d003l108" n="94">Rara movent, aude divinos cernere vultus. -</l>
                <l xml:id="d003l109" n="95">Hec ait, et dextram tenuit; tremor omnis abibat</l>
                <l xml:id="d003l110" n="96">Posse loqui; incipio: - Quin vos michi parcite, dive;</l>
                <l xml:id="d003l111" n="97">Error Amorque trahunt; sector vestigia dure,</l>
                <l xml:id="d003l112" n="98">Heu michi! sparsa fere; fugit illa, meosque dolores</l>
                <l xml:id="d003l113" n="99">Nescit. - Ad hec Virgo, subridens: - Novimus, inquit,</l>
                <l xml:id="d003l114" n="100">Omnia. Thesalidem sequeris per confraga Danem;</l>
                <l xml:id="d003l115" n="101">Fabula iampridem aoniis notissima lucis.</l>
                <l xml:id="d003l116" n="102">I certus, lentescet enim; tamen accipe ramum</l>
                <l xml:id="d003l117" n="103">Hunc prius. - Et tenero frondosum pollice ramum</l>
                <l xml:id="d003l118" n="104">Decerpsit, cupidoque michi porrexit, et: - Ibis,</l>
                <l xml:id="d003l119" n="105">Ibis, ait, dicesque novem vidisse sorores,</l>
                <l xml:id="d003l120" n="106">Quas vulgus spectare nequit, quas nulla profanis</l>
                <l xml:id="d003l121" n="107">Mens curis imbuta videt. Si plura rogaris,</l>
                <l xml:id="d003l122" n="108">Dic vidisse, quibus vi bella movere dolisque</l>
                <l xml:id="d003l123" n="109">Quam tutum, preceps docuit de turre Pireneus,</l>
                <l xml:id="d003l124" n="110">Voce vel ingenio Pice docuere loquaces.</l>
                <l xml:id="d003l125" n="111">Dic sacro te monte vagas; dic fontis ad undam</l>
                <l xml:id="d003l126" n="112">Quem pedis impulsu, genitus cervice Meduse,</l>
                <l xml:id="d003l127" n="113">Alatus perfodit equus; dic nexa canentes</l>
                <l xml:id="d003l128" n="114">Orbibus imparibus, vario modulamine vocum,</l>
                <l xml:id="d003l129" n="115">Cuncta novem, variosque animorum ex ordine motus;</l>
                <l xml:id="d003l130" n="116">Quid fame predulcis amor, vocisque levamen,</l>
                <l xml:id="d003l131" n="117">Quid studium, ingeniique vigor, quid culta cerebri</l>
                <l xml:id="d003l132" n="118">Ora tenacis agat; post hec, quisnam impetus, et quod</l>
                <l xml:id="d003l133" n="119">Iudicium, etheree quenam discretio menti,</l>
                <l xml:id="d003l134" n="120">Quidve potens mulcere aures. In fine fugaces</l>
                <l xml:id="d003l135" n="121">Huc, Dane - dic - verte oculos. Regina sonori</l>
                <l xml:id="d003l136" n="122">Hunc michi prima chori ramum dedit arbore vulsum,</l>
                <l xml:id="d003l137" n="123">Quem tibi monstrarem; volucrem iubet illa monetque,</l>
                <l xml:id="d003l138" n="124">Hemonie post signa fuge, consistere tandem:</l>
                <l xml:id="d003l139" n="125">Ferrea sit quamvis, motam pietate videbis.</l>
                <p xml:id="d003l140" n="125|1">Dane</p>
                <l xml:id="d003l141" n="126">Motaque sum; sequere et collem properemus in illum.</l>
                <p xml:id="d003l142" n="126|1">Stupeus</p>
                <l xml:id="d003l143" n="127">Perge! Labor nullus tecum iuga prendere Olimpi.</l>
                <p xml:id="d003l144" n="127|1">Dane</p>
                <l xml:id="d003l145" n="128">Scis quo colle sedes? maiestas quanta locorum est?</l>
                <p xml:id="d003l146" n="128|1">Stupeus</p>
                <l xml:id="d003l147" n="129">Imperiosus apex dare circum iura videtur</l>
                <l xml:id="d003l148" n="130">Collibus, et celo silvas despectat aperto.</l>
                <p xml:id="d003l149" n="130|1">Dane</p>
                <l xml:id="d003l150" n="131">Huc ego pastores memini victricia sertis</l>
                <l xml:id="d003l151" n="132">Tempora, et arboreis spoliis ornata, referre</l>
                <l xml:id="d003l152" n="133">Curribus invectos niveis delubra deorum.</l>
                <l xml:id="d003l153" n="134">Intereram iam leta, virens; spectare iuvabat</l>
                <l xml:id="d003l154" n="135">Cum ductore greges captos, tristesque iuvencos,</l>
                <l xml:id="d003l155" n="136">Exuviasque graves peregrinis montibus actas,</l>
                <l xml:id="d003l156" n="137">Et longos rerum strepitus, pompasque frementes:</l>
                <l xml:id="d003l157" n="138">Huc ab yperboreis per vim custodibus aurum</l>
                <l xml:id="d003l158" n="139">Griphibus ereptum, magnos pervenit in usus;</l>
                <l xml:id="d003l159" n="140">Huc Asie predas informi squalida tergo;</l>
                <l xml:id="d003l160" n="141">Huc quoque nutantes tulit indica belua turres.</l>
                <l xml:id="d003l161" n="142">Quid te multa morer? Quicquid nemus undique pressis</l>
                <l xml:id="d003l162" n="143">Extulit uberibus, hoc est in monte coactum.</l>
                <l xml:id="d003l163" n="144">Hic iusti sedere patres, hic viva iuventus,</l>
                <l xml:id="d003l164" n="145">Hic caste lusere nurus; hoc pastor in antro</l>
                <l xml:id="d003l165" n="146">Maximus insidiis periit, nec pulcer Adonis</l>
                <l xml:id="d003l166" n="147">Vulnificos evasit apros. Sed tristia linquo.</l>
                <l xml:id="d003l167" n="148">Hoc ipsos est fama deos habitare cacumen;</l>
                <l xml:id="d003l168" n="149">Hoc caput est nemorum, domus hec Iovis ampla tonantis;</l>
                <l xml:id="d003l169" n="150">Hic, natum complexa suum, Lathona Sibille</l>
                <l xml:id="d003l170" n="151">Agnita fatiloque, pastori ostensa superbo est;</l>
                <l xml:id="d003l171" n="152">Hec iuga magnanimus, scipionibus actus eburnis,</l>
                <l xml:id="d003l172" n="153">Sic crevit fortuna loci!) tua cura, subactis</l>
                <l xml:id="d003l173" n="154">Saltibus ex lybicis rediens, puer ille revisit</l>
                <l xml:id="d003l174" n="155">Et secum rudis ille senex. Post tempore multo</l>
                <l xml:id="d003l175" n="156">Cantantes venere alii, quos dicere longum est,</l>
                <l xml:id="d003l176" n="157">Partheniasque tuus, triplicis modulator avene.</l>
                <l xml:id="d003l177" n="158">Omnibus his viridi frondebant tempora lauro.</l>
                <l xml:id="d003l178" n="159">Hic ego, dissimili quanquam sub sidere, sertum</l>
                <l xml:id="d003l179" n="160">Fronde tamen simili faciam tibi: porrige ramum,</l>
                <l xml:id="d003l180" n="161">Quem sacra Castalie regnatrix tradidit alme;</l>
                <l xml:id="d003l181" n="162">Illius hoc nostrumque simul tibi munus habeto:</l>
                <l xml:id="d003l182" n="163">Linque alias curas et noster protinus esto.</l>
                <p xml:id="d003l183" n="163|1">Stupeus</p>
                <l xml:id="d003l184" n="164">Nunc vigilasse iuvat; dulce est meminisse laborum.</l>
            </div1>
            <div1 xml:id="d004" type="section" decls="#md" met="H">
                <head>
                    <title>4</title>
                    <abbr>4</abbr>
                    <bibl source="digital">Tiziana Brolli</bibl>
                </head>
                <p xml:id="d004l1" n="0|1">Dedalus</p>
                <lb/>
                <p xml:id="d004l2" n="0|2">Gallus</p>
                <l xml:id="d004l3" n="1">Tale quis ingenium, tanti quis muneris usum?</l>
                <l xml:id="d004l4" n="2">Ut niveum compegit ebur, nervosque loquentes</l>
                <l xml:id="d004l5" n="3">Addidit ac numeros! Dic, o Tirrene, quis ille?</l>
                <l xml:id="d004l6" n="4">Dedalus? Anne alius dextre successor et artis?</l>
                <p xml:id="d004l7" n="4|1">Tirrenus</p>
                <l xml:id="d004l8" n="5">Dedalus ipse fuit, nec falleris omine, Galle,</l>
                <l xml:id="d004l9" n="6">Artificum stupor eternus, quem docta potensque</l>
                <l xml:id="d004l10" n="7">Miratur natura virum; michi maximus ille</l>
                <l xml:id="d004l11" n="8">Argutam dedit hanc citharam plectrumque modosque.</l>
                <p xml:id="d004l12" n="8|1">Gallus</p>
                <l xml:id="d004l13" n="9">Cuius amor meriti? cuius pulcherrima merces?</l>
                <p xml:id="d004l14" n="9|1">Tirrenus</p>
                <l xml:id="d004l15" n="10">Nullius. Nam sponte meum quesivit amorem,</l>
                <l xml:id="d004l16" n="11">Dignus quem silve, quem grex, quem pastor adoret.</l>
                <p xml:id="d004l17" n="11|1">Gallus</p>
                <l xml:id="d004l18" n="12">Qua tamen hec regione tibi sors obvia venit?</l>
                <p xml:id="d004l19" n="12|1">Tirrenus</p>
                <l xml:id="d004l20" n="13">Est nemus aerium, trabibus quo frigida quernis</l>
                <l xml:id="d004l21" n="14">Submovet umbra diem; non illic aura, nec estus,</l>
                <l xml:id="d004l22" n="15">Non gregis aut hominum vernos premit ungula flores;</l>
                <l xml:id="d004l23" n="16">Fontibus aversis circum duo flumina surgunt,</l>
                <l xml:id="d004l24" n="17">Hoc secat Etruscos, petit illud gurgite Romam:</l>
                <l xml:id="d004l25" n="18">Hic, quasi venturi presagus, tristia mecum</l>
                <l xml:id="d004l26" n="19">Plurima volvebam, flebam quoque; vidit ab alto</l>
                <l xml:id="d004l27" n="20">Dedalus annosas inter considere fagos;</l>
                <l xml:id="d004l28" n="21">Accessit, citharamque ferens: - puer, accipe, dixit;</l>
                <l xml:id="d004l29" n="22">Hac casus solare tuos, hac falle laborem. -</l>
                <p xml:id="d004l30" n="22|1">Gallus</p>
                <l xml:id="d004l31" n="23">Infelix! ubi tunc aberam? Fortasse fuisset</l>
                <l xml:id="d004l32" n="24">Hec fortuna alii; citharam michi Dedalus illam;</l>
                <l xml:id="d004l33" n="25">Novit enim egregie, atque interdum visus amare est.</l>
                <p xml:id="d004l34" n="25|1">Tirrenus</p>
                <l xml:id="d004l35" n="26">Hanc minime; sed forte aliam, nam milia multa</l>
                <l xml:id="d004l36" n="27">Ille habet et large partitur munera in omnes,</l>
                <l xml:id="d004l37" n="28">Galle; sed, ante diu quam presens silva vireret,</l>
                <l xml:id="d004l38" n="29">Hec fuerat promissa michi. Namque anxia partu</l>
                <l xml:id="d004l39" n="30">Mater anelanti Lucinam voce rogabat,</l>
                <l xml:id="d004l40" n="31">Et mestum, ignarus lucis, iam limen adibam;</l>
                <l xml:id="d004l41" n="32">Attulit ecce pium fors Dedalon; haud mora, mixto</l>
                <l xml:id="d004l42" n="33">Vagitu gemituque gravi concussus, apertas</l>
                <l xml:id="d004l43" n="34">Substitit ante fores; deque obstetricibus uni:</l>
                <l xml:id="d004l44" n="35">- Si puer est, citharam dabimus; si nata, monile,</l>
                <l xml:id="d004l45" n="36">Dixerat, ac speculum; - subitoque evanuit. Inde</l>
                <l xml:id="d004l46" n="37">Polliciti rediitque memor, factoque beavit,</l>
                <p xml:id="d004l47" n="37|1">Gallus</p>
                <l xml:id="d004l48" n="38">Utilis invidie species imitatio fervens,</l>
                <l xml:id="d004l49" n="39">Incutiensque animo stimulos, Tirrene, fatebor.</l>
                <l xml:id="d004l50" n="40">Ardeo nunc similem citharam, nisi forsitan ista</l>
                <l xml:id="d004l51" n="41">(Quod malim) caruisse velis. Sunt vellera nobis</l>
                <l xml:id="d004l52" n="42">Mollia, sunt hedi; pretium, vel grande licebit,</l>
                <l xml:id="d004l53" n="43">Ipse rei parve statuas. Parebitur ultro.</l>
                <p xml:id="d004l54" n="43|1">Tirrenus</p>
                <l xml:id="d004l55" n="44">Grande rei parve? Cithare solatia nescis;</l>
                <l xml:id="d004l56" n="45">Rem magnam (sit nota) voces: fastidia mulcet,</l>
                <l xml:id="d004l57" n="46">Lassatos animos refovet, solatur amicos,</l>
                <l xml:id="d004l58" n="47">Gaudia restituit, pellit de pectore luctum,</l>
                <l xml:id="d004l59" n="48">Exiccat lacrimas, compescit flebile murmur,</l>
                <l xml:id="d004l60" n="49">Spes revehit, frangitque metus, vultumque serenat.</l>
                <p xml:id="d004l61" n="49|1">Gallus</p>
                <l xml:id="d004l62" n="50">Quid pretio maiore vetat vel magna pacisci?</l>
                <p xml:id="d004l63" n="50|1">Tirrenus</p>
                <l xml:id="d004l64" n="51">Non michi setigeri quantumvis pascitur usquam</l>
                <l xml:id="d004l65" n="52">Villigerique gregis, nedum leve vellus et hedi</l>
                <l xml:id="d004l66" n="53">Sit pretium cithare; non si tibi gurgite latos</l>
                <l xml:id="d004l67" n="54">Ambiat Hermus agros, rutilisque oblimet arenis.</l>
                <l xml:id="d004l68" n="55">Quid michi divitie? quid rerum mutus acervus?</l>
                <l xml:id="d004l69" n="56">Nostras cernis opes: Hec est, qua crebra rebellis</l>
                <l xml:id="d004l70" n="57">Prelia fortune mundique prementia vincla</l>
                <l xml:id="d004l71" n="58">Pauperiemque levo; rigidas hac sepe per Alpes,</l>
                <l xml:id="d004l72" n="59">Perque nemus vacuum, perque atra silentia noctis</l>
                <l xml:id="d004l73" n="60">Fisus eo; plaudunt volucres et concava saxa,</l>
                <l xml:id="d004l74" n="61">Interea tristes fugiunt per nubila cure.</l>
                <p xml:id="d004l75" n="61|1">Gallus</p>
                <l xml:id="d004l76" n="62">Laude sitim cumulas; fer opem, optatoque potiri,</l>
                <l xml:id="d004l77" n="63">Te duce, contingat; vivam memor emoriarque.</l>
                <p xml:id="d004l78" n="63|1">Tirrenus</p>
                <l xml:id="d004l79" n="64">Sera animum que cura subit? Brevis ecce iuvente</l>
                <l xml:id="d004l80" n="65">Flos cecidit. Tunc tempus erat! Iam discere turpe est</l>
                <l xml:id="d004l81" n="66">Quod pulcrum didicisse foret. Sic volvitur etas,</l>
                <l xml:id="d004l82" n="67">Omnia sic volvit fugiens, ac nescia freni.</l>
                <l xml:id="d004l83" n="68">Sorte tua contentus abi, citharamque relinque;</l>
                <l xml:id="d004l84" n="69">Est quibus a teneris tractata suaviter annis.</l>
                <p xml:id="d004l85" n="69|1">Gallus</p>
                <l xml:id="d004l86" n="70">Posceris auxilium; tu consulis? Incipe rebus</l>
                <l xml:id="d004l87" n="71">Mecum; verba aliis, quos possunt verba movere.</l>
                <l xml:id="d004l88" n="72">Poscimus hanc avide; toto nil pulcrius orbe est.</l>
                <p xml:id="d004l89" n="72|1">Tirrenus</p>
                <l xml:id="d004l90" n="73">Pulcra movent oculos, sed prosunt apta fruenti;</l>
                <l xml:id="d004l91" n="74">In partesque venit pudor atque modestia voti.</l>
                <p xml:id="d004l92" n="74|1">Gallus</p>
                <l xml:id="d004l93" n="75">O felix, o care deis, Tirrene, supernis!</l>
            </div1>
            <div1 xml:id="d005" type="section" decls="#md" met="H">
                <head>
                    <title>5</title>
                    <abbr>5</abbr>
                    <bibl source="digital">Tiziana Brolli</bibl>
                </head>
                <p xml:id="d005l1" n="0|1">Pietas pastoralis</p>
                <lb/>
                <p xml:id="d005l2" n="0|2">Martius</p>
                <l xml:id="d005l3" n="1">Quid genitrix veneranda dolet, germane? quid illi</l>
                <l xml:id="d005l4" n="2">Accidit hoc dignum gemitu? quorsumve recentes</l>
                <l xml:id="d005l5" n="3">Mesta pluet lacrimas, nec lumina nostra madescent?</l>
                <p xml:id="d005l6" n="3|1">Apitius</p>
                <l xml:id="d005l7" n="4">Cuncta vorant anni volucres; domat omnia tempus</l>
                <l xml:id="d005l8" n="5">Indomitum; cecidit matris fortuna decorque</l>
                <l xml:id="d005l9" n="6">Arentique virens senio dat terga iuventus.</l>
                <p xml:id="d005l10" n="6|1">Martius</p>
                <l xml:id="d005l11" n="7">Aspice quot circum stabiles, urgentibus annis,</l>
                <l xml:id="d005l12" n="8">Et virides cernuntur anus. Aliunde profecto</l>
                <l xml:id="d005l13" n="9">Luctus et offensi veniunt suspiria cordis.</l>
                <l xml:id="d005l14" n="10">Querere nos causas, fatisque obstare repertis</l>
                <l xml:id="d005l15" n="11">Suadet amor, pietasque iubet, meritumque reposcit</l>
                <l xml:id="d005l16" n="12">Altricis, partusque labor, fastidia, cure.</l>
                <p xml:id="d005l17" n="12|1">Apitius</p>
                <l xml:id="d005l18" n="13">Vim nescit natura pati; licet omnia certent</l>
                <l xml:id="d005l19" n="14">Pectora ab adverso, cunctas licet advocet artes</l>
                <l xml:id="d005l20" n="15">Humanum genus et studio contendat inani,</l>
                <l xml:id="d005l21" n="16">Invictum caput illa ferens, contemnet habenas.</l>
                <p xml:id="d005l22" n="16|1">Martius</p>
                <l xml:id="d005l23" n="17">Hec prope diis natura pares iubet esse parentes.</l>
                <p xml:id="d005l24" n="17|1">Apitius</p>
                <l xml:id="d005l25" n="18">Hec eadem prohibet cursum prevertere vite,</l>
                <l xml:id="d005l26" n="19">Et rerum turbare vices. Iuvenescere mater</l>
                <l xml:id="d005l27" n="20">Nostra nequit; varia est pietas; de coniuge quisque</l>
                <l xml:id="d005l28" n="21">Cogitet et parvis studeat succurrere natis.</l>
                <p xml:id="d005l29" n="21|1">Martius</p>
                <l xml:id="d005l30" n="22">De genitrice nichil? Sed enim michi maxima matris</l>
                <l xml:id="d005l31" n="23">Cura subest vidue; nil hac michi carius usquam.</l>
                <p xml:id="d005l32" n="23|1">Apitius</p>
                <l xml:id="d005l33" n="24">Quis vetat esse pium? Munus leve dulcia verba.</l>
                <l xml:id="d005l34" n="25">Hos humeros, has illa manus, hec brachia nobis</l>
                <l xml:id="d005l35" n="26">Sola dedit, donisque suis ea sola fruatur.</l>
                <l xml:id="d005l36" n="27">Non comes esse sibi, quascunque vocarit in oras,</l>
                <l xml:id="d005l37" n="28">Abnuo, nec fragili baculum me ferre senecte.</l>
                <p xml:id="d005l38" n="28|1">Martius</p>
                <l xml:id="d005l39" n="29">Dii tibi consilium celo tribuere sereno;</l>
                <l xml:id="d005l40" n="30">Nunc pietas sua regna tenet, sua possidet arma:</l>
                <l xml:id="d005l41" n="31">Filius es, matri vin subveniamus egenti?</l>
                <p xml:id="d005l42" n="31|1">Apitius</p>
                <l xml:id="d005l43" n="32">Fare; quid expectas? Omnis mora torquet amantem.</l>
                <p xml:id="d005l44" n="32|1">Martius</p>
                <l xml:id="d005l45" n="33">Est domus ampla sibi, nemoroso condita colle,</l>
                <l xml:id="d005l46" n="34">Dudum magnanimi longo quam tempore fratres</l>
                <l xml:id="d005l47" n="35">Obsequiis coluere piis. Tum cognita late</l>
                <l xml:id="d005l48" n="36">Mater erat, saltus nimis invidiosa per omnes,</l>
                <l xml:id="d005l49" n="37">Felix et partu, et silvestribus inclita gazis,</l>
                <l xml:id="d005l50" n="38">Ac nemorum regina potens; mors invida natos</l>
                <l xml:id="d005l51" n="39">Preripuit misere, perierunt corpora fratrum.</l>
                <l xml:id="d005l52" n="40">Fama viget. Nos ludibrio dilata iuventus</l>
                <l xml:id="d005l53" n="41">Spiramus; sed fama iacet, tenebrisque sepulta est.</l>
                <l xml:id="d005l54" n="42">Sub nobis mutata domus fortuna; tot annis</l>
                <l xml:id="d005l55" n="43">Incolumis, nostros cecidit non passa furores.</l>
                <l xml:id="d005l56" n="44">Hec matri reparanda domus; nil gratius illi,</l>
                <l xml:id="d005l57" n="45">Ni quo fata premunt, fractis consurgere bustis</l>
                <l xml:id="d005l58" n="46">Aspiceret natos et tempora prisca reverti.</l>
                <p xml:id="d005l59" n="46|1">Apitius</p>
                <l xml:id="d005l60" n="47">Milia sunt hominum, curarum milia mille:</l>
                <l xml:id="d005l61" n="48">Quisque sibi sapiens. Unde hec tibi somnia frater?</l>
                <l xml:id="d005l62" n="49">Pellere pauperiem labor est mortalibus ingens,</l>
                <l xml:id="d005l63" n="50">Cui nunquam speranda quies; nos sorte maligna</l>
                <l xml:id="d005l64" n="51">Vivere per silvas ulla vix possumus arte;</l>
                <l xml:id="d005l65" n="52">Et (tecum, germane, loquor) non furta rapinis</l>
                <l xml:id="d005l66" n="53">Mixta iuvant, plenis nec prede ab ovilibus acte.</l>
                <l xml:id="d005l67" n="54">Tu nova tecta paras ruiture attollere matri?</l>
                <p xml:id="d005l68" n="54|1">Martius</p>
                <l xml:id="d005l69" n="55">Non nova, sed veterum turpes reparare ruinas</l>
                <l xml:id="d005l70" n="56">Da, frater, da, care, manus partemque virilem</l>
                <l xml:id="d005l71" n="57">Sponte subi; vincat pietas invicta laborem.</l>
                <l xml:id="d005l72" n="58">Siccemus pariter lacrimas, et mesta parentis</l>
                <l xml:id="d005l73" n="59">Pectora, ne tales doleat genuisse, levemus.</l>
                <p xml:id="d005l74" n="59|1">Apitius</p>
                <l xml:id="d005l75" n="60">Cura supervacui pectus quatit! Occidit illa</l>
                <l xml:id="d005l76" n="61">Spes sobolis, que cuncta procul compleverat arva,</l>
                <l xml:id="d005l77" n="62">Nec muris contenta suis, nec cespite parvo.</l>
                <l xml:id="d005l78" n="63">Ad paucos reditum; pascent nos avia baccis</l>
                <l xml:id="d005l79" n="64">Arboreis, duplicisque capax testudinis antrum,</l>
                <l xml:id="d005l80" n="65">Dum tonat, excipiet, ventosque arcebit et imbres,</l>
                <l xml:id="d005l81" n="66">Mater ubi alternis convivia festa diebus</l>
                <l xml:id="d005l82" n="67">Hic aget atque illic, geminoque fruetur honore.</l>
                <p xml:id="d005l83" n="67|1">Martius</p>
                <l xml:id="d005l84" n="68">Coniugibus despecta quidem et calcata superbis,</l>
                <l xml:id="d005l85" n="69">Ac dominas habitura nurus! Quin flectere tandem</l>
                <l xml:id="d005l86" n="70">Et monitus meliora vide: Genitricis uterque</l>
                <l xml:id="d005l87" n="71">Tecta colat, limenque pius venerator adoret,</l>
                <l xml:id="d005l88" n="72">Quod sacri tetigere pedes. Non aspera mando;</l>
                <l xml:id="d005l89" n="73">Dulce est annose iuvenem servire parenti.</l>
                <l xml:id="d005l90" n="74">Non in vestibulo pudeat me mane videri</l>
                <l xml:id="d005l91" n="75">Sollicitum, quid mandet anus. Quin septa laremque</l>
                <l xml:id="d005l92" n="76">Molimur, solitas sedes? Hinc iussa nepotes</l>
                <l xml:id="d005l93" n="77">Accipiant, hic una domus, nec scissa potestas,</l>
                <l xml:id="d005l94" n="78">Nec fratrum divisus honos. Vicinia iunctos</l>
                <l xml:id="d005l95" n="79">Horrebit; virtus gladio plus vera timetur.</l>
                <l xml:id="d005l96" n="80">Aggrediamur opus, quedam leviora videntur</l>
                <l xml:id="d005l97" n="81">Expertis; genitrix, animos si cernat amicos,</l>
                <l xml:id="d005l98" n="82">Ipsa aderit; nam pascit oves, pascitque iuvencos,</l>
                <l xml:id="d005l99" n="83">Unde istas cumulamus opes. Ars fallere matrem</l>
                <l xml:id="d005l100" n="84">Prima quidem pueris! Fortune frusta vetuste,</l>
                <l xml:id="d005l101" n="85">Preterea et terre salis altum infodit acervum,</l>
                <l xml:id="d005l102" n="86">Quem cupido quondam pecori blandita latenter</l>
                <l xml:id="d005l103" n="87">Miscuit et sapidas aspergine reddidit herbas;</l>
                <l xml:id="d005l104" n="88">Insuper ad veteres ortos, umbrosaque Tempe,</l>
                <l xml:id="d005l105" n="89">Saturnique domos, et que possedimus ultra</l>
                <l xml:id="d005l106" n="90">(Lidius at nunc hospes habet) violentus ab alto</l>
                <l xml:id="d005l107" n="91">Monte cadit rivus, qui, dum sua rura revisit,</l>
                <l xml:id="d005l108" n="92">Impedit invalidam transverso gurgite matrem.</l>
                <l xml:id="d005l109" n="93">Pons fuit hic, manibus sanctorum structus avorum,</l>
                <l xml:id="d005l110" n="94">Tempus in hoc solidus; tacitos quo tramite fures,</l>
                <l xml:id="d005l111" n="95">Qui gregibus pestem, silvis suprema parabant,</l>
                <l xml:id="d005l112" n="96">Repperit argutus nocturno tempore pastor;</l>
                <l xml:id="d005l113" n="97">Collaque sic meritis fregit. Tua dextera pontem</l>
                <l xml:id="d005l114" n="98">Hunc (tibi nota loquor) tumidas effudit in undas,</l>
                <l xml:id="d005l115" n="99">Dumque nocere michi properas, matrique tibique</l>
                <l xml:id="d005l116" n="100">Et gregibus silvisque noces. Sed iurgia mitto.</l>
                <l xml:id="d005l117" n="101">Hic nostram modo poscit opem; sine crimine quamvis,</l>
                <l xml:id="d005l118" n="102">Non onerum partem tecum tolerare recuso.</l>
                <p xml:id="d005l119" n="102|1">Apitius</p>
                <l xml:id="d005l120" n="103">Compulit in facinus tua longa superbia. Verum</l>
                <l xml:id="d005l121" n="104">Cimba brevis fluvio est, habilis transire volenti;</l>
                <l xml:id="d005l122" n="105">Rus breve trans fluvium superest; fortuna solutos</l>
                <l xml:id="d005l123" n="106">Angustat, finesque locat quos fratribus olim</l>
                <l xml:id="d005l124" n="107">Tam bene pacatis quam nos sumus. Arcta priorum,</l>
                <l xml:id="d005l125" n="108">Arcta extremorum confinia; at inter utrumque</l>
                <l xml:id="d005l126" n="109">Laxarunt sua rura senes. Audacia letos</l>
                <l xml:id="d005l127" n="110">Non stabiles habet eventus: En omnia demum</l>
                <l xml:id="d005l128" n="111">Ad primas rediere vias, forsque improba giro</l>
                <l xml:id="d005l129" n="112">Lusit in assiduo. Quid quod sine ponte manemus</l>
                <l xml:id="d005l130" n="113">Tutius in ripa? Iam, quantum ad cetera, serum est</l>
                <l xml:id="d005l131" n="114">Edificare domos sub tempus velle sepulcri.</l>
                <p xml:id="d005l132" n="114|1">Festinus</p>
                <l xml:id="d005l133" n="115">Quid vano sermone leves consumitis horas?</l>
                <l xml:id="d005l134" n="116">Tertius ille minor, quem vos calcare soletis,</l>
                <l xml:id="d005l135" n="117">Silvas frater habet; iam fundamenta domorum</l>
                <l xml:id="d005l136" n="118">Sede locat patria; genitrix sibi rura gregemque</l>
                <l xml:id="d005l137" n="119">Credidit et nati gremio secura quiescit.</l>
                <l xml:id="d005l138" n="120">Parent cuncta sibi. Curas agit ille seniles</l>
                <l xml:id="d005l139" n="121">Ense puer stricto, laqueisque sub arbore tensis,</l>
                <l xml:id="d005l140" n="122">Quis avium furumque pedes et colla premantur.</l>
                <l xml:id="d005l141" n="123">Pinguibus arentes tenerisque ab ovilibus arcent</l>
                <l xml:id="d005l142" n="124">Fortia claustra lupos, tristis non murmurat ursus,</l>
                <l xml:id="d005l143" n="125">Sanguineus non sevit aper, non sibilat anguis,</l>
                <l xml:id="d005l144" n="126">Non rapidi predas abigunt ex more leones,</l>
                <l xml:id="d005l145" n="127">Non aquile curvis circumdant unguibus agnos;</l>
                <l xml:id="d005l146" n="128">Excelso, predulce canens, sedet aggere custos.</l>
                <l xml:id="d005l147" n="129">Pascua tuta silent. Audit iam litus utrumque</l>
                <l xml:id="d005l148" n="130">Carmen, et extremus calaber ligurumque recessus,</l>
                <l xml:id="d005l149" n="131">Undifragi sectique tenens convexa Pelori.</l>
                <l xml:id="d005l150" n="132">Si vocem extulerit, Mauros turbabit et Indos,</l>
                <l xml:id="d005l151" n="133">Arctoasque nives, austrique calentis arenas.</l>
                <l xml:id="d005l152" n="134">Imperat is vobis linguam cohibere; capellas</l>
                <l xml:id="d005l153" n="135">Ite domum tondere inopes. Negat almaque mater</l>
                <l xml:id="d005l154" n="136">Partem uteri vos esse sui, suppostaque iurat</l>
                <l xml:id="d005l155" n="137">Pignora falsa sibi: Vallis te proxima misit,</l>
                <l xml:id="d005l156" n="138">Apenninigene qua prata virentia silve</l>
                <l xml:id="d005l157" n="139">Spoletina metunt armenta gregesque protervi;</l>
                <l xml:id="d005l158" n="140">Te longinqua dedit tellus et pascua Rheni.</l>
                <p xml:id="d005l159" n="140|1">Martius</p>
                <l xml:id="d005l160" n="141">Nunc memini: Audieram veteres narrare bubulcos.</l>
            </div1>
            <div1 xml:id="d006" type="section" decls="#md" met="H">
                <head>
                    <title>6</title>
                    <abbr>6</abbr>
                    <bibl source="digital">Tiziana Brolli</bibl>
                </head>
                <p xml:id="d006l1" n="0|1">Pastorum pathos</p>
                <lb/>
                <p xml:id="d006l2" n="0|2">Pamphilus</p>
                <l xml:id="d006l3" n="1">Quis nemus omne vagis lacerandum prebuit hircis?</l>
                <l xml:id="d006l4" n="2">Quid silve meruere mee, quas rore superno</l>
                <l xml:id="d006l5" n="3">Iupiter, et rivis spumantibus horrida coniunx,</l>
                <l xml:id="d006l6" n="4">Impiger atque olim Pyreos Phaniosque rigarunt?</l>
                <l xml:id="d006l7" n="5">Que rabies furtim, segetes dum carpit acerbas,</l>
                <l xml:id="d006l8" n="6">Spes et opes turbavit agri? cui pulcer Hiberus,</l>
                <l xml:id="d006l9" n="7">Delitie nostrumque decus, sub tempus aratri</l>
                <l xml:id="d006l10" n="8">Non timuit prunas crepitantibus addere lauris,</l>
                <l xml:id="d006l11" n="9">Quis prope consumptus, dextram nisi noster Apollo</l>
                <l xml:id="d006l12" n="10">Porgeret afflicto, montesque efferret in altos?</l>
                <p xml:id="d006l13" n="10|1">Mitio</p>
                <l xml:id="d006l14" n="11">Pastorum sors dura nimis! Date frena capellis,</l>
                <l xml:id="d006l15" n="12">Indomitos cohibete greges, simul ubera multo</l>
                <l xml:id="d006l16" n="13">Lacte fluant semper ... magicas non movimus artes!</l>
                <l xml:id="d006l17" n="14">Et nunc iste ferox lites et iurgia secum</l>
                <l xml:id="d006l18" n="15">Instruit, ac, saxum et nodosa repagula gestans,</l>
                <l xml:id="d006l19" n="16">Quot maledicta parat, poterit maledicta mereri,</l>
                <l xml:id="d006l20" n="17">Ense perire suo, quod fert reperire venenum.</l>
                <l xml:id="d006l21" n="18">Blanditiis tamen aggrediar: Quo Pamphile et unde?</l>
                <l xml:id="d006l22" n="19">Quosve locos habitas? serum tua claustra revisis!</l>
                <l xml:id="d006l23" n="20">Quid fremis? inque gravi qui fervet spiritus ore?</l>
                <p xml:id="d006l24" n="20|1">Pamphilus</p>
                <l xml:id="d006l25" n="21">Furcifer hic, Mitio? nec te durissima sontem</l>
                <l xml:id="d006l26" n="22">Sorbet adhuc tellus? Iam iam mirabile nullum est,</l>
                <l xml:id="d006l27" n="23">Si nemus et messes atque omnia, versa retrorsum,</l>
                <l xml:id="d006l28" n="24">Spem lusere meam. Cui proh! custodia culti</l>
                <l xml:id="d006l29" n="25">Credita ruris erat? cui grex pascendus in herba?</l>
                <l xml:id="d006l30" n="26">Intempestivis perierunt mortibus agni;</l>
                <l xml:id="d006l31" n="27">Defessi periere boves, hircique supersunt,</l>
                <l xml:id="d006l32" n="28">Immundique sues, quos luxus et otia tendunt:</l>
                <l xml:id="d006l33" n="29">Turba nociva satis, nulla que lege per agros</l>
                <l xml:id="d006l34" n="30">Spargitur insultans, virgultaque dentibus urit;</l>
                <l xml:id="d006l35" n="31">Iam montes infecit odor, nostramve quietem.</l>
                <p xml:id="d006l36" n="31|1">Mitio</p>
                <l xml:id="d006l37" n="32">Haud inopina quidem patior convitia; dudum</l>
                <l xml:id="d006l38" n="33">Singula nam tacito tractans sub pectore mecum</l>
                <l xml:id="d006l39" n="34">Vaticinatus eram: - Iam turbidus ille redibit,</l>
                <l xml:id="d006l40" n="35">Nec servi tergo, nec amici parcere fame</l>
                <l xml:id="d006l41" n="36">Doctus, nec rigida pietatem admittere fronte. -</l>
                <l xml:id="d006l42" n="37">Pamphile, quam facile est alienam carpere vitam!</l>
                <l xml:id="d006l43" n="38">Quam durum servare suam! Te forte magistro,</l>
                <l xml:id="d006l44" n="39">Segnior haud gregibus mors ac lupus ingruat albis?</l>
                <l xml:id="d006l45" n="40">Nequicquam baculoque minax vultuque venires;</l>
                <l xml:id="d006l46" n="41">Nil tibi tristis hiems (quanquam cessura rigori</l>
                <l xml:id="d006l47" n="42">Illa tuo), nil ver dubium, nil morbidus auster,</l>
                <l xml:id="d006l48" n="43">Nil tibi de proprio violenta remitteret estas;</l>
                <l xml:id="d006l49" n="44">Non volucres segeti, non mitibus umbra racemis,</l>
                <l xml:id="d006l50" n="45">Non caper arboribus, non bucula parceret herbis.</l>
                <p xml:id="d006l51" n="45|1">Pamphilus</p>
                <l xml:id="d006l52" n="46">Nonne ego pastor eram, dum trux, turpissime rerum,</l>
                <l xml:id="d006l53" n="47">Nereus, adverso pascens in vertice tauros,</l>
                <l xml:id="d006l54" n="48">Transversum deiecit humi, et pecus omne parabat</l>
                <l xml:id="d006l55" n="49">Vi rapere? obluctor; donec violentior ille</l>
                <l xml:id="d006l56" n="50">Exuit hirsutam tunicam, nudumque reliquit.</l>
                <p xml:id="d006l57" n="50|1">Mitio</p>
                <l xml:id="d006l58" n="51">Quid potius tractare velim quot, tempore parvo,</l>
                <l xml:id="d006l59" n="52">Tunc nostri cecidere greges? Est sanguine vallis</l>
                <l xml:id="d006l60" n="53">Pinguis adhuc; cecis raptim congesta cavernis,</l>
                <l xml:id="d006l61" n="54">Ossa iacent; horrore ferit locus ipse tuentes.</l>
                <l xml:id="d006l62" n="55">Non tibi, non aliis licuit mandare macello</l>
                <l xml:id="d006l63" n="56">Membra boum; sparsere lupi, sparsere leones!</l>
                <p xml:id="d006l64" n="56|1">Pamphilus</p>
                <l xml:id="d006l65" n="57">Dii tibi sint hostes! At non iacuere magistri;</l>
                <l xml:id="d006l66" n="58">Non rauci siluere canes; quod seva sinebat</l>
                <l xml:id="d006l67" n="59">Extremum fortuna, fuit: spoliare cadentes</l>
                <l xml:id="d006l68" n="60">Et niveas urbi, dominoque remittere pelles.</l>
                <l xml:id="d006l69" n="61">Tu michi quid servas, nisi cornua dempta iuvencis?</l>
                <p xml:id="d006l70" n="61|1">Mitio</p>
                <l xml:id="d006l71" n="62">Servo aurum, teneris quod compensavimus agnis,</l>
                <l xml:id="d006l72" n="63">Servo habiles scyatos, et agresti urgere labellum</l>
                <l xml:id="d006l73" n="64">Subere non dignor, rudium miseretque parentum.</l>
                <l xml:id="d006l74" n="65">Adde quod ars, duce me, multum pastoria crevit:</l>
                <l xml:id="d006l75" n="66">Discolor en talos thirreno ex more coturnus</l>
                <l xml:id="d006l76" n="67">Circumit; effulgens obnubit tempora iaspis;</l>
                <l xml:id="d006l77" n="68">Candida sydonio ter murice vellera tinxi,</l>
                <l xml:id="d006l78" n="69">Et magnos peperi pro munere lactis amicos.</l>
                <l xml:id="d006l79" n="70">Sponsa nitet gemmis, collumque monilibus ambit,</l>
                <l xml:id="d006l80" n="71">Et mecum fusca secura recumbit in umbra;</l>
                <l xml:id="d006l81" n="72">Non glacie nivibusque rigens, nec solibus usta,</l>
                <l xml:id="d006l82" n="73">Qualis erat tua turpis anus, dum rura tenebas;</l>
                <l xml:id="d006l83" n="74">Regia, si spectes, non nostra videbitur uxor.</l>
                <l xml:id="d006l84" n="75">Tum passim herbosis ludunt in vallibus edi,</l>
                <l xml:id="d006l85" n="76">Inque volutabris segnes innata voluptas</l>
                <l xml:id="d006l86" n="77">Conglomerat versatque sues; non humida pastor</l>
                <l xml:id="d006l87" n="78">Fortior antra subit. Sedeo iaceoque supinus,</l>
                <l xml:id="d006l88" n="79">Multa canens que dictat amor, nec crastina curans;</l>
                <l xml:id="d006l89" n="80">Commissique gregis ludos et prelia cerno.</l>
                <l xml:id="d006l90" n="81">Tu querulus tristisque mane; tu dente canino,</l>
                <l xml:id="d006l91" n="82">Qua rabies tulerit, semper mordere paratus.</l>
                <p xml:id="d006l92" n="82|1">Pamphilus</p>
                <l xml:id="d006l93" n="83">Ergo, impure, tuum nostris cum sentibus aurum</l>
                <l xml:id="d006l94" n="84">Iungis? ut indignos habitus tibi preferat uxor,</l>
                <l xml:id="d006l95" n="85">Rebus honusta suis? ut tu meliore cubili</l>
                <l xml:id="d006l96" n="86">Membra loces, somnumque animo vigilante fugacem</l>
                <l xml:id="d006l97" n="87">Excipias oculis, et turbida visa fatigent?</l>
                <l xml:id="d006l98" n="88">Concilient ut vasa sitim, causasque timendi</l>
                <l xml:id="d006l99" n="89">Inveniant, et forma domus, et cara supellex?</l>
                <l xml:id="d006l100" n="90">Heu! labor insanus precio cumulare periclum;</l>
                <l xml:id="d006l101" n="91">Heu! furor extremus nupte parere furenti.</l>
                <l xml:id="d006l102" n="92">Turpis, adulteria et thalami tot probra pudendi</l>
                <l xml:id="d006l103" n="93">Dissimulare dotes? Nempe hi, quos fingis amicos,</l>
                <l xml:id="d006l104" n="94">Coniugis inceste facilem rapuere pudorem,</l>
                <l xml:id="d006l105" n="95">Insidiasque parant etiam tibi; lumina tolle</l>
                <l xml:id="d006l106" n="96">Immodico depressa mero; lupus instat ovili,</l>
                <l xml:id="d006l107" n="97">Antraque pervigiles circumstant ditia fures.</l>
                <p xml:id="d006l108" n="97|1">Mitio</p>
                <l xml:id="d006l109" n="98">Furibus est mecum contractum sanguine porci</l>
                <l xml:id="d006l110" n="99">Fedus, et inferni descriptum regis in ara:</l>
                <l xml:id="d006l111" n="100">Invisum superis sacrum fortasse, profundis</l>
                <l xml:id="d006l112" n="101">Acceptum sed iure deis, quibus ere litatum est.</l>
                <l xml:id="d006l113" n="102">Non ego, ieiune confringant pinguia tygres</l>
                <l xml:id="d006l114" n="103">Septa licet, totoque fremens, ruat ethere grando,</l>
                <l xml:id="d006l115" n="104">Armentisque satisque necem ferat acrior annus,</l>
                <l xml:id="d006l116" n="105">Pauper ero: tantum scrobibus commisimus atris!</l>
                <p xml:id="d006l117" n="105|1">Pamphilus</p>
                <l xml:id="d006l118" n="106">Tolle ferum, scelerate, sacrum, quod Iupiter et Sol</l>
                <l xml:id="d006l119" n="107">Erubuit potuitque Iubar ... Sed acerba relatu</l>
                <l xml:id="d006l120" n="108">Pretereo; qui pastor eras, per litora gazas</l>
                <l xml:id="d006l121" n="109">Convehis, et neutrum perages feliciter. Aude</l>
                <l xml:id="d006l122" n="110">Linquere iam silvas, urbesque videre remotas,</l>
                <l xml:id="d006l123" n="111">Pandere vela nothis, tumidas tentare procellas;</l>
                <l xml:id="d006l124" n="112">Uxor enim ignotis iam pridem in collibus errat</l>
                <l xml:id="d006l125" n="113">Et, patrium limen thalamumque egressa pudicum,</l>
                <l xml:id="d006l126" n="114">Illa sequetur ovans meretrix famosa, procosque</l>
                <l xml:id="d006l127" n="115">Secum aget ardentes et olentes turpiter hircos,</l>
                <l xml:id="d006l128" n="116">Herba peregrine quibus est iam grata paludis.</l>
                <p xml:id="d006l129" n="116|1">Mitio</p>
                <l xml:id="d006l130" n="117">Quid, pater, obscuris animos ambagibus imples?</l>
                <l xml:id="d006l131" n="118">Longaque nunc seris quid litibus otia frangis?</l>
                <l xml:id="d006l132" n="119">Desine iam mestis alacres incessere verbis.</l>
                <l xml:id="d006l133" n="120">Dic, age: dic breviter quicquid fert impetus et mens.</l>
                <p xml:id="d006l134" n="120|1">Pamphilus</p>
                <l xml:id="d006l135" n="121">Es meritus post vincla crucem, post verbera ferrum;</l>
                <l xml:id="d006l136" n="122">Supplicium breve! Quin potius sine fine dolores</l>
                <l xml:id="d006l137" n="123">Carceris eterni, vel si quid tristius usquam est,</l>
                <l xml:id="d006l138" n="124">Serve infide, fugax, dominoque ingrate benigno.</l>
                <p xml:id="d006l139" n="124|1">Mitio</p>
                <l xml:id="d006l140" n="125">Crude senex, gestare crucem, tolerare cathenas</l>
                <l xml:id="d006l141" n="126">Si nescis, sors ipsa tua est. Vulgata per omnes</l>
                <l xml:id="d006l142" n="127">Fabula iam saltus, Nerei terrore superbi</l>
                <l xml:id="d006l143" n="128">Destituisse gregem, medio nisi tristis Apollo</l>
                <l xml:id="d006l144" n="129">Sistere calle gradum, non vertere terga iuberet.</l>
                <l xml:id="d006l145" n="130">Cetera nam sileo, domino quam fidus in arctis</l>
                <l xml:id="d006l146" n="131">Casibus, ut possint deserte ignoscere caule.</l>
                <p xml:id="d006l147" n="131|1">Pamphilus</p>
                <l xml:id="d006l148" n="132">Et fugi, et redii; timui Pastoris iniqui</l>
                <l xml:id="d006l149" n="133">Verbera; nulla metum facilem damnaverit etas.</l>
                <l xml:id="d006l150" n="134">Flumine mox lavi maculas, pallorque recessit.</l>
                <l xml:id="d006l151" n="135">Que tibi causa fuge? cur claustra quieta relinquis?</l>
                <l xml:id="d006l152" n="136">Cur, longinqua sequens, quercus contemnis avitas?</l>
                <l xml:id="d006l153" n="137">Quo claves, vesane, rapis? Quin, abice, rerum</l>
                <l xml:id="d006l154" n="138">Tantarum si cura premit; per menia saltu</l>
                <l xml:id="d006l155" n="139">Errantes cogentur oves sub tecta reverti:</l>
                <p xml:id="d006l156" n="139|1">Mitio</p>
                <l xml:id="d006l157" n="140">Iam michi magna placent; inopis num semper ovilis.</l>
                <l xml:id="d006l158" n="141">Servus ero? Dulcem cantando nactus amicam,</l>
                <l xml:id="d006l159" n="142">Formosus fieri studeo; solemque perosus,</l>
                <l xml:id="d006l160" n="143">Antra umbrosa colo frontemque manusque recenti</l>
                <l xml:id="d006l161" n="144">Fonte novans. Speculum Coridon bizantius istud,</l>
                <l xml:id="d006l162" n="145">Quo michi complaceo, dono dedit; omnia novit</l>
                <l xml:id="d006l163" n="146">Et patitur coniunx, quoniam sua multa vicissim</l>
                <l xml:id="d006l164" n="147">Dura fero. Vos ignotas iactetis amicas,</l>
                <l xml:id="d006l165" n="148">Me mea perpetuis foveat complexibus Epy.</l>
                <p xml:id="d006l166" n="148|1">Pamphilus</p>
                <l xml:id="d006l167" n="149">Infamis mulier, multisque infausta maritis,</l>
                <l xml:id="d006l168" n="150">Te foveat demens! Prior Epycus ille, profanos</l>
                <l xml:id="d006l169" n="151">Lapsus in amplexus, cecinit per rura, per urbes</l>
                <l xml:id="d006l170" n="152">Quam coniunx generosa sibi; prior ipse puellam</l>
                <l xml:id="d006l171" n="153">Nactus ad irriguos secum traduxerat ortos;</l>
                <l xml:id="d006l172" n="154">Ludibrioque habitus vivens moriensque, iacentem</l>
                <l xml:id="d006l173" n="155">Exedere canes et perminxere sepulcrum.</l>
                <l xml:id="d006l174" n="156">Letior haud aliis post hunc; sed adultera forte</l>
                <l xml:id="d006l175" n="157">Fida tibi; fruere et speculum Coridonis habeto.</l>
                <l xml:id="d006l176" n="158">Eternum gemat ille miser, pastoribus aule</l>
                <l xml:id="d006l177" n="159">Qui primus mala dona dedit! Formosus haberi</l>
                <l xml:id="d006l178" n="160">Dum petis, et capiti circumdas serta nivoso,</l>
                <l xml:id="d006l179" n="161">(Ignotum tot pondus avis) dum floribus antrum,</l>
                <l xml:id="d006l180" n="162">Dumque pedum, delire, rosis silvestribus ornas,</l>
                <l xml:id="d006l181" n="163">Omnia depereant; quando impia sidera celo,</l>
                <l xml:id="d006l182" n="164">Impia fors terris superant. Intercidat una</l>
                <l xml:id="d006l183" n="165">Cura gregis; rurisque labor, studium peculi.</l>
                <p xml:id="d006l184" n="165|1">Mitio</p>
                <l xml:id="d006l185" n="166">Succedet michi forte aliquis - nec longius hinc iam</l>
                <l xml:id="d006l186" n="167">(Augurio nisi fallor) abest - qui tristis inersque</l>
                <l xml:id="d006l187" n="168">Mitia preduris excuset facta repulsis,</l>
                <l xml:id="d006l188" n="169">Alvernasque ferat Romana in pascua sordes.</l>
                <p xml:id="d006l189" n="169|1">Pamphilus</p>
                <l xml:id="d006l190" n="170">Quem talem, nisi te genitum fortasse, minaris?</l>
                <l xml:id="d006l191" n="171">En tua tota fides! En laudum summa tuarum!</l>
                <l xml:id="d006l192" n="172">Peiorem si terra parit, tunc optimus ipse,</l>
                <l xml:id="d006l193" n="173">Inque nocens Mitio. Sic crimen crimine purgas?</l>
                <l xml:id="d006l194" n="174">Vive late, gaude vitii maioris ad umbram.</l>
                <p xml:id="d006l195" n="174|1">Mitio</p>
                <l xml:id="d006l196" n="175">Letus agam, moriarque dolens; tu, tristis utrumque,</l>
                <l xml:id="d006l197" n="176">Nescio quid confusa tibi tua somnia servent.</l>
                <p xml:id="d006l198" n="176|1">Pamphilus</p>
                <l xml:id="d006l199" n="177">Par fuerat meminisse, quibus bonus ille periclis</l>
                <l xml:id="d006l200" n="178">Ista paravit, herus. Laniatum vepribus aspris</l>
                <l xml:id="d006l201" n="179">Vidimus. Heu, quanti miserans armenta redemit</l>
                <l xml:id="d006l202" n="180">Perdita, sublimi veniens mercator Olimpo!</l>
                <l xml:id="d006l203" n="181">Quam tenuis victus, quam nulla superbia verum</l>
                <l xml:id="d006l204" n="182">Ruris habet dominum! Tu luxuriaris in arvis</l>
                <l xml:id="d006l205" n="183">Illius; ipse sua sitiens ac sobrius aula est.</l>
                <p xml:id="d006l206" n="183|1">Mitio</p>
                <l xml:id="d006l207" n="184">Immemor ille sui, et, verum fateamur, avarus!</l>
                <l xml:id="d006l208" n="185">Perdere pauca timet, cum possit perdere multa.</l>
                <l xml:id="d006l209" n="186">Impiger horrisonis pastores vocibus implet;</l>
                <l xml:id="d006l210" n="187">Hinc didicisse potes, semperque in fontibus egras</l>
                <l xml:id="d006l211" n="188">Mersat oves, tondere iubens, ne vellera lappe</l>
                <l xml:id="d006l212" n="189">Intricent, prohibens ipsis a sepibus hircos;</l>
                <l xml:id="d006l213" n="190">Ostentatque rubos itidem sterilesque miricas,</l>
                <l xml:id="d006l214" n="191">(Pascua dura feris) famulos macieque geluque</l>
                <l xml:id="d006l215" n="192">Conficit, ac tolerare famem somnumque sitimque</l>
                <l xml:id="d006l216" n="193">Edocet, adiungitque minas atque intonat ore;</l>
                <l xml:id="d006l217" n="194">Dulcia cunta vetat, iubet aspera; culta cavebis,</l>
                <l xml:id="d006l218" n="195">Avia lustrabis, montes superabis iniquos,</l>
                <l xml:id="d006l219" n="196">Et pedibus nudis tribulos calcabis acutos.</l>
                <l xml:id="d006l220" n="197">Moribus his hominum quisquam de sanguine natum</l>
                <l xml:id="d006l221" n="198">Dixerit? aut raros illi miretur amicos?</l>
                <l xml:id="d006l222" n="199">Contra ego, me memini domino servire potenti;</l>
                <l xml:id="d006l223" n="200">Perdere magnificum; multis placuisse decorum.</l>
                <l xml:id="d006l224" n="201">Vis ubi nulla premit, quis tot consumet aristas?</l>
                <l xml:id="d006l225" n="202">Quod pecus assiduo peraget tot gramina morsu?</l>
                <l xml:id="d006l226" n="203">Lascivos errare greges, hircosque procaces</l>
                <l xml:id="d006l227" n="204">Coniugio gaudere sinas. Simul ipse iocabor.</l>
                <l xml:id="d006l228" n="205">Dum mea me coniunx, dum me mea suspicit Epy;</l>
                <l xml:id="d006l229" n="206">Vos vestros servate, meos michi linquite mores.</l>
                <p xml:id="d006l230" n="206|1">Pamphilus</p>
                <l xml:id="d006l231" n="207">Infelix, sic noscis herum? dum tutus in umbra</l>
                <l xml:id="d006l232" n="208">Stare putas, aderit, prevertens gaudia luctu.</l>
                <p xml:id="d006l233" n="208|1">Mitio</p>
                <l xml:id="d006l234" n="209">Men verbis terrere paras? Presentia fortes</l>
                <l xml:id="d006l235" n="210">Despiciunt; timidos etiam distantia terrent.</l>
            </div1>
            <div1 xml:id="d007" type="section" decls="#md" met="H">
                <head>
                    <title>7</title>
                    <abbr>7</abbr>
                    <bibl source="digital">Tiziana Brolli</bibl>
                </head>
                <p xml:id="d007l1" n="0|1">Grex infectus et suffectus</p>
                <lb/>
                <p xml:id="d007l2" n="0|2">Mitio</p>
                <l xml:id="d007l3" n="1">Dulcior his silvis, et gramine dulcior arvi,</l>
                <l xml:id="d007l4" n="2">Gratior his antris, et gratior amne sonoro,</l>
                <l xml:id="d007l5" n="3">Huc modo, dum sum solus, ades, mea nobilis Epy.</l>
                <p xml:id="d007l6" n="3|1">Epy</p>
                <l xml:id="d007l7" n="4">Nulla dies, Mitio, nostros abrumpat amores,</l>
                <l xml:id="d007l8" n="5">Nulla dies gremio caput hoc disiungat amato:</l>
                <l xml:id="d007l9" n="6">Ultro adsum, semperque adero, nec sponte revellar -</l>
                <p xml:id="d007l10" n="6|1">Mitio</p>
                <l xml:id="d007l11" n="7">O mea (nam dulce est animum exonerare loquendo)</l>
                <l xml:id="d007l12" n="8">Quid michi nunc stomaci reris? Precordia quantum</l>
                <l xml:id="d007l13" n="9">Fellis habet sparsi! Mordax modo Pamphilus acri</l>
                <l xml:id="d007l14" n="10">Perculit incautum penitus, pupugitve querela,</l>
                <l xml:id="d007l15" n="11">Multa minax. Absentis heri sub fine pavorem</l>
                <l xml:id="d007l16" n="12">Obtulit intrepido; fortem fortissima contra</l>
                <l xml:id="d007l17" n="13">Frons stetit hec. Nunc, cara comes, tot dulcia mecum,</l>
                <l xml:id="d007l18" n="14">Tot letos partita dies, partire quod instat.</l>
                <l xml:id="d007l19" n="15">Ne pigeat, numeremus oves, numeremus et hircos.</l>
                <l xml:id="d007l20" n="16">Seu gravis iste redit, seu forsitan ille tremendus,</l>
                <l xml:id="d007l21" n="17">Vera licet fictis pretexere crimina verbis;</l>
                <l xml:id="d007l22" n="18">Stet modo frons eadem, conceptaque formula fandi.</l>
                <p xml:id="d007l23" n="18|1">Epy</p>
                <l xml:id="d007l24" n="19">Lanigerum quodcunque pecus servare solebas</l>
                <l xml:id="d007l25" n="20">Mors rapuit, vel morbus habet; per gramina ripe</l>
                <l xml:id="d007l26" n="21">Pascitur alterius quicquid superesse dedit fors.</l>
                <l xml:id="d007l27" n="22">Febris iners, scabiesque tenax, violentaque tussis</l>
                <l xml:id="d007l28" n="23">Iam vacuos populantur agros; premit horrida sudor</l>
                <l xml:id="d007l29" n="24">Mucidus, et rigidi configunt tergora dumi.</l>
                <l xml:id="d007l30" n="25">Tutius abfuerint, ne furtim leta pererret</l>
                <l xml:id="d007l31" n="26">Mesta lues capita, et serpens per ovilia pestis.</l>
                <l xml:id="d007l32" n="27">Cetera nosse datur, refer huc tua lumina tantum.</l>
                <p xml:id="d007l33" n="27|1">Mitio</p>
                <l xml:id="d007l34" n="28">Perge meum culmen, mea spes, mea tota voluptas.</l>
                <p xml:id="d007l35" n="28|1">Epy</p>
                <l xml:id="d007l36" n="29">Ille, procul fulvo quem cernis ludere tergo,</l>
                <l xml:id="d007l37" n="30">Vertice conspicuum, setis cui discolor albis</l>
                <l xml:id="d007l38" n="31">Barba genas mentumque tegit, per pascua late</l>
                <l xml:id="d007l39" n="32">Noscitur immitis, frondisque petulcus et herbe.</l>
                <l xml:id="d007l40" n="33">Hunc etiam cupide metuunt perferre capelle,</l>
                <l xml:id="d007l41" n="34">Sic duras tenerasque tegit, sic pondere toto</l>
                <l xml:id="d007l42" n="35">Irruit, incumbens miseris, Veneremque nec ullam</l>
                <l xml:id="d007l43" n="36">Respuit. Haud proprie fit segnior inde marite,</l>
                <l xml:id="d007l44" n="37">Que paribus signata notis et concolor illi est.</l>
                <l xml:id="d007l45" n="38">Ipse quidem, luxu immodico lassatus et annis,,</l>
                <l xml:id="d007l46" n="39">Iam senuit; sed dura fero recalensque senectus.</l>
                <l xml:id="d007l47" n="40">Ille procax, parili totus licet ardeat estu,</l>
                <l xml:id="d007l48" n="41">Viribus haud paribus fruitur; tamen omnia turbat</l>
                <l xml:id="d007l49" n="42">Septa furens, nullasque sinit dormire quietas</l>
                <l xml:id="d007l50" n="43">Somnifera sub nocte capras; sed ovilia circum</l>
                <l xml:id="d007l51" n="44">Hunc animus, non sanguis agit; dumque aspera prensat</l>
                <l xml:id="d007l52" n="45">Colla, parum stabiles fregisse per oscula dentes,</l>
                <l xml:id="d007l53" n="46">Cernitur, et vocis paulatim perdidit usum.</l>
                <l xml:id="d007l54" n="47">Quem, quotiens video, subitus quatit ilia risus,</l>
                <l xml:id="d007l55" n="48">Ut fragilis dumeta petit, crebrosque himeneos,</l>
                <l xml:id="d007l56" n="49">Et Venerem gelidis ardentem naribus omni</l>
                <l xml:id="d007l57" n="50">Tempore suspirans, inamenum spargit odorem.</l>
                <l xml:id="d007l58" n="51">Tertius ille autem, distortis cornibus, atra</l>
                <l xml:id="d007l59" n="52">Luxuria effervens, teneris male temperat edis.</l>
                <l xml:id="d007l60" n="53">His multum debere memor grex ipse fatetur;</l>
                <l xml:id="d007l61" n="54">Horum namque licet circum presepia natos</l>
                <l xml:id="d007l62" n="55">Enumerare leves, atque agmina multa nepotum.</l>
                <l xml:id="d007l63" n="56">Ille, piger senio, torpet; tamen integer olim</l>
                <l xml:id="d007l64" n="57">Ludere clam solitus, virides nec spernere frondes.</l>
                <l xml:id="d007l65" n="58">Nunc iacet et celum spectat. Premit arduus ille,</l>
                <l xml:id="d007l66" n="59">Proceris gaudens per silvam insistere ramis.</l>
                <l xml:id="d007l67" n="60">Permeat hic valles, longinquaque rura peragrat.</l>
                <l xml:id="d007l68" n="61">Esurit ille rubos, fulgentibus imminet undis,</l>
                <l xml:id="d007l69" n="62">Nec toto satianda Tago sitis arida fervet.</l>
                <l xml:id="d007l70" n="63">Ille ferox animi est, et torva fronte minatur.</l>
                <l xml:id="d007l71" n="64">Ecce duo obnixis qui sese cornibus urgent;</l>
                <l xml:id="d007l72" n="65">Sepe graves silvis olim excivere tumultus,</l>
                <l xml:id="d007l73" n="66">Nunc multo graviora parant, atque omnia turbant.</l>
                <l xml:id="d007l74" n="67">Ecce duo morbo impliciti: Niger iste quiescit,</l>
                <l xml:id="d007l75" n="68">Candidus ille silet; scabiem fricat ille vetustam.</l>
                <l xml:id="d007l76" n="69">Ille quidem, toto quem cernis ab agmine solum,</l>
                <l xml:id="d007l77" n="70">Natura generosus erat; sed, non sua tondens</l>
                <l xml:id="d007l78" n="71">Gramina, sollicito tacitus terit avia gressu.</l>
                <l xml:id="d007l79" n="72">Huic hostis generosus item, sed fractior evo,</l>
                <l xml:id="d007l80" n="73">Contigerat; mors alterius certamen utrinque</l>
                <l xml:id="d007l81" n="74">Conclusit. Non ille vadum torrentis aquosi,</l>
                <l xml:id="d007l82" n="75">Nec iuga saxosi timuisset carpere montis.</l>
                <l xml:id="d007l83" n="76">Dux gregis ille fuit, dum nostra reliquimus olim</l>
                <l xml:id="d007l84" n="77">Pascua; primus iter rapidum per lubrica flexit,</l>
                <l xml:id="d007l85" n="78">Hortatus sotios; mox cetera turba secuta est,</l>
                <l xml:id="d007l86" n="79">Unde diu letos vacui deduximus annos.</l>
                <p xml:id="d007l87" n="79|1">Mitio</p>
                <l xml:id="d007l88" n="80">Quid non longa rapit, seclis fugientibus, etas?</l>
                <l xml:id="d007l89" n="81">Decrevit grex ecce situ: Que culpa? Quis error?</l>
                <l xml:id="d007l90" n="82">Immortale homini nichil est; moriemur et ipsi.</l>
                <l xml:id="d007l91" n="83">Ludere consilium, nec euntis temporis horam</l>
                <l xml:id="d007l92" n="84">Perdere segnitie, curasque repellere inanes;</l>
                <l xml:id="d007l93" n="85">Ni forsan tibi nunc aliud, dilecta, videtur.</l>
                <p xml:id="d007l94" n="85|1">Epy</p>
                <l xml:id="d007l95" n="86">Prorsus idem: Quid enim restet? Que meta malorum?</l>
                <l xml:id="d007l96" n="87">Ambiguum, licet ille gravis promissa minasque</l>
                <l xml:id="d007l97" n="88">Iudicis inculcet, res pendet; ludere prestat</l>
                <l xml:id="d007l98" n="89">Interea, et primam morti subducere partem.</l>
                <l xml:id="d007l99" n="90">Quam sapiens sileo (semper tibi fida profecto</l>
                <l xml:id="d007l100" n="91">Hortatrix, atque una, fui) presentibus uti</l>
                <l xml:id="d007l101" n="92">Et gaudere bonis, fato mandare futura,</l>
                <l xml:id="d007l102" n="93">Blanditiis profugam assiduis revocare iuventam</l>
                <l xml:id="d007l103" n="94">Et retinere manu, properanti obstare senecte.</l>
                <l xml:id="d007l104" n="95">Sed, si tangit amor pecoris, muliebribus aurem</l>
                <l xml:id="d007l105" n="96">Consiliis adverte tuam, nisi forte pudori est.</l>
                <p xml:id="d007l106" n="96|1">Mitio</p>
                <l xml:id="d007l107" n="97">Dic, mea, dic, requies, thalami dic gloria nostri.</l>
                <p xml:id="d007l108" n="97|1">Epy</p>
                <l xml:id="d007l109" n="98">Hos tibi fecunde matres peperere: Quid heres</l>
                <l xml:id="d007l110" n="99">Sanguine in externo? Veteri nova cornua serto</l>
                <l xml:id="d007l111" n="100">Floribus ex nostris ornabimus. Ipse latentem</l>
                <l xml:id="d007l112" n="101">Pamphilus haud noscat fraudem; nec degener istis</l>
                <l xml:id="d007l113" n="102">Sanguis inest, humilisque gregis vestigia servant.</l>
                <l xml:id="d007l114" n="103">Liquitur hic luxu, non pinguia pabula desint</l>
                <l xml:id="d007l115" n="104">Coniugiumque frequens; implebit ovilia solus.</l>
                <l xml:id="d007l116" n="105">Errantes studet ille senes transcendere cursu,</l>
                <l xml:id="d007l117" n="106">Et facit. Ille gregem longe post terga reliquit.</l>
                <l xml:id="d007l118" n="107">Aspicis hunc tumidum? Meditatur prendere truncos</l>
                <l xml:id="d007l119" n="108">Mordicus, et vacuas cornu iam verberat auras.</l>
                <l xml:id="d007l120" n="109">Mitior hunc vultu sequitur; michi crede, sed ille est</l>
                <l xml:id="d007l121" n="110">Sevus et hirsuto multum truculentior apro.</l>
                <l xml:id="d007l122" n="111">Me spectante, parem spoliavit coniuge nuper,</l>
                <l xml:id="d007l123" n="112">Et potitur camuris nunc naribus ac pede torto.</l>
                <l xml:id="d007l124" n="113">Illum inopem, pavidumque procul per saxa fugavit.</l>
                <l xml:id="d007l125" n="114">Hi turpes, rerum indocti, latitare videntur;</l>
                <l xml:id="d007l126" n="115">Sed sine consuescant, discent tot multa magistris.</l>
                <l xml:id="d007l127" n="116">Hi duo - Quid reris? - fatales dulcibus uvis,</l>
                <l xml:id="d007l128" n="117">Iam pingues, mustoque graves; hos, pelle revulsa,</l>
                <l xml:id="d007l129" n="118">Persolves leso (venient trieterica) Bacho.</l>
                <l xml:id="d007l130" n="119">En tibi par aliud; ratio famuletur amori,</l>
                <l xml:id="d007l131" n="120">Dignum laude licet, blandis prope lenius agnis.</l>
                <l xml:id="d007l132" n="121">En quoque par longe varium; pratum ille modesto</l>
                <l xml:id="d007l133" n="122">Dente metit, ramos patulos vorat alter hiatu,</l>
                <l xml:id="d007l134" n="123">Teque tuumque gregem rauca qui voce fatiget,</l>
                <l xml:id="d007l135" n="124">Meque fugare locis informi murmure possit,</l>
                <l xml:id="d007l136" n="125">Spumeus ac frendens, tunsoque simillimus urso.</l>
                <l xml:id="d007l137" n="126">Hos tibi romulei miserunt gramina saltus;</l>
                <l xml:id="d007l138" n="127">Cetera de nostris veniunt tibi gaudia lucis.</l>
                <l xml:id="d007l139" n="128">Hinc alii, atque alii accrescent; fors prona favebit.</l>
                <p xml:id="d007l140" n="128|1">Mitio</p>
                <l xml:id="d007l141" n="129">O pecudum decus eximium, reginaque silve,</l>
                <l xml:id="d007l142" n="130">Perge, age, iunge greges, et cornua flore rubenti</l>
                <l xml:id="d007l143" n="131">His quoque circumda; grex esse videbitur unus.</l>
                <l xml:id="d007l144" n="132">Hunc tamen oblita es; numeris ascribe merentem:</l>
                <p xml:id="d007l145" n="132|1">Epy</p>
                <l xml:id="d007l146" n="133">Invisa regione satum, quem florea vallis</l>
                <l xml:id="d007l147" n="134">Paverit, et nostri spretorem miserit arvi:</l>
                <l xml:id="d007l148" n="135">Pellicis imperio premimur; moribundus et unus</l>
                <l xml:id="d007l149" n="136">Introeat, spatiumque brevis non expleat anni.</l>
                <p xml:id="d007l150" n="136|1">Mitio</p>
                <l xml:id="d007l151" n="137">Iram frange, precor: nil unquam tale iubebo.</l>
                <l xml:id="d007l152" n="138">Iam tranquilla redi, quoniam res magna peracta est.</l>
                <l xml:id="d007l153" n="139">Pamphilus ut redeat, iustas licet arte querelas</l>
                <l xml:id="d007l154" n="140">Abstulimus, tacitam mestus sili sorbeat iram.</l>
                <p xml:id="d007l155" n="140|1">Epy</p>
                <l xml:id="d007l156" n="141">Multa quidem curis dedimus, iamque hora quietis</l>
                <l xml:id="d007l157" n="142">Nos vocat. Accelera; glacies premat hispida colles,</l>
                <l xml:id="d007l158" n="143">Brachia nos nexi, molli iaceamus in ulva.</l>
            </div1>
            <div1 xml:id="d008" type="section" decls="#md" met="H">
                <head>
                    <title>8</title>
                    <abbr>8</abbr>
                    <bibl source="digital">Tiziana Brolli</bibl>
                </head>
                <p xml:id="d008l1" n="0|1">Divortium</p>
                <lb/>
                <p xml:id="d008l2" n="0|2">Ganimedes</p>
                <l xml:id="d008l3" n="1">Quo fugis? Expecta; liceat condiscere causas</l>
                <l xml:id="d008l4" n="2">Discidii. Tu nostra, puer, (nisi fallor) amabas</l>
                <l xml:id="d008l5" n="3">Pascua. Quo, pastos, abigis cum matribus agnos,</l>
                <l xml:id="d008l6" n="4">Ingrate atque oblite mei rerumque mearum?</l>
                <p xml:id="d008l7" n="4|1">Amiclas</p>
                <l xml:id="d008l8" n="5">Parce, parens, damnare tuum. Puer, ipse fateris,</l>
                <l xml:id="d008l9" n="6">Hac pavi regione gregem. Tibi letior annis</l>
                <l xml:id="d008l10" n="7">Tunc animus fuerat; nunc intractabilis, asper.</l>
                <l xml:id="d008l11" n="8">Me quoque vivendo patientia prima reliquit.</l>
                <p xml:id="d008l12" n="8|1">Ganimedes</p>
                <l xml:id="d008l13" n="9">Consilium solet esse senum, iuvenumque voluptas;</l>
                <l xml:id="d008l14" n="10">Tu michi deliras, senior; tum vallis amator</l>
                <l xml:id="d008l15" n="11">Unius, deserta vagus nunc avia tentas.</l>
                <p xml:id="d008l16" n="11|1">Amiclas</p>
                <l xml:id="d008l17" n="12">Propositum mutat sapiens; at stultus inheret.</l>
                <l xml:id="d008l18" n="13">Res, tempus, fortuna, locus firmata frequenter</l>
                <l xml:id="d008l19" n="14">Consilia alternant. Macie turpique veterno</l>
                <l xml:id="d008l20" n="15">Terga pecus confecta gerit; squalentia sentes</l>
                <l xml:id="d008l21" n="16">Vellera dilacerant. Quid agam? Nec pocula fontis</l>
                <l xml:id="d008l22" n="17">Tuta, nec herbarum morsus sucique salubres.</l>
                <l xml:id="d008l23" n="18">Ipse aer suspecta michi suspiria reddit.</l>
                <l xml:id="d008l24" n="19">Quin iustam permitte fugam, et miserere coacti.</l>
                <l xml:id="d008l25" n="20">Nam potes: Ecce etenim veni ad tua gramina pauper,</l>
                <l xml:id="d008l26" n="21">Pauperiorque domum redeo, non laete, nec edis</l>
                <l xml:id="d008l27" n="22">Auctior, invidia et solis iam ditior annis.</l>
                <l xml:id="d008l28" n="23">Adde supercilii pondus, quod non gravis equet</l>
                <l xml:id="d008l29" n="24">Ethna iugis, non Ossa rigens, non altus Olimpus.</l>
                <l xml:id="d008l30" n="25">Id prius equanimis tuleram; indignantior etas</l>
                <l xml:id="d008l31" n="26">Est senium, rugeque animos in verba ministrant.</l>
                <l xml:id="d008l32" n="27">Triste senex servus! Sit libera nostra senectus.</l>
                <l xml:id="d008l33" n="28">Serva iuventa retro est; servilem libera vitam</l>
                <l xml:id="d008l34" n="29">Mors claudat; memor usque mei subsiste, valeque;</l>
                <l xml:id="d008l35" n="30">Me fatum tentare meum sine pascua circum.</l>
                <p xml:id="d008l36" n="30|1">Ganimedes</p>
                <l xml:id="d008l37" n="31">En animi servum memoris! Sic omnia ventus</l>
                <l xml:id="d008l38" n="32">Abstulit? Has mereor grates, hec premia reddis?</l>
                <l xml:id="d008l39" n="33">Ut nil prestiterim; multum, licet impar, amavi.</l>
                <p xml:id="d008l40" n="33|1">Amiclas</p>
                <l xml:id="d008l41" n="34">Verba quidem verbis; res rebus; purus amori,</l>
                <l xml:id="d008l42" n="35">Sed solus, debetur amor; gratusque memorque,</l>
                <l xml:id="d008l43" n="36">Sum, quia te semper, postquam michi notus, amavi;</l>
                <l xml:id="d008l44" n="37">Et, dum vita comes, si quid michi credis, amabo.</l>
                <p xml:id="d008l45" n="37|1">Ganimedes</p>
                <l xml:id="d008l46" n="38">Quo properas igitur? Que te magis allicit ora?</l>
                <l xml:id="d008l47" n="39">Unanimes que causa repens disiungit amicos?</l>
                <l xml:id="d008l48" n="40">Perdit enim servi nomen, cui libera mens est.</l>
                <p xml:id="d008l49" n="40|1">Amiclas</p>
                <l xml:id="d008l50" n="41">Aspice fagifero tangentem vertice montem</l>
                <l xml:id="d008l51" n="42">Nubila, tum gravida fontes tellure crepantes,</l>
                <l xml:id="d008l52" n="43">Unde ruens pelagis confunditur unda quaternis.</l>
                <l xml:id="d008l53" n="44">Aspice preruptum scopulis extantibus alte</l>
                <l xml:id="d008l54" n="45">Ire sub astra iugum. Lapis ille impervius olim,</l>
                <l xml:id="d008l55" n="46">Punicus hesperio donec sibi pastor aceto</l>
                <l xml:id="d008l56" n="47">Fecit et igne viam, nostris pastoribus ingens</l>
                <l xml:id="d008l57" n="48">Diluvium stragemque ferens; hoc forte per estum</l>
                <l xml:id="d008l58" n="49">Solus ego ac sitiens nuper sub colle vagabar.</l>
                <l xml:id="d008l59" n="50">Gillias erranti sese comitemque ducemque</l>
                <l xml:id="d008l60" n="51">Obtulit, et vivas digito direxit ad undas.</l>
                <l xml:id="d008l61" n="52">Progredior, vallesque novas et pinguia late</l>
                <l xml:id="d008l62" n="53">Rura noto; sed, sepe oculos in terga reflectens,</l>
                <l xml:id="d008l63" n="54">Iam latus hoc sordere michi, iam turbidus ether</l>
                <l xml:id="d008l64" n="55">Cepit ad occasum, iam sidera mesta videri.</l>
                <l xml:id="d008l65" n="56">Agnosco validum patrie revocantis amorem;</l>
                <l xml:id="d008l66" n="57">Illic et viole melius per roscida pallent,</l>
                <l xml:id="d008l67" n="58">Per dumeta rose melius redolentque rubentque,</l>
                <l xml:id="d008l68" n="59">Purior ac patrius illic michi prata pererrat</l>
                <l xml:id="d008l69" n="60">Rivus, et ausonie sapor est iam dulcior herbe.</l>
                <p xml:id="d008l70" n="60|1">Ganimedes</p>
                <l xml:id="d008l71" n="61">Spreta fides igitur comitum tam certa piorum;</l>
                <l xml:id="d008l72" n="62">Cum quibus et niveas laqueis viscoque columbas</l>
                <l xml:id="d008l73" n="63">Gaudebas, dammasque plagis tentare fugaces?</l>
                <l xml:id="d008l74" n="64">Cum quibus et Capree soles, umbrasque Leonis,</l>
                <l xml:id="d008l75" n="65">Et Tauri flores, et adulte Virginis uvas</l>
                <l xml:id="d008l76" n="66">Carpere, vel fando cunctantem impellere noctem,</l>
                <l xml:id="d008l77" n="67">Vel longum breviare diem sermone iocisque,</l>
                <l xml:id="d008l78" n="68">Et requie molli durum condire laborem?</l>
                <p xml:id="d008l79" n="68|1">Amiclas</p>
                <l xml:id="d008l80" n="69">Nil spretum, nisi silva ferox pastorque protervus,</l>
                <l xml:id="d008l81" n="70">Et plumbo infecti latices, et turbine tortus</l>
                <l xml:id="d008l82" n="71">Pulvis, et umbra nocens, et grandinis ira sonore.</l>
                <p xml:id="d008l83" n="71|1">Ganimedes</p>
                <l xml:id="d008l84" n="72">An prius ista tibi tam longum ignota per evum?</l>
                <p xml:id="d008l85" n="72|1">Amiclas</p>
                <l xml:id="d008l86" n="73">Nota prius, fateor; tenuit me pestifer usus</l>
                <l xml:id="d008l87" n="74">Luctantem, me vester amor, me forma puelle</l>
                <l xml:id="d008l88" n="75">Blandior illecebris. Sed iam cum tempore sensim</l>
                <l xml:id="d008l89" n="76">Omnia mutantur; studium iuvenile senecte</l>
                <l xml:id="d008l90" n="77">Displicet, et variant cure variante capillo.</l>
                <p xml:id="d008l91" n="77|1">Ganimedes</p>
                <l xml:id="d008l92" n="78">Hic vulgo iam notus eras, nec carior alter</l>
                <l xml:id="d008l93" n="79">Vel michi vel sotiis; silvis errabis in illis,</l>
                <l xml:id="d008l94" n="80">Et mecum mansisse voles, cupiesque reverti.</l>
                <p xml:id="d008l95" n="80|1">Amiclas</p>
                <l xml:id="d008l96" n="81">Nil penitus non esse potest; fortuna gubernat</l>
                <l xml:id="d008l97" n="82">Res hominum, valet illa piis obsistere ceptis,</l>
                <l xml:id="d008l98" n="83">Illa favere malis. At, si presagia quicquam</l>
                <l xml:id="d008l99" n="84">Nostra ferunt certi, levis est ad prima recursus</l>
                <l xml:id="d008l100" n="85">Principia. Huc genitor profusus me ruris aviti</l>
                <l xml:id="d008l101" n="86">Finibus infantem rapuit, ripaque palustri</l>
                <l xml:id="d008l102" n="87">Exposuit miserum, atque abiit. Per quattuor inde</l>
                <l xml:id="d008l103" n="88">Servio lustra tibi, nulla est iniuria iustus</l>
                <l xml:id="d008l104" n="89">Libertatis amor; patrii quoque cura sepulcri est</l>
                <l xml:id="d008l105" n="90">Tempestiva seni. Iam tandem absiste precari,</l>
                <l xml:id="d008l106" n="91">Atque iterum, pater alme, vale, dextramque relaxa.</l>
                <p xml:id="d008l107" n="91|1">Ganimedes</p>
                <l xml:id="d008l108" n="92">Ah! miser. Et merita quis te cum laude canentem</l>
                <l xml:id="d008l109" n="93">Audiet, aut levi describet carmina lauro?</l>
                <p xml:id="d008l110" n="93|1">Amiclas</p>
                <l xml:id="d008l111" n="94">Expectando quidem fessus, raucusque canendo,</l>
                <l xml:id="d008l112" n="95">Attuleram vereor vocis fastidia nostre.</l>
                <l xml:id="d008l113" n="96">Fors aliis placiturus eo; non una per omnes</l>
                <l xml:id="d008l114" n="97">Est hominis fortuna dies: Nunc mane quietum</l>
                <l xml:id="d008l115" n="98">Turbida lux sequitur; nunc matutina serenus</l>
                <l xml:id="d008l116" n="99">Nubila vesper agit. Sic tempestatibus atris</l>
                <l xml:id="d008l117" n="100">Tutus adest portus; sic litora puppe tenentes</l>
                <l xml:id="d008l118" n="101">Tempestas inopina ferit. Spes, terror ubique</l>
                <l xml:id="d008l119" n="102">Iuxta habitant; fortuna vaga est, et protinus, inter</l>
                <l xml:id="d008l120" n="103">Quamvis pressa manus, ceu lubricus effluit anguis.</l>
                <l xml:id="d008l121" n="104">Nil habet ista magis tua nunc opulentia certi</l>
                <l xml:id="d008l122" n="105">Quam mea paupertas; ubi pluris signa favoris</l>
                <l xml:id="d008l123" n="106">Et minus est fidei. Sed iam me Gillias, audi,</l>
                <l xml:id="d008l124" n="107">Sollicitat, damnatque moras, et Phebus hiberum</l>
                <l xml:id="d008l125" n="108">Vergit ad occeanum, montem nix occupat altum.</l>
                <l xml:id="d008l126" n="109">Balatu moveor pecoris; nec candida dulci</l>
                <l xml:id="d008l127" n="110">Mugitu, ingeminans, cessat revocare iuvenca.</l>
                <l xml:id="d008l128" n="111">Ire libet; liceat; nusquam sunt carmina tanti.</l>
                <p xml:id="d008l129" n="111|1">Ganimedes</p>
                <l xml:id="d008l130" n="112">Men iuvenem pavisse domi et finxisse docendo,</l>
                <l xml:id="d008l131" n="113">Ut doctum nova silva senem, novus hospes haberet?</l>
                <l xml:id="d008l132" n="114">Sic labor agricolis longus, brevis inde voluptas.</l>
                <l xml:id="d008l133" n="115">Arva domant aliis. Sic fessus nauta quietis</l>
                <l xml:id="d008l134" n="116">Invehit ancipiti delatas equore merces.</l>
                <l xml:id="d008l135" n="117">Nosco meum sidus: Aliis utenda paravi.</l>
                <l xml:id="d008l136" n="118">Fatum agnosco tuum: Primis nam pauper ab annis,</l>
                <l xml:id="d008l137" n="119">Pauper eris senior, pauper morieris Amicla.</l>
                <l xml:id="d008l138" n="120">I, tamen; ipse meis (quando hoc immobile votum est)</l>
                <l xml:id="d008l139" n="121">Te sine - quod nollem - iam solus pascar acervis.</l>
                <p xml:id="d008l140" n="121|1">Amiclas</p>
                <l xml:id="d008l141" n="122">Ipse per estatem mediam, vel colle virenti,</l>
                <l xml:id="d008l142" n="123">Valle vel umbrosa, nitidique in margine fontis</l>
                <l xml:id="d008l143" n="124">Solus apollinea modulans sub fronde sedebo,</l>
                <l xml:id="d008l144" n="125">Lanigerumque gregem pascam, et loca florea circum</l>
                <l xml:id="d008l145" n="126">Mellificas imitabor apes. Te dives habebit</l>
                <l xml:id="d008l146" n="127">Silva, sed urentes turbabunt otia cure.</l>
            </div1>
            <div1 xml:id="d009" type="section" decls="#md" met="H">
                <head>
                    <title>9</title>
                    <abbr>9</abbr>
                    <bibl source="digital">Tiziana Brolli</bibl>
                </head>
                <l xml:id="d009l1" n="1">[Querulus]</l>
                <lb/>
                <p xml:id="d009l2" n="1|1">Philogeus</p>
                <l xml:id="d009l3" n="2">Heu lacere fragmenta domus! Heu sidus agello</l>
                <l xml:id="d009l4" n="3">Triste meo! Quid votivi nunc stirpibus imbres?</l>
                <l xml:id="d009l5" n="4">Quid pecori studium? Segeti quid lenior aura,</l>
                <l xml:id="d009l6" n="5">Aut soles valuere pii? Sors aspera ruris</l>
                <l xml:id="d009l7" n="6">Semper, et immenso tenuis fortuna paratu!</l>
                <l xml:id="d009l8" n="7">Agricola infelix, ubi primum cornua tollens</l>
                <l xml:id="d009l9" n="8">Floriger annus adest, circum sua gaudia fertur,</l>
                <l xml:id="d009l10" n="9">Rastra manu versans rigida scabrosque ligones;</l>
                <l xml:id="d009l11" n="10">Urget in arva boves, sulcoque annixus inheret.</l>
                <l xml:id="d009l12" n="11">Inserit hic ramos, herbas hinc ungue nocentes</l>
                <l xml:id="d009l13" n="12">Vellit, et utilibus lolium secernit avenis.</l>
                <l xml:id="d009l14" n="13">Hinc fodit et ripam bellis brumalibus armat;</l>
                <l xml:id="d009l15" n="14">Inde leves prono devertit tramite rivos,</l>
                <l xml:id="d009l16" n="15">Nil vel inexpertum linquens, vel segniter idem</l>
                <l xml:id="d009l17" n="16">Expertus, sed cuncta nimis. Tum nubila ab austro</l>
                <l xml:id="d009l18" n="17">Suspicit, et secum pluvias incusat inertes,</l>
                <l xml:id="d009l19" n="18">Tranquillosque dies operi ventosque faventes</l>
                <l xml:id="d009l20" n="19">Invocat, ac celum precibus votisque fatigat.</l>
                <l xml:id="d009l21" n="20">Heu! Misero. Postquam sudore exhaustus anhelo</l>
                <l xml:id="d009l22" n="21">Spes cernit florere suas iamque horrea laxat,</l>
                <l xml:id="d009l23" n="22">Ecce, fremens, sata culta truci vertigine nimbus</l>
                <l xml:id="d009l24" n="23">Obruit, et longos anni brevis hora labores</l>
                <l xml:id="d009l25" n="24">Una necat, pereuntque seni sua somnia fesso.</l>
                <l xml:id="d009l26" n="25">Adde peregrinas volucres populantia campum</l>
                <l xml:id="d009l27" n="26">Agmina, tectorum lapsus, incendia, fures;</l>
                <l xml:id="d009l28" n="27">Adde gravem morbos nebulam mortesque pluentem,</l>
                <l xml:id="d009l29" n="28">Innumerosque gregis casus, hominumque ruinas</l>
                <l xml:id="d009l30" n="29">Qualia nunc flemus mesti! Et vix flere relictum est,</l>
                <l xml:id="d009l31" n="30">Ora metus mortis quoniam trepidantia claudit.</l>
                <l xml:id="d009l32" n="31">Heu! Heu! Quo me cura tulit? Quo cecus habendi</l>
                <l xml:id="d009l33" n="32">Traxit amor? Poteram vulgo quot tutius artes,</l>
                <l xml:id="d009l34" n="33">Quot rerum tentare vias! Cur ultima lecta est?</l>
                <l xml:id="d009l35" n="34">Paupertate labor mixtus, semperque malignam</l>
                <l xml:id="d009l36" n="35">Scalpere tellurem, querulasque optare cicadas?</l>
                <p xml:id="d009l37" n="35|1">Theophilus</p>
                <l xml:id="d009l38" n="36">Quid gemis? Aut quenam usque adeo fortuna molesta est?</l>
                <p xml:id="d009l39" n="36|1">Philogeus</p>
                <l xml:id="d009l40" n="37">Quid gemis? Heu mea rura vides? Fons ecce laborum</l>
                <l xml:id="d009l41" n="38">Atque operum! Spes ecce mee! Quid vivere longum</l>
                <l xml:id="d009l42" n="39">Fert homini? Nec desinimus nocitura precari.</l>
                <l xml:id="d009l43" n="40">Que modo dumivagis fuerant angusta capellis</l>
                <l xml:id="d009l44" n="41">Antra, vacant; rareque procul languentis oberrant</l>
                <l xml:id="d009l45" n="42">Relliquie armenti, quas mors violenta per orbem</l>
                <l xml:id="d009l46" n="43">Spargit et insequitur; non equoris obice vasti,</l>
                <l xml:id="d009l47" n="44">Non celi terreque situ, non denique totis</l>
                <l xml:id="d009l48" n="45">Caucaseis arcenda iugis; sic omnia victrix</l>
                <l xml:id="d009l49" n="46">Proterit et latos depascitur ordine saltus,</l>
                <l xml:id="d009l50" n="47">Exemplis caritura quidem, tenuemque nepotum</l>
                <l xml:id="d009l51" n="48">Vix habitura fidem, superant si forte nepotes;</l>
                <l xml:id="d009l52" n="49">Nec finem modo fata parant imponere rebus.</l>
                <p xml:id="d009l53" n="49|1">Theophilus</p>
                <l xml:id="d009l54" n="50">Nosse mali causas ingens solet esse levamen.</l>
                <l xml:id="d009l55" n="51">Dissere, si nosti, que tante pestis origo.</l>
                <p xml:id="d009l56" n="51|1">Philogeus</p>
                <l xml:id="d009l57" n="52">Multa dei celant hominem; non omnia servus</l>
                <l xml:id="d009l58" n="53">Clausa videt domini, cum sit mortalis uterque.</l>
                <l xml:id="d009l59" n="54">Que tamen in silvis crebrescat fabula, dicam:</l>
                <l xml:id="d009l60" n="55">Cerne sinus pelagi geminos, quos maxima frangunt</l>
                <l xml:id="d009l61" n="56">Flumina, et adverso dirimentia gurgite terras:</l>
                <l xml:id="d009l62" n="57">Hunc hirsuta premit glacies, et bruma perennis</l>
                <l xml:id="d009l63" n="58">Asperat, horrificoque infestant murmure tigres;</l>
                <l xml:id="d009l64" n="59">Illum blanda rosis non arescentibus estas</l>
                <l xml:id="d009l65" n="60">Temperat, et virides fantur per plana volucres.</l>
                <l xml:id="d009l66" n="61">Hos, alio prius orta, sinus afflaverat, orbe;</l>
                <l xml:id="d009l67" n="62">Hinc nostris translata lues iam regnat in arvis.</l>
                <p xml:id="d009l68" n="62|1">Theophilus</p>
                <l xml:id="d009l69" n="63">Quo mare tam facili transivit et ethera saltu?</l>
                <p xml:id="d009l70" n="63|1">Philogeus</p>
                <l xml:id="d009l71" n="64">Illuc heu! cupidi (stimulat sua quemque libido)</l>
                <l xml:id="d009l72" n="65">Pervenit pars una gregis, sucosque veneni</l>
                <l xml:id="d009l73" n="66">Et diras gustavit aquas. Atque inde revertens,</l>
                <l xml:id="d009l74" n="67">Mox peritura, cohors late contagia fudit.</l>
                <l xml:id="d009l75" n="68">Pastorem pastor, pecudem pecus inficit egra;</l>
                <l xml:id="d009l76" n="69">Spirat enim saniem inclusam pulmonis adusti</l>
                <l xml:id="d009l77" n="70">Alitus, infaustis aspirant flatibus euri.</l>
                <l xml:id="d009l78" n="71">Intereunt iumenta, boves, durique bubulci;</l>
                <l xml:id="d009l79" n="72">Graminaque et segetes vacuis moribundus aristis</l>
                <l xml:id="d009l80" n="73">Imminet, et culmum componit messor inanem.</l>
                <l xml:id="d009l81" n="74">Nec morbi modus ullus adest; velocibus alis</l>
                <l xml:id="d009l82" n="75">Mors volat; externos frustra glomeramus odores.</l>
                <l xml:id="d009l83" n="76">His etiam sua pestis inest. Quid demoror? Omnes</l>
                <l xml:id="d009l84" n="77">Occidimus, nisi fata minas placata remittunt.</l>
                <l xml:id="d009l85" n="78">Quanquam quid reliqui est miseris? Iam falce recurva</l>
                <l xml:id="d009l86" n="79">Ultima rura metunt, graia qua vectus ab ora</l>
                <l xml:id="d009l87" n="80">Marmoreoque novam designans limite silvam,</l>
                <l xml:id="d009l88" n="81">Inclita magnificus posuit confinia pastor.</l>
                <p xml:id="d009l89" n="81|1">Theophilus</p>
                <l xml:id="d009l90" n="82">Falleris, ah! demens; nam iusta et sera merentes</l>
                <l xml:id="d009l91" n="83">Pastores ferit ira Dei, populumque rebellem.</l>
                <l xml:id="d009l92" n="84">Effugite, o ceci, securaque poscite regna.</l>
                <p xml:id="d009l93" n="84|1">Philogeus</p>
                <l xml:id="d009l94" n="85">Nec mora tuta quidem, nec iam fuga tutior usquam;</l>
                <l xml:id="d009l95" n="86">Obvia mors prevertit enim, et, quocunque movemur,</l>
                <l xml:id="d009l96" n="87">Mille parat medio laqueos et retia calle.</l>
                <p xml:id="d009l97" n="87|1">Theophilus</p>
                <l xml:id="d009l98" n="88">Accipe consilium propere; cunctatio namque</l>
                <l xml:id="d009l99" n="89">Lenta fuit semper subitis inimica periclis:</l>
                <l xml:id="d009l100" n="90">Huc, huc volve oculos; hec est via recta sine ullis</l>
                <l xml:id="d009l101" n="91">Insidiis, predura quidem calcataque paucis,</l>
                <l xml:id="d009l102" n="92">Sed super aerios arcto que tramite colles</l>
                <l xml:id="d009l103" n="93">Perferat et sistat fessum in regione quieta.</l>
                <l xml:id="d009l104" n="94">Illic vita habitat; leva sed olentis averni</l>
                <l xml:id="d009l105" n="95">Sulphureis stant stagna vadis; ibi lurida mortis</l>
                <l xml:id="d009l106" n="96">Signa vides, atroque polum nigrescere fumo.</l>
                <l xml:id="d009l107" n="97">Hos evade lacus; dextrum michi prende cacumen.</l>
                <p xml:id="d009l108" n="97|1">Philogeus</p>
                <l xml:id="d009l109" n="98">Enitar; tu me sequere et miserere iuvando.</l>
                <l xml:id="d009l110" n="99">Quin prior i, tardum attollens, et porrige dextram.</l>
                <p xml:id="d009l111" n="99|1">Theophilus</p>
                <l xml:id="d009l112" n="100">Ultimus ac primus adero, pellamque trahamque;</l>
                <l xml:id="d009l113" n="101">Tu modo, nec labor officiat, tibi solus adesto.</l>
            </div1>
            <div1 xml:id="d010" type="section" decls="#md" met="H">
                <head>
                    <title>10</title>
                    <abbr>10</abbr>
                    <bibl source="digital">Tiziana Brolli</bibl>
                </head>
                <p xml:id="d010l1" n="0|1">Laurea Occidens</p>
                <lb/>
                <p xml:id="d010l2" n="0|2">Socrates</p>
                <l xml:id="d010l3" n="1">Quid, Silvane, doles? Tante que causa querele?</l>
                <p xml:id="d010l4" n="1|1">Silvanus</p>
                <l xml:id="d010l5" n="2">Heu, Socrates, (quem vix reliquum fortuna ruine</l>
                <l xml:id="d010l6" n="3">Dura sinit nostre) nescis, dulcissime, nescis</l>
                <l xml:id="d010l7" n="4">Quid querar, et quam iusta michi sit causa dolendi?</l>
                <p xml:id="d010l8" n="4|1">Socrates</p>
                <l xml:id="d010l9" n="5">Auguror; expecto sed rem cumulatius ex te.</l>
                <l xml:id="d010l10" n="6">Fare miser misero; non aspernabere luctus,</l>
                <l xml:id="d010l11" n="7">Participem comitemque ioci quem letus habebas.</l>
                <p xml:id="d010l12" n="7|1">Silvanus</p>
                <l xml:id="d010l13" n="8">Nescis prevalidi rumpunt ut verba dolores?</l>
                <l xml:id="d010l14" n="9">Quid me, care, iubes fari? Pastoria nunquid</l>
                <l xml:id="d010l15" n="10">Materia est lugere deas? Tamen accipe quantum</l>
                <l xml:id="d010l16" n="11">Singultus lacrimeque sinunt: Fuit alta remotis</l>
                <l xml:id="d010l17" n="12">Silva locis, qua se, diversis montibus acti,</l>
                <l xml:id="d010l18" n="13">Sorga nitens Rodano pallensque Ruentia miscent.</l>
                <l xml:id="d010l19" n="14">Hic michi, quo fueram tusco translatus ab Arno,</l>
                <l xml:id="d010l20" n="15">(Sic hominum res fata rotant!) fuit aridulum rus.</l>
                <l xml:id="d010l21" n="16">Dum colui, indigui, atque operi successit egestas.</l>
                <l xml:id="d010l22" n="17">Id reputans, avertor enim piguitque laborum</l>
                <l xml:id="d010l23" n="18">Pertesumque inopis studii; tandemque relinquens</l>
                <l xml:id="d010l24" n="19">Arva inarata, vagus silvis spatiabar apricis.</l>
                <l xml:id="d010l25" n="20">Verum inter scopulos nodosaque robora quercus</l>
                <l xml:id="d010l26" n="21">Creverat ad ripam fluvii pulcherrima laurus.</l>
                <l xml:id="d010l27" n="22">Huc rapior, dulcisque semel postquam attigit umbra,</l>
                <l xml:id="d010l28" n="23">Omnis in hanc vertor; cessit mea prima voluptas.</l>
                <l xml:id="d010l29" n="24">Rusticus ardor erat, sed erat gratissimus ardor</l>
                <l xml:id="d010l30" n="25">Ille michi insueto, qui me, mortalia prorsus</l>
                <l xml:id="d010l31" n="26">Oblitum immemoremque mei, meminisse iubebat</l>
                <l xml:id="d010l32" n="27">Hanc unam, curasque et totum huc volvere tempus.</l>
                <l xml:id="d010l33" n="28">Sic ruris desertus honos, et quicquid in enses</l>
                <l xml:id="d010l34" n="29">Precipitat, pax parta animi, pulsique tumultus;</l>
                <l xml:id="d010l35" n="30">Has ego delitias et opes, hec regna putavi.</l>
                <p xml:id="d010l36" n="30|1">Socrates</p>
                <l xml:id="d010l37" n="31">Perge: Quis interea neglecti vultus agelli?</l>
                <p xml:id="d010l38" n="31|1">Silvanus</p>
                <l xml:id="d010l39" n="32">Nec novi, nec nosse velim; michi laurea cure</l>
                <l xml:id="d010l40" n="33">Sola fuit. Sed iam, Socrates - ignosce - gemendum est.</l>
                <p xml:id="d010l41" n="33|1">Socrates</p>
                <l xml:id="d010l42" n="34">Imo age, perge, precor; pariter lacrimabimur ambo,</l>
                <l xml:id="d010l43" n="35">Et pietas communis enim et iactura dolorque.</l>
                <p xml:id="d010l44" n="35|1">Silvanus</p>
                <l xml:id="d010l45" n="36">Laurea culta michi, nec me situs asper et horrens</l>
                <l xml:id="d010l46" n="37">Arcuit incepto; propriis nec viribus ausus,</l>
                <l xml:id="d010l47" n="38">Externos volui consultor adire colonos.</l>
                <l xml:id="d010l48" n="39">Nec longe tenuere vie, nec tempus iniquum</l>
                <l xml:id="d010l49" n="40">Ac durum tardavit opus. Vulgata tenebam</l>
                <l xml:id="d010l50" n="41">Ascrei consulta senis; tamen altius ire</l>
                <l xml:id="d010l51" n="42">Mens erat, ac variis artem solidare magistris.</l>
                <l xml:id="d010l52" n="43">Dux michi nullus erat, nisi amor fervorque videndi.</l>
                <l xml:id="d010l53" n="44">Primum iter in Latium, qua pulcher Mintius uda,</l>
                <l xml:id="d010l54" n="45">Formoso de patre oriens, interluit arva.</l>
                <l xml:id="d010l55" n="46">Hic venetum celsis extantem in milibus unum</l>
                <l xml:id="d010l56" n="47">Pastorem, agricolam bellatoremque vicissim</l>
                <l xml:id="d010l57" n="48">Conspiciens, dextre modulantem in vertice ripe,</l>
                <l xml:id="d010l58" n="49">Accedo et brevibus percontor plurima verbis.</l>
                <l xml:id="d010l59" n="50">Iussus ab hoc Asiam graiasque invisere terras,</l>
                <l xml:id="d010l60" n="51">Vix Athesim attigeram, patrii qua limina montis</l>
                <l xml:id="d010l61" n="52">Deserit et letos fugiens amplectitur agros,</l>
                <l xml:id="d010l62" n="53">Ecce veronei per prata virentia Martis</l>
                <l xml:id="d010l63" n="54">Ire duos video; canit hic, legit ille salubre</l>
                <l xml:id="d010l64" n="55">Herbarum genus et pecori bonus applicat egro.</l>
                <l xml:id="d010l65" n="56">Progredior: Calidusque Aponus gelidusque Timavus</l>
                <l xml:id="d010l66" n="57">Iam spatiis equis aberant, dum pervigil alas</l>
                <l xml:id="d010l67" n="58">Intempestivum quatiens dominoque molestum,</l>
                <l xml:id="d010l68" n="59">Perstrepuit levo villa de culmine Gallus;</l>
                <l xml:id="d010l69" n="60">Mox, baculo excussus, mestum cantoribus omen</l>
                <l xml:id="d010l70" n="61">Prebuit. Hinc nullo resonantia litora cantu,</l>
                <l xml:id="d010l71" n="62">Procurvosque sinus tacitus sequor. Obvia tandem</l>
                <l xml:id="d010l72" n="63">Rura sonora animum, vocemque et verba dedere.</l>
                <l xml:id="d010l73" n="64">Letior illa lego. Smyrnam sub fine viarum</l>
                <l xml:id="d010l74" n="65">Perventum, cecumque senem, sed multa videntem</l>
                <l xml:id="d010l75" n="66">Convenio. Isque, Italo missum ut cognovit ab orbe,</l>
                <l xml:id="d010l76" n="67">Prosiluit, dextramque dedit, nemorumque profundo</l>
                <l xml:id="d010l77" n="68">Accubitu et fusca fessum statione recepit,</l>
                <l xml:id="d010l78" n="69">Attonitumque manu penetralibus intulit umbris.</l>
                <l xml:id="d010l79" n="70">Figo oculos, et cuncta libens et singula circum</l>
                <l xml:id="d010l80" n="71">Visa noto, cupidumque fruor sermone senili</l>
                <l xml:id="d010l81" n="72">Insolitus. Dii, qualem hominem! Quid divite celo</l>
                <l xml:id="d010l82" n="73">Subtrahitis terre rarum breve munus egenti?</l>
                <l xml:id="d010l83" n="74">Hunc magni circum comites, lectissima turba,</l>
                <l xml:id="d010l84" n="75">Stabant. Iuxta autem cunctis sublimior unus,</l>
                <l xml:id="d010l85" n="76">Cui grege de toto supremus cesserat hircus,</l>
                <l xml:id="d010l86" n="77">Fortunas, casusque ducum regumque canebat.</l>
                <l xml:id="d010l87" n="78">Nec casum tamen ille suum sortemque repostam,</l>
                <l xml:id="d010l88" n="79">Nec tristes in terga canes instare videbat,</l>
                <l xml:id="d010l89" n="80">Regibus attonso flendus post fata capillo.</l>
                <l xml:id="d010l90" n="81">Iuxta alter senio infractus, iuveniliter alta</l>
                <l xml:id="d010l91" n="82">Voce canens; furere hinc dictus, sed voce furorem</l>
                <l xml:id="d010l92" n="83">Diluit, et falso quesivit crimine laudem.</l>
                <l xml:id="d010l93" n="84">Sacra, sacerdotes canit hic; ille arma tubasque,</l>
                <l xml:id="d010l94" n="85">Inde deum favor, inde virum; per lesbia captum</l>
                <l xml:id="d010l95" n="86">Rura lupum salvumque gregem, iaculoque liraque</l>
                <l xml:id="d010l96" n="87">Fretus, et hinc clarus factis, hinc cantibus alter.</l>
                <l xml:id="d010l97" n="88">Altera solliciti laqueos cantabat amoris</l>
                <l xml:id="d010l98" n="89">Docta puella, choris doctorum immixta virorum;</l>
                <l xml:id="d010l99" n="90">Cynnameus roseo calamus cui semper ab ore</l>
                <l xml:id="d010l100" n="91">Pendulus, et dulces mulcebant astra querele.</l>
                <l xml:id="d010l101" n="92">Hanc choris late cantata Bachide notus,</l>
                <l xml:id="d010l102" n="93">Hanc clarius caram suspirans carmine Lyden,</l>
                <l xml:id="d010l103" n="94">Et quem Cyrenis genitum dedit Africa Nilo,</l>
                <l xml:id="d010l104" n="95">Hanc theius samio pastor stupet igne liquescens;</l>
                <l xml:id="d010l105" n="96">Nec minus hanc nostrique procul mirantur amantes,</l>
                <l xml:id="d010l106" n="97">Voce omnes humili et querula, simul impare cantu.</l>
                <l xml:id="d010l107" n="98">Pone senex pueri in gremio, vix mole soporis</l>
                <l xml:id="d010l108" n="99">Lumina pressa movens, lenibat cantibus auras;</l>
                <l xml:id="d010l109" n="100">Mox siluit victus, cesserunt carmina somno,</l>
                <l xml:id="d010l110" n="101">Argutum dircea palus amisit olorem.</l>
                <l xml:id="d010l111" n="102">Vidi sidonio pastorem rure profectum</l>
                <l xml:id="d010l112" n="103">Annua quem morbi vis extinctura diebus</l>
                <l xml:id="d010l113" n="104">Angeret alternum natalibus, ultima donec</l>
                <l xml:id="d010l114" n="105">Una animam doctosque modos abrumperet hora.</l>
                <l xml:id="d010l115" n="106">Unum ibi cecropii contemptum in gramine saltus,</l>
                <l xml:id="d010l116" n="107">Ingenio rectum, claudum pede, voce calenti</l>
                <l xml:id="d010l117" n="108">Sparthanos in bella canes accendere vidi;</l>
                <l xml:id="d010l118" n="109">Unum voce parem summis, per litora longe</l>
                <l xml:id="d010l119" n="110">Solum, qui populo leges et iura dedisset,</l>
                <l xml:id="d010l120" n="111">Iamque senex musis operam daret, urbe relicta.</l>
                <l xml:id="d010l121" n="112">Vidi aquilam calvi circum volitare sedentis.</l>
                <l xml:id="d010l122" n="113">Ore caput pleno, simul illum lumina campo</l>
                <l xml:id="d010l123" n="114">Defixum, immota meditantem carmina fronte.</l>
                <l xml:id="d010l124" n="115">Vidi, expectatum ut caneret dulcedine multa,</l>
                <l xml:id="d010l125" n="116">Obriguisse senem, vocemque in faucibus imis</l>
                <l xml:id="d010l126" n="117">Arctatam. Musas animam rapuisse putares,</l>
                <l xml:id="d010l127" n="118">Sic cubito incumbens similisque erat ore canenti</l>
                <l xml:id="d010l128" n="119">Fistula pallenti pendebat muta labello.</l>
                <l xml:id="d010l129" n="120">Hunc alius Musis qui pastor amicior almis,</l>
                <l xml:id="d010l130" n="121">Sed minus acceptus silvis et victor ut arte</l>
                <l xml:id="d010l131" n="122">Iudicio sic victus erat, de more solebat</l>
                <l xml:id="d010l132" n="123">Victorem ridere suum, quod iudicis equi</l>
                <l xml:id="d010l133" n="124">Carmen inops, quod fama vagis incertior auris.</l>
                <l xml:id="d010l134" n="125">Vidi qui fixas raperet spes, adderet iras,</l>
                <l xml:id="d010l135" n="126">Cogeret ad certam flammanti carmine mortem.</l>
                <l xml:id="d010l136" n="127">Vidi alium, silvis pulsum, mox carmine dulci</l>
                <l xml:id="d010l137" n="128">Extinxisse odium. Quid enim vim carminis equet?</l>
                <l xml:id="d010l138" n="129">Temnere opes tanti causam preciumque laboris</l>
                <l xml:id="d010l139" n="130">Vidi aliquos, artesque bonas celebrare; sed inter</l>
                <l xml:id="d010l140" n="131">Hos fuit ampla sacri lege hac qui iura parentis</l>
                <l xml:id="d010l141" n="132">Stringeret; hoc merito doctas laudaret Athenas.</l>
                <l xml:id="d010l142" n="133">Vidi qui multre assiduus numeroque superbus,</l>
                <l xml:id="d010l143" n="134">Lacte premens fragilem fiscellam rumperet acri;</l>
                <l xml:id="d010l144" n="135">Qui nova mactatis oneraret plaustra iuvencis;</l>
                <l xml:id="d010l145" n="136">Qui sale terga boum tereret laniata rigenti,</l>
                <l xml:id="d010l146" n="137">Et qui sparsa sedens pastorum furta notaret;</l>
                <l xml:id="d010l147" n="138">Biblida qui vetito cantaret amore furentem;</l>
                <l xml:id="d010l148" n="139">Qui caneret solem ac lunam, stellantiaque arva</l>
                <l xml:id="d010l149" n="140">Scinderet, et volucri celum sulcaret aratro;</l>
                <l xml:id="d010l150" n="141">Qui vivos plectro lapides aptaret ovili,</l>
                <l xml:id="d010l151" n="142">Colle sub aonio funeste ad pabula ripe;</l>
                <l xml:id="d010l152" n="143">Quique palestrica et pictor, primoque sub evo</l>
                <l xml:id="d010l153" n="144">Cantor, ad extremum cursorque aucepsque fuisset;</l>
                <l xml:id="d010l154" n="145">Quique illi fesso tandem et dormire paranti</l>
                <l xml:id="d010l155" n="146">Ex levibus calamis pulvinar stravit amenum;</l>
                <l xml:id="d010l156" n="147">Quique, truces cantu solitus mulcere leones,</l>
                <l xml:id="d010l157" n="148">Iustitia et cithara insignis, venerabilis annis,</l>
                <l xml:id="d010l158" n="149">Incola silvarum primus, quem Trachia vidit</l>
                <l xml:id="d010l159" n="150">Aeriam dulci Rodopen dum voce moveret,</l>
                <l xml:id="d010l160" n="151">Precipitem fidibus blandis dum sisteret Hebrum.</l>
                <l xml:id="d010l161" n="152">Huic duo per montes auritaque rura canenti</l>
                <l xml:id="d010l162" n="153">Perpetui comites; dextre germanus inheret,</l>
                <l xml:id="d010l163" n="154">Filius at leve; tegit illum linea vestis,</l>
                <l xml:id="d010l164" n="155">Iste, sacer musis, plenum de fonte reposto</l>
                <l xml:id="d010l165" n="156">Atque pium cratera patri porgebat anelo.</l>
                <l xml:id="d010l166" n="157">Inde canum pecudumque fuit volucrumque ferarumque</l>
                <l xml:id="d010l167" n="158">Arguti frigis ad numeros spectare choream;</l>
                <l xml:id="d010l168" n="159">Denique Graiorum latebras, Asieque vireta,</l>
                <l xml:id="d010l169" n="160">Hebreosque graves et carmine trita minaci</l>
                <l xml:id="d010l170" n="161">Gramina Iordanis peregrinaque nomina lustrans,</l>
                <l xml:id="d010l171" n="162">Mollia rura Arabum, salis indiga, ditia mellis,:</l>
                <l xml:id="d010l172" n="163">Affixusque oculis animoque intentus ubique,</l>
                <l xml:id="d010l173" n="164">Vidi alios atque inde alios. Non omnia passim</l>
                <l xml:id="d010l174" n="165">Visa sequor. Vidi sicula regione creatum,</l>
                <l xml:id="d010l175" n="166">Ac sotios, quibus horridulum cantare voluptas</l>
                <l xml:id="d010l176" n="167">Prima gregem, latebrisque minas vitare leonum;</l>
                <l xml:id="d010l177" n="168">Quique alios supra tenet ortum a carmine nomen;</l>
                <l xml:id="d010l178" n="169">Quique gregem calida gelidus male pavit in Ethna;</l>
                <l xml:id="d010l179" n="170">Qui docet ephesios, tirios qui rumpere campos.</l>
                <l xml:id="d010l180" n="171">Docto ac dulcisono divulsus ab agmine, tandem</l>
                <l xml:id="d010l181" n="172">Flector; ibi unum omnes, nemorum quem turpis habebat</l>
                <l xml:id="d010l182" n="173">Angulus, et tenui ridebant pascua nutu,</l>
                <l xml:id="d010l183" n="174">Nudus ut ille iugis, macedum raucumque canendo,</l>
                <l xml:id="d010l184" n="175">Indignum magni predonis rettulit aurum.</l>
                <l xml:id="d010l185" n="176">Sed quid ago? Aut patriis quorsum peregrinor ab arvis?</l>
                <l xml:id="d010l186" n="177">Doctior inde domum fesso dum remige portu</l>
                <l xml:id="d010l187" n="178">Brundusii egresso, iuvenis placidissimus, alto</l>
                <l xml:id="d010l188" n="179">Occurrens, trepidam porrexit ab aggere dextram;</l>
                <l xml:id="d010l189" n="180">Maternumque ostendit avum per rura iacentis</l>
                <l xml:id="d010l190" n="181">Apulie calabrumque nemus sub valle Galesi,</l>
                <l xml:id="d010l191" n="182">Ingenio agricolam, nulla tamen arte colentem</l>
                <l xml:id="d010l192" n="183">Plana virum video. Nec secum multa locutus,</l>
                <l xml:id="d010l193" n="184">Eminus Arunceque ducem populumque saluto,</l>
                <l xml:id="d010l194" n="185">Moris aratores veteris; quaque Aufidus equor</l>
                <l xml:id="d010l195" n="186">Fertur in adriacum, patrio sub sole perustum,</l>
                <l xml:id="d010l196" n="187">Libertum dominoque lira gregibusque placentem</l>
                <l xml:id="d010l197" n="188">Alloquor. Inde alius gelidi Sulmonis alumnus</l>
                <l xml:id="d010l198" n="189">Multa iocans, longamque aciem per opaca latentum</l>
                <l xml:id="d010l199" n="190">Ostendens digito, fuscos aperire recessus</l>
                <l xml:id="d010l200" n="191">Tentavit frustra. Vultus densissima nubes</l>
                <l xml:id="d010l201" n="192">Texerat ambiguos, dubium vix murmur ad aures</l>
                <l xml:id="d010l202" n="193">Aura tulit. Quantum in nobis oblivia possunt!</l>
                <l xml:id="d010l203" n="194">Unus in hoc numero, gaudens se condere vivo</l>
                <l xml:id="d010l204" n="195">Fonte, deos nemorum, fluviorum arsisse puellas;</l>
                <l xml:id="d010l205" n="196">Equoreosque alius memorabat carmine nostro</l>
                <l xml:id="d010l206" n="197">Insuetum cecinisse deos; aliusque vicissim</l>
                <l xml:id="d010l207" n="198">Montanum imparibus carmen variabat avenis.</l>
                <l xml:id="d010l208" n="199">Hinc procul et Latio et Musis carissimus afris,</l>
                <l xml:id="d010l209" n="200">Fluctivagos alius numerans sub gurgite pisces,</l>
                <l xml:id="d010l210" n="201">Aurea plectra, apio cinctus viridante, movebat.</l>
                <l xml:id="d010l211" n="202">Hinc alius, rutilumque crocum et candentia carpens</l>
                <l xml:id="d010l212" n="203">Lilia, tum varios iungebat in ordine flores.</l>
                <l xml:id="d010l213" n="204">Multa libens sileo: Sed iam michi nota tenenti,</l>
                <l xml:id="d010l214" n="205">Longa brevi stringens aderat suspiria cantu,</l>
                <l xml:id="d010l215" n="206">Paupertas quem tuta iuvet, quem delius ardor.</l>
                <l xml:id="d010l216" n="207">Calvus amans alius, restinctam carmine flammam</l>
                <l xml:id="d010l217" n="208">Flens quasi supplicium properataque tempora fati;</l>
                <l xml:id="d010l218" n="209">Accensamque alius; dubium romanus an umber,</l>
                <l xml:id="d010l219" n="210">Umber erat varieque minax et blandus amice.</l>
                <l xml:id="d010l220" n="211">Notior inde alius fluviali occurrit Aquino</l>
                <l xml:id="d010l221" n="212">Turbidus aspectu et ruralibus horridus armis;</l>
                <l xml:id="d010l222" n="213">Arpinati alius silva, cui pauper amictus,</l>
                <l xml:id="d010l223" n="214">Victus inops ac difficilis sed leta canenti</l>
                <l xml:id="d010l224" n="215">Frons erat et nullo vite turbata labore.</l>
                <l xml:id="d010l225" n="216">Protinus hinc gemine tangebant sidera quercus,</l>
                <l xml:id="d010l226" n="217">Unde salus pecori bis contigit, altera dextre</l>
                <l xml:id="d010l227" n="218">Altera laus lingue; magnos brevis herba iuvencos</l>
                <l xml:id="d010l228" n="219">Fecerat; una duos contexerat umbra gigantes.</l>
                <l xml:id="d010l229" n="220">Hinc quoque vidi alium campano carmina fastu</l>
                <l xml:id="d010l230" n="221">Implentem, et multum gracili sibi voce placentem.</l>
                <l xml:id="d010l231" n="222">Sic, venerabundus, dominantis limina Rome</l>
                <l xml:id="d010l232" n="223">Ingredior. Stupor hic tremulam suppressit avenam</l>
                <l xml:id="d010l233" n="224">Pila inter tristesque tubas strepitumque rotarum.</l>
                <l xml:id="d010l234" n="225">At studio rerum latia dum demoror urbe,</l>
                <l xml:id="d010l235" n="226">Forte procul tenuem dubia vix aure susurrum</l>
                <l xml:id="d010l236" n="227">Grandevi senis excipio, doceorque paternis</l>
                <l xml:id="d010l237" n="228">Hunc primum cecinisse modis. Audentior alter</l>
                <l xml:id="d010l238" n="229">Posteriorque; humili quamvis de stirpe parentum</l>
                <l xml:id="d010l239" n="230">Ortus et adriacum iussus migrare Pisaurum,</l>
                <l xml:id="d010l240" n="231">Posthabuit quem tunc horrebant undique colles,</l>
                <l xml:id="d010l241" n="232">Agrestem summo imperio preponere musam</l>
                <l xml:id="d010l242" n="233">Non veritus facilique hedere submittere lauros.</l>
                <l xml:id="d010l243" n="234">Hic alienigenam servum quem carcer honestus</l>
                <l xml:id="d010l244" n="235">Fecerat ingenuum multaque ornaverat arte,</l>
                <l xml:id="d010l245" n="236">Audivi cantare hominum moresque dolosque</l>
                <l xml:id="d010l246" n="237">Atque metus curasque senum et iuvenilia furta</l>
                <l xml:id="d010l247" n="238">Lenonumque artes, iam tempore murmuris afri</l>
                <l xml:id="d010l248" n="239">Oblitum, atque italo texentem pectine carmen.</l>
                <l xml:id="d010l249" n="240">Hic cui relligio silvestris et inclita rerum</l>
                <l xml:id="d010l250" n="241">Copia et ignoti nichil usquam, ut prisca ferebat</l>
                <l xml:id="d010l251" n="242">Fama, sed Esonides carmen cum vellere fulvo;</l>
                <l xml:id="d010l252" n="243">Qui canit Alcidem; qui Thesea; quique, cruentis</l>
                <l xml:id="d010l253" n="244">Fratribus in campum adductis, ad mollia castra</l>
                <l xml:id="d010l254" n="245">Transfugit occultus, blandumque cupidinis agmen,</l>
                <l xml:id="d010l255" n="246">Relliquiasque Troia tuas, et frusta legebat</l>
                <l xml:id="d010l256" n="247">Meonio neglecta seni; qui prole decora</l>
                <l xml:id="d010l257" n="248">Coniugio memori studiosum ornaverat usum;</l>
                <l xml:id="d010l258" n="249">Qui mensas versuque gregem laceraret edacem,</l>
                <l xml:id="d010l259" n="250">Et qui laudate caneret convitia gentis.</l>
                <l xml:id="d010l260" n="251">Parcior hunc nono pascebat caseus anno;</l>
                <l xml:id="d010l261" n="252">Hunc videas dextra rigidam gestare securim,</l>
                <l xml:id="d010l262" n="253">Ornantem officii generoso gutture pompam.</l>
                <l xml:id="d010l263" n="254">Hunc gravitas, illum censura severior effert.</l>
                <l xml:id="d010l264" n="255">Hic tenui vinclo profugos qui nexuit annos,</l>
                <l xml:id="d010l265" n="256">Secula pyerio nisus cohibere furore;</l>
                <l xml:id="d010l266" n="257">Pennatas musas qui martia traxit ad arma,</l>
                <l xml:id="d010l267" n="258">Punica dum latio ferveret in orbe procella;</l>
                <l xml:id="d010l268" n="259">Indixit qui bella feris, silvasque tumultu</l>
                <l xml:id="d010l269" n="260">Miscuit, apta vagis cudens venantibus arma;</l>
                <l xml:id="d010l270" n="261">Tramite qui largo troianum Anthenora colles</l>
                <l xml:id="d010l271" n="262">Duxit ad euganeos; nec non, comitante marito,</l>
                <l xml:id="d010l272" n="263">Bis raptam fessis Helenam qui reddidit Argis;</l>
                <l xml:id="d010l273" n="265" rend="265">Phillida qui querulam; Pheacum qui voce latina</l>
                <l xml:id="d010l274" n="266">Luxuriem moresque canit; quique Hectora supra</l>
                <l xml:id="d010l275" n="267">Ylion eversum Troiamque a stirpe revulsam;</l>
                <l xml:id="d010l276" n="268">Quique nurum dotemque Iovi convexit opimam.</l>
                <l xml:id="d010l277" n="269">Linquo senem, qui discipulum per prata sonorum</l>
                <l xml:id="d010l278" n="270">Hesperiamque tubam docto conflaverat ore.</l>
                <l xml:id="d010l279" n="271">Linquo virum fortem, posita qui casside, mestus,</l>
                <l xml:id="d010l280" n="272">Sed iussus plenusque ire saliebat honeste;</l>
                <l xml:id="d010l281" n="273">Unde alium domini vidi meruisse favorem.</l>
                <l xml:id="d010l282" n="274">Hic quoque (nam memini) miserum solabar amantem,</l>
                <l xml:id="d010l283" n="275">Amentemque magis, cui vis erat ampla canore</l>
                <l xml:id="d010l284" n="276">Vocis et ingenii magnus sub pectore torrens.</l>
                <l xml:id="d010l285" n="277">Ast amor exitio pastorum publica pestis,</l>
                <l xml:id="d010l286" n="278">Blandus ubi immitem peperit furor ille furorem.</l>
                <l xml:id="d010l287" n="279">Forte oculos avidumque animum septena per antra,</l>
                <l xml:id="d010l288" n="280">Nobilibus famosa iugis et opaca moventi,</l>
                <l xml:id="d010l289" n="281">Collis, ubi Archadie celeberrima carmine nimpha</l>
                <l xml:id="d010l290" n="282">Arte patrum curas fugitivaque verba ligarat,</l>
                <l xml:id="d010l291" n="283">Monstratur, celsoque virens in vertice laurus</l>
                <l xml:id="d010l292" n="284">Admonuit nostre et dulcem renovavit amorem.</l>
                <l xml:id="d010l293" n="285">Tum frondosa, ingens ramis, altissima fagus</l>
                <l xml:id="d010l294" n="286">Optatamque gregi gregis ac ductoribus umbram</l>
                <l xml:id="d010l295" n="287">Fundebat, volucrum sedes aptissima nidis,</l>
                <l xml:id="d010l296" n="288">Assiduumque sonans varioque exercita cantu.</l>
                <l xml:id="d010l297" n="289">Atque hic, multa iubens, e sede verendus acerna,</l>
                <l xml:id="d010l298" n="290">Formosusque gigas lucum omnem fronte serena</l>
                <l xml:id="d010l299" n="291">Et pastorali rus maiestate regebat,</l>
                <l xml:id="d010l300" n="292">Otia ni desint, nulli usquam voce secundus.</l>
                <l xml:id="d010l301" n="293">Dulciter ille quidem (quanquam raucescere curis</l>
                <l xml:id="d010l302" n="294">Musa solet) sed rara canens, frontesque canentum</l>
                <l xml:id="d010l303" n="295">Exornans niveis vittis et fronde perenni.</l>
                <l xml:id="d010l304" n="296">Ille, ubi pastoris properatum funus amati</l>
                <l xml:id="d010l305" n="297">Flevit, inexplicitum carmen mandasse duobus</l>
                <l xml:id="d010l306" n="298">Fertur, et angusta limam sub lege dedisse:</l>
                <l xml:id="d010l307" n="299">Iusso alacres instare operi, rerumque suarum</l>
                <l xml:id="d010l308" n="300">Immemores, aliena manu tractare magistra</l>
                <l xml:id="d010l309" n="301">Conspiceres, laudemque alii, sibi velle laborem.</l>
                <l xml:id="d010l310" n="302">Tres nemorum dominos et eodem cespite, Musis</l>
                <l xml:id="d010l311" n="303">Intentos gregibusque simul, spectare decorum,</l>
                <l xml:id="d010l312" n="304">Dulce fuit. Quorum unus iter cantabat acuta</l>
                <l xml:id="d010l313" n="305">Voce suum; niger ille oculos gestuque venusto,</l>
                <l xml:id="d010l314" n="306">Pastorum pavor ac stimulus. Contra ille secundus</l>
                <l xml:id="d010l315" n="307">Totus amor, placida doctus nil fronte negare.</l>
                <l xml:id="d010l316" n="308">Tertius impexis estus et frigora et imbres</l>
                <l xml:id="d010l317" n="310" rend="310">Assuetus perferre comis; qui, multa videndo,</l>
                <l xml:id="d010l318" n="311">Omnes ambierat silvas, cigneaque serum</l>
                <l xml:id="d010l319" n="312">Carmina iam properans vicina morte canebat.</l>
                <l xml:id="d010l320" n="313">Longe illi trans fluvium, regum inter busta seorsum,</l>
                <l xml:id="d010l321" n="314">Unus erat rutilus divini ruris arator</l>
                <l xml:id="d010l322" n="315">Qui pinguem scabro sulcabat vomere campum.</l>
                <l xml:id="d010l323" n="316">Huic comes, hinc prudens, hinc sedulus alter aranti</l>
                <l xml:id="d010l324" n="317">Certabant rigido glebas confringere rastro.</l>
                <l xml:id="d010l325" n="318">Terra ferax, fessique labores et laurea nusquam,</l>
                <l xml:id="d010l326" n="319">Nusquam hedere, aut mirtus, viridis non gloria serti,</l>
                <l xml:id="d010l327" n="320">Non studium Musae, fragilis vox. Area sacro</l>
                <l xml:id="d010l328" n="321">Fonte recens, atque alta domus; tum pinea late</l>
                <l xml:id="d010l329" n="322">Silva virens dulcesque olee; gremioque decorum</l>
                <l xml:id="d010l330" n="323">Clara fovens roseo puerum stat limine virgo.</l>
                <l xml:id="d010l331" n="324">Hic matrona fuit, ortis que lecta remotis,</l>
                <l xml:id="d010l332" n="325">Vimineis calathis templo aurea poma sacravit.</l>
                <l xml:id="d010l333" n="326">Mira loquar, supraque fidem; sed carmina vidi</l>
                <l xml:id="d010l334" n="327">Hic hominis, pariterque aquile, bovis, atque leonis</l>
                <l xml:id="d010l335" n="328">Hispanum nostra modulantem voce iuvencum.</l>
                <l xml:id="d010l336" n="329">Procedo, iam ruris opes visurus etrusci:</l>
                <l xml:id="d010l337" n="330">Hinc michi Vulterris iuvenis fuit obvius altis,</l>
                <l xml:id="d010l338" n="331">Cultor agri rigidus; patrieque in menibus alter</l>
                <l xml:id="d010l339" n="332">Lenior, at sterilem versando expertus arenam.</l>
                <l xml:id="d010l340" n="333">Cuncta dehinc inculta iacent; adversa sed inter</l>
                <l xml:id="d010l341" n="334">Imus ad hispanos cultus. Est Corduba testis,</l>
                <l xml:id="d010l342" n="335">Civis et alta canens ad solem vertice nudo,</l>
                <l xml:id="d010l343" n="336">Nil patrii sermonis habens, nil frontis hibere.</l>
                <l xml:id="d010l344" n="337">Testis et Emerita est, et Bilbilis, atque vadosis</l>
                <l xml:id="d010l345" n="338">Gadibus ora tepens, noctem que sera diemque</l>
                <l xml:id="d010l346" n="339">Ultima surgentem solem videt atque cadentem.</l>
                <l xml:id="d010l347" n="340">Hinc ego Burdegalam repetens, in litore cerno</l>
                <l xml:id="d010l348" n="341">(Equor ubi ambiguum refluo ferit amne Garunna)</l>
                <l xml:id="d010l349" n="342">Multiloquum magnumque senem, quem templa vasati</l>
                <l xml:id="d010l350" n="343">Nominis Ausonii dederant. Urbanior inde</l>
                <l xml:id="d010l351" n="344">Unus, aquis ubi fessus Atax languentibus exit,</l>
                <l xml:id="d010l352" n="345">Occupat eloquio; notus procul ille Larisse,</l>
                <l xml:id="d010l353" n="346">Notus apud Thebas. Sed enim tiberina latine</l>
                <l xml:id="d010l354" n="347">Docti omnes per rura loqui; tuque, inclita Narbo,</l>
                <l xml:id="d010l355" n="348">Carmina piscoso referens accepta Benaco.</l>
                <l xml:id="d010l356" n="349">Sum nimius; sed visa trahunt, ignosce, tenentque.</l>
                <l xml:id="d010l357" n="350">Dulcia postremo tuguri vix limina parvi,</l>
                <l xml:id="d010l358" n="351">Orbe peragrato, et laurum mea regna revisi,</l>
                <p xml:id="d010l359" n="351|1">Socrates</p>
                <l xml:id="d010l360" n="352">Undique convectis ornans, reor, artibus illam.</l>
                <p xml:id="d010l361" n="352|1">Silvanus</p>
                <l xml:id="d010l362" n="353">Longus ero, si cuncta sequar; sic illa parentis</l>
                <l xml:id="d010l363" n="354">Nature et nostro fuerat suffulta favore,</l>
                <l xml:id="d010l364" n="355">Ut neque Dodonam, nec Cretam Iupiter illi,</l>
                <l xml:id="d010l365" n="356">Nec Venus Ydaliam, aut Amathum, Eurotamque Dyana,</l>
                <l xml:id="d010l366" n="357">Nec Delon, Cirramque suam preferret Apollo.</l>
                <l xml:id="d010l367" n="358">Ille quidem assidue, repeto, volucresque sagittas,</l>
                <l xml:id="d010l368" n="359">Atque arcum, pharetramque agilem, citharamque solebat</l>
                <l xml:id="d010l369" n="360">Illuc ferre suam, ramoque aptare virenti.</l>
                <l xml:id="d010l370" n="361">Nescio quid (fateor, Socrates; tamen omnia nosti)</l>
                <l xml:id="d010l371" n="362">Divinum ramis inerat; per gramina circum</l>
                <l xml:id="d010l372" n="363">Ludere Amadriades passim, Nimphasque videres.</l>
                <l xml:id="d010l373" n="364">Hanc, superum rapido dum fulmine rex quatit orbem,</l>
                <l xml:id="d010l374" n="365">Liquerat intactam, solio veneratus ab alto.</l>
                <l xml:id="d010l375" n="366">Romuleam vidi sobolem pubemque, superbam</l>
                <l xml:id="d010l376" n="367">Imperio et trabeis, sacras hinc carpere frondes;</l>
                <l xml:id="d010l377" n="368">Vidi hominum genus argutum doctumque canendi</l>
                <l xml:id="d010l378" n="369">Esse sub hac cupide, et rarissima texere serta.</l>
                <l xml:id="d010l379" n="370">Ipse ego (quid longus, quid non valet improbus usus?)</l>
                <l xml:id="d010l380" n="371">Edidici variare modos, ac multa per herbam,</l>
                <l xml:id="d010l381" n="372">Sed non magna canens; demum me frondibus iisdem</l>
                <l xml:id="d010l382" n="373">Exorno; celsos poteram nec prendere ramos,</l>
                <l xml:id="d010l383" n="374">Ni sublatum humeris tenuisset maximus Argus.</l>
                <l xml:id="d010l384" n="375">Hinc michi primus honor, dulcis labor, otia leta,</l>
                <l xml:id="d010l385" n="376">Pastorumque favor multus, collesque per omnes</l>
                <l xml:id="d010l386" n="377">Illicet agnosci incipio digitoque notari.</l>
                <l xml:id="d010l387" n="378">Laurea cognomen tribuit michi, laurea famam,</l>
                <l xml:id="d010l388" n="379">Laurea divitias; fueram qui pauper in arvis,</l>
                <l xml:id="d010l389" n="380">Dives eram in silvis, nec me felicior alter.</l>
                <l xml:id="d010l390" n="381">Sed letum fortuna oculo suspexit iniquo:</l>
                <l xml:id="d010l391" n="382">Forte aberam, silvasque ieram spectare vetustas:</l>
                <l xml:id="d010l392" n="383">Pestifer hinc eurus, hinc humidus irruit auster;</l>
                <l xml:id="d010l393" n="384">Ac, stratis late arboribus, mea gaudia laurum</l>
                <l xml:id="d010l394" n="385">Extirpant franguntque truces, terreque cavernis</l>
                <l xml:id="d010l395" n="386">Brachia ramorum, frondesque tulere comantes.</l>
                <l xml:id="d010l396" n="387">Hei michi! Quo nunc fessus eam? Quibus anxius umbris</l>
                <l xml:id="d010l397" n="388">Recreer, aut ubi iam senior nova carmina cantem?</l>
                <l xml:id="d010l398" n="389">Illic notus eram; quo nunc vagus orbe requirar?</l>
                <l xml:id="d010l399" n="390">Que me terra capit? Potes ad tua damna reverti,</l>
                <l xml:id="d010l400" n="391">Infelix, sparsasque solo conquirere frondes,</l>
                <l xml:id="d010l401" n="392">Et laceros ramos, et iam sine cortice truncum</l>
                <l xml:id="d010l402" n="393">Amplecti, lacrimisque arentia membra rigare?</l>
                <l xml:id="d010l403" n="394">Ibis? An ignotas fugies moriturus in oras?</l>
                <l xml:id="d010l404" n="395">Infaustum, vivaxque caput! Dulcissima rerum</l>
                <l xml:id="d010l405" n="396">Spes abiit. Quid vita manes invisa fruenti?</l>
                <l xml:id="d010l406" n="397">Quid fragilis lentusque dolor precordia versas?</l>
                <p xml:id="d010l407" n="397|1">Socrates</p>
                <l xml:id="d010l408" n="398">Pertimui, longeque aliud te flere putavi.</l>
                <p xml:id="d010l409" n="398|1">Silvanus</p>
                <l xml:id="d010l410" n="399">Heu! heu! parva igitur flendi tibi causa videtur?</l>
                <p xml:id="d010l411" n="399|1">Socrates</p>
                <l xml:id="d010l412" n="400">Nulla quidem potius; lacrimosis parce querelis:</l>
                <l xml:id="d010l413" n="401">Est dolor usque loquax, laurum non eurus et auster,</l>
                <l xml:id="d010l414" n="402">Sed superi rapuere sacram, et felicibus arvis</l>
                <l xml:id="d010l415" n="403">Inseruere Dei; pars corticis illa caduci</l>
                <l xml:id="d010l416" n="404">Oppetiit, pars radices vivacior egit,</l>
                <l xml:id="d010l417" n="405">Elisiosque novo fecundat germine campos.</l>
                <l xml:id="d010l418" n="406">Vidimus his oculis superos, Silvane, verendos</l>
                <l xml:id="d010l419" n="407">Leniter avulsam meliori in parte locantes.</l>
                <p xml:id="d010l420" n="407|1">Silvanus</p>
                <l xml:id="d010l421" n="408">Vidisti? An mesto solamen fingis amico?</l>
                <p xml:id="d010l422" n="408|1">Socrates</p>
                <l xml:id="d010l423" n="409">Vidi equidem, et comperta loquor. Vestigia supplex</l>
                <l xml:id="d010l424" n="410">Consequere, atque precare aditum, verbisque caveto</l>
                <l xml:id="d010l425" n="411">Invidiam conflare deis; quod honestius opta</l>
                <l xml:id="d010l426" n="412">Transire in terras, ubi nunc tua gloria vivit.</l>
                <l xml:id="d010l427" n="413">Dii faciant, precor ecce humilis, semperque precabor.</l>
            </div1>
            <div1 xml:id="d011" type="section" decls="#md" met="H">
                <head>
                    <title>11</title>
                    <abbr>11</abbr>
                    <bibl source="digital">Tiziana Brolli</bibl>
                </head>
                <p xml:id="d011l1" n="0|1">Galathea</p>
                <lb/>
                <p xml:id="d011l2" n="0|2">Niobe</p>
                <l xml:id="d011l3" n="1">Duc, soror, ad tumulum gelidique ad saxa sepulcri.</l>
                <p xml:id="d011l4" n="1|1">Fusca</p>
                <l xml:id="d011l5" n="2">Quid lacrimis alimenta petis? Germana, quid optas?</l>
                <p xml:id="d011l6" n="2|1">Niobe</p>
                <l xml:id="d011l7" n="3">Est gemitus magni solamen grande doloris,</l>
                <l xml:id="d011l8" n="4">Afflictamque animam relevant suspiria, questus.</l>
                <l xml:id="d011l9" n="5">Enecat arctatus mentem dolor; optima mesti</l>
                <l xml:id="d011l10" n="6">Pectoris est medicina palam lugere. Fuisset</l>
                <l xml:id="d011l11" n="7">Idem animus semper! Nunquam hec precordia torpor</l>
                <l xml:id="d011l12" n="8">Verteret in silicem; nocuit tacuisse dolenti.</l>
                <l xml:id="d011l13" n="9">Mitto autem; cupidam modo duc ubi copia flendi.</l>
                <p xml:id="d011l14" n="9|1">Fusca</p>
                <l xml:id="d011l15" n="10">Carpe iter hac, qua, nodosis innexa capistris,</l>
                <l xml:id="d011l16" n="11">Colla boum, crebrasque canum sub limine parvo</l>
                <l xml:id="d011l17" n="12">Videris excubias, gilvosque ad claustra molossos.</l>
                <l xml:id="d011l18" n="13">Ille locus tua damna tegit, iamque aspice contra:</l>
                <l xml:id="d011l19" n="14">Hic Galathea sita est, qua nil natura creavit</l>
                <l xml:id="d011l20" n="15">Pulcrius in terris, nisi nos amor usque fefellit.</l>
                <l xml:id="d011l21" n="16">Depone hic quodcunque premit; complectere bustum;</l>
                <l xml:id="d011l22" n="17">Oscula fer saxis; umbre dic verba silenti.</l>
                <p xml:id="d011l23" n="17|1">Niobe</p>
                <l xml:id="d011l24" n="18">Heu nimis arcta domus, tanto domus atra decori!</l>
                <l xml:id="d011l25" n="19">Hec sedes Galathea tibi est? Quam fulgere cernens,</l>
                <l xml:id="d011l26" n="20">Sol stupuit, fassusque parem, fassusque subinde</l>
                <l xml:id="d011l27" n="21">Maiorem, attonitus serum se se abdidit undis.</l>
                <l xml:id="d011l28" n="22">Hec sedes Galathea tibi? Vos sidera celo</l>
                <l xml:id="d011l29" n="23">Statis? In occiduo ludis temone Boote?</l>
                <l xml:id="d011l30" n="24">Iupiter, ore poli lustras convexa sereno?</l>
                <l xml:id="d011l31" n="25">Is gelidus cum falce senex, armatus Orion?</l>
                <l xml:id="d011l32" n="26">Luna, vices peragis solitas, volucerque deorum</l>
                <l xml:id="d011l33" n="27">Interpres, nomenque Venus positura vicissim?</l>
                <l xml:id="d011l34" n="28">Hic pallens, Galathea, iaces; iam terra cinisque,</l>
                <l xml:id="d011l35" n="29">Iam nichil! Etherea nisi forsan spiritus arce</l>
                <l xml:id="d011l36" n="30">Visit, et inde videt flentes tranquillus amicas.</l>
                <l xml:id="d011l37" n="31">Nil michi respondes, anime pars altera nostre,</l>
                <l xml:id="d011l38" n="32">Optima pars eadem? Dextras adhibete precanti,</l>
                <l xml:id="d011l39" n="33">Siqua fides mundo est, pietas seu prisca superstes.</l>
                <l xml:id="d011l40" n="34">Heu! Lapidem infestum, qua nunc, soror arte revolvam?</l>
                <l xml:id="d011l41" n="35">Irruam in amplexus, figam oscula; dulce cadaver</l>
                <l xml:id="d011l42" n="36">Hoc referam moribunda sinu, fotumque sacellis</l>
                <l xml:id="d011l43" n="37">Inferam et archanis divum penetralibus abdam.</l>
                <l xml:id="d011l44" n="38">Addam perpetuos celebret quos mundus honores;</l>
                <l xml:id="d011l45" n="39">Virgineos addam cetus, ritusque verendos</l>
                <l xml:id="d011l46" n="40">Et sua sacra dee; nec fax nec carmina deerunt,</l>
                <l xml:id="d011l47" n="41">Femineas longe lateque sonantia laudes.</l>
                <l xml:id="d011l48" n="42">Heu michi predurum lapidem, grave pondus inersque!</l>
                <l xml:id="d011l49" n="43">Deficio sub fasce, soror, nitensque fatisco.</l>
                <p xml:id="d011l50" n="43|1">Fusca</p>
                <l xml:id="d011l51" n="44">Surge, soror, surge; sacrumque cadavere corpus</l>
                <l xml:id="d011l52" n="45">Commaculare cave. Placeant presentia; frustra</l>
                <l xml:id="d011l53" n="46">Preteritum expectes; tuta est oblivio amanti.</l>
                <l xml:id="d011l54" n="47">Nempe hesterna dies ulla nequit arte reverti;</l>
                <l xml:id="d011l55" n="48">Mors adimit curas, mors omnia vincla resolvit.</l>
                <p xml:id="d011l56" n="48|1">Niobe</p>
                <l xml:id="d011l57" n="49">Iam satis est fletum, nostros mors fregit amores.</l>
                <l xml:id="d011l58" n="50">Fregissetque utinam nostros mors equa labores!</l>
                <l xml:id="d011l59" n="51">Speravi; prope nam steterat; miseramque fefellit.</l>
                <p xml:id="d011l60" n="51|1">Fusca</p>
                <l xml:id="d011l61" n="52">Vivo, sed infelix, et luctus servor in omnes.</l>
                <l xml:id="d011l62" n="53">Parcius! En levo tristis tibi Fulgida calle</l>
                <l xml:id="d011l63" n="54">Advenit, et tacita castigat fronte querelas.</l>
                <p xml:id="d011l64" n="54|1">Fulgida</p>
                <l xml:id="d011l65" n="55">Quid, misere ceceque animi, mortalia fletis</l>
                <l xml:id="d011l66" n="56">Tam graviter? Quid fles, Niobe? Quin incipe vitam</l>
                <l xml:id="d011l67" n="57">Scire pati, quamcunque dedit sors dura dabitque.</l>
                <l xml:id="d011l68" n="58">Et me torquet amor, desiderioque meorum</l>
                <l xml:id="d011l69" n="59">Permoveor. Sed quid facias? Arma irrita calces</l>
                <l xml:id="d011l70" n="60">Adversus stimulum; melior patientia pressis;</l>
                <l xml:id="d011l71" n="61">Multa sibi facit ipse animus leviora ferendo.</l>
                <l xml:id="d011l72" n="62">Quid gemitis? Moritura fuit Galathea; deinceps</l>
                <l xml:id="d011l73" n="63">Immortalis erit. Proprio tabescere damno</l>
                <l xml:id="d011l74" n="64">Non amor. Alterius sortem lugere secundam</l>
                <l xml:id="d011l75" n="65">Invidia est. Quantum nobis decesserit, omnes</l>
                <l xml:id="d011l76" n="66">Scimus, et ingrato quantum decesserit orbi;</l>
                <l xml:id="d011l77" n="67">Sed ferimus. Vos desinite, ac meliora tenentem</l>
                <l xml:id="d011l78" n="68">Suspicite, et celum terris optate relictis.</l>
                <p xml:id="d011l79" n="68|1">Fusca</p>
                <l xml:id="d011l80" n="69">Fabula! Quis alis celum terrestria prendent?</l>
                <p xml:id="d011l81" n="69|1">Fulgida</p>
                <l xml:id="d011l82" n="70">Ethereis; sic terra suum, sic astra reposcunt.</l>
                <p xml:id="d011l83" n="70|1">Fusca</p>
                <l xml:id="d011l84" n="71">Credulitas vulgata quidem; nos certa probamus.</l>
                <p xml:id="d011l85" n="71|1">Fulgida</p>
                <l xml:id="d011l86" n="72">Fusca, locis imis habitas; nos summa tenemus,</l>
                <l xml:id="d011l87" n="73">Et celi terreque situm speculamur ab alto.</l>
                <p xml:id="d011l88" n="73|1">Fusca</p>
                <l xml:id="d011l89" n="74">Ambages veteres et inenodabile verum</l>
                <l xml:id="d011l90" n="75">Mittite, et integram venturis tradite litem.</l>
                <l xml:id="d011l91" n="76">Fulgida, quin potius (Musas nam noscis agrestes)</l>
                <l xml:id="d011l92" n="77">Dic titulum busto, relegat quem serior etas.</l>
                <p xml:id="d011l93" n="77|1">Fulgida</p>
                <l xml:id="d011l94" n="78">Hic liquit Galathea suum pulcherrima corpus;</l>
                <l xml:id="d011l95" n="79">Libera iamque polos et regia tecta tonantis</l>
                <l xml:id="d011l96" n="80">Ipsa quidem superumque choros mensasque frequentat.</l>
                <l xml:id="d011l97" n="81">Mors roseos artus, mors candida colla genasque</l>
                <l xml:id="d011l98" n="82">Sidereosque oculos tetigit, vultusque serenos</l>
                <l xml:id="d011l99" n="83">Obscura demersit humo. Mortalia quisquam</l>
                <l xml:id="d011l100" n="84">Diligat, aut speret stabiles hic figere plantas?</l>
                <l xml:id="d011l101" n="85">Quid genus, aut probitas? Quid opes? Quid forma? Quid etas?</l>
                <l xml:id="d011l102" n="86">Quidve decens cultus? Quid gloria nominis ingens?</l>
                <l xml:id="d011l103" n="87">Omnia contigerant; manus abstulit omnia mortis.</l>
                <l xml:id="d011l104" n="88">Nuda, domum repetens, e carcere fugit amato.</l>
                <p xml:id="d011l105" n="88|1">Niobe</p>
                <l xml:id="d011l106" n="89">Nuda quidem minime, quam gloria vestit, amictus</l>
                <l xml:id="d011l107" n="90">Clarior assidue, longisque recentior annis.</l>
                <l xml:id="d011l108" n="91">Hanc quecunque sibi vultuque animoque per evum</l>
                <l xml:id="d011l109" n="92">Aut cantu aut sermone placens cupiensque placere,</l>
                <l xml:id="d011l110" n="93">Deferet ante oculos; hanc nos, dum spiritus iste</l>
                <l xml:id="d011l111" n="94">Artubus herebit miseris et vivere coget;</l>
                <l xml:id="d011l112" n="95">Hanc me, vel apud Manes nebulosaque flumina Lethes,</l>
                <l xml:id="d011l113" n="96">Exemplarque pudicitie formamque decoris</l>
                <l xml:id="d011l114" n="97">Corde sub hoc semper memori pietate feremus.</l>
                <l xml:id="d011l115" n="98">Tum nostro, Galathea, tuum de pectore nomen</l>
                <l xml:id="d011l116" n="99">Exibit, fugient propriis dum sedibus astra,</l>
                <l xml:id="d011l117" n="100">Mellis apes studium linquent, nidosque columbe,</l>
                <l xml:id="d011l118" n="101">Coniugium turtur, predam lupus, arbuta capre,</l>
                <l xml:id="d011l119" n="102">Custodita dolos mulier, mendacia servus.</l>
            </div1>
            <div1 xml:id="d012" type="section" decls="#md" met="H">
                <head>
                    <title>12</title>
                    <abbr>12</abbr>
                    <bibl source="digital">Tiziana Brolli</bibl>
                </head>
                <p xml:id="d012l1" n="0|1">conflictatio</p>
                <lb/>
                <p xml:id="d012l2" n="0|2">Multivolus</p>
                <l xml:id="d012l3" n="1">Que nova fers, Volucer? Quisnam stupor? Unde vehis te?</l>
                <p xml:id="d012l4" n="1|1">Volucer</p>
                <l xml:id="d012l5" n="2">Arduus in tenero pingues Pan gramine tauros</l>
                <l xml:id="d012l6" n="3">Et molles pascebat oves; Pan maximus olim</l>
                <l xml:id="d012l7" n="4">Pastorum et silva late celeberrimus omni,</l>
                <l xml:id="d012l8" n="5">Faustula quem complexa sinu mulcente fovebat.</l>
                <l xml:id="d012l9" n="6">Viderat hunc fusca gelidaque sub ilicis umbra</l>
                <l xml:id="d012l10" n="7">Arthicus armipotens, secumque hec, turbidus ira:</l>
                <l xml:id="d012l11" n="8">"Hunccine perpetua gaudentem pace videbo,</l>
                <l xml:id="d012l12" n="9">Securoque sinam resupinum stertere somno?</l>
                <l xml:id="d012l13" n="10">Si satis hanc novi, (dextramque erexit in altum)</l>
                <l xml:id="d012l14" n="11">Excutiam madida cerebri de sede soporem".</l>
                <l xml:id="d012l15" n="12">Dixit, et omne fretum refugasque exterruit undas,</l>
                <l xml:id="d012l16" n="13">Horridaque extremis vox est audita Britannis.</l>
                <l xml:id="d012l17" n="14">At, sonitu ingenti penitus torpore fugato,</l>
                <l xml:id="d012l18" n="15">Pan caput extulerat, gremioque innixus amice,</l>
                <l xml:id="d012l19" n="16">Multa prius secum frendens, ac multa volutans:</l>
                <l xml:id="d012l20" n="17">"Unde - ait - ista tibi tam insulsa superbia, demens</l>
                <l xml:id="d012l21" n="18">Unde furor? Nescis vires, stolidissime, nostras?</l>
                <l xml:id="d012l22" n="19">Spernis opum cumulos, spectatos spernis amicos?</l>
                <l xml:id="d012l23" n="20">Experiere quidem; serum tentasse dolebis".</l>
                <l xml:id="d012l24" n="21">"Fidus avaritie nunquam continget amicus</l>
                <l xml:id="d012l25" n="22">(Ille refert) at divitie sunt premia belli."</l>
                <l xml:id="d012l26" n="23">His ne putas tardare minis? Incendis et urges.</l>
                <l xml:id="d012l27" n="24">Desine, nec ventos, nec turgida verba timemus.</l>
                <l xml:id="d012l28" n="25">Est animus, sunt arma michi, dubiisque probatum</l>
                <l xml:id="d012l29" n="26">Pectus amicorum. Sunt qui tibi terga, iubente</l>
                <l xml:id="d012l30" n="27">Me, feriant, dextrumque premant latus atque sinistrum;</l>
                <l xml:id="d012l31" n="28">Ipse genas frontemque manu baculoque retundam.</l>
                <l xml:id="d012l32" n="29">Non tibi par animus, non est manus apta duello".</l>
                <l xml:id="d012l33" n="30">Pan timuit, flectensque oculos, hinc aspicit atque hinc</l>
                <l xml:id="d012l34" n="31">Intonsis instare ferox pastoribus agmen.</l>
                <l xml:id="d012l35" n="32">Sustulit horrificam vocem, qua flumina et agri,</l>
                <l xml:id="d012l36" n="33">Et mare vicinum infremuit, collesque remoti;</l>
                <l xml:id="d012l37" n="34">Ac procul aeriam clamor pervenit ad Alpem.</l>
                <l xml:id="d012l38" n="35">Undique conveniunt, et qui per frigida Tempe</l>
                <l xml:id="d012l39" n="36">Herbivagos aluere greges armentaque belli</l>
                <l xml:id="d012l40" n="37">Grata deo, et qui lanifice dilecta Minerve,</l>
                <l xml:id="d012l41" n="38">Et qui frondipetas nemoroso monte capellas</l>
                <l xml:id="d012l42" n="39">Glandilegosque sues et amantes prata iuvencos.</l>
                <l xml:id="d012l43" n="40">Turba ingens; unoque omnes in gurgite tandem</l>
                <l xml:id="d012l44" n="41">Sordidulum lavere pecus, qua rura secanti</l>
                <l xml:id="d012l45" n="42">Dux Italus fluvio dedit aurea cingere templa.</l>
                <l xml:id="d012l46" n="43">Tot deerant alimenta viris, nisi Pana virili</l>
                <l xml:id="d012l47" n="44">Faustula sollicitum curarum parte levasset;</l>
                <l xml:id="d012l48" n="45">Nam grege de magno decimum largissima quemque</l>
                <l xml:id="d012l49" n="46">Obtulit, atque famem sedavit pinguibus edis.</l>
                <l xml:id="d012l50" n="47">"Ah! meretrix, - obliqua tuens, ait Arthicus illi -</l>
                <l xml:id="d012l51" n="48">Immemorem sponsi cupidus quam mungit adulter,</l>
                <l xml:id="d012l52" n="49">Hec tua tota fides? Sic, sic, aliena ministras?"</l>
                <l xml:id="d012l53" n="50">Erubuit, nichil ausa palam, nisi mollia pacis</l>
                <l xml:id="d012l54" n="51">Verba; sed assuetis noctem complexibus egit,</l>
                <l xml:id="d012l55" n="52">Et tacitam submisit opem. Muliebribus ardens</l>
                <l xml:id="d012l56" n="53">Atque imbuta odiis, occultas ruminat iras;</l>
                <l xml:id="d012l57" n="54">At gelido stat flamma metu. Iam brachia uterque</l>
                <l xml:id="d012l58" n="55">Pastor ad ambigui certaminis orsa parabat;</l>
                <l xml:id="d012l59" n="56">Iam studiis adverse acies, iamque arma fremebant.</l>
                <l xml:id="d012l60" n="57">Queque suos vocat ore deos: Hec menia Troie,</l>
                <l xml:id="d012l61" n="58">Arturumque canit; pugilum canit illa labores,</l>
                <l xml:id="d012l62" n="59">Monstrificumque refet Carolum. Tum iurgia late</l>
                <l xml:id="d012l63" n="60">Iactantur, toto volitant convitia celo.</l>
                <l xml:id="d012l64" n="61">Pan fraudes pensique nichil fandique piique,</l>
                <l xml:id="d012l65" n="62">(Nota quod infamis testetur fabula caude)</l>
                <l xml:id="d012l66" n="63">Obicit, exiliique locos et inhospita tesqua</l>
                <l xml:id="d012l67" n="64">Hostibus humani generi, lingueque trementis</l>
                <l xml:id="d012l68" n="65">Barbariem, et rauco crepitantia verba palato.</l>
                <l xml:id="d012l69" n="66">Ille autem: "Tibi verba placent, michi facta relinque.</l>
                <l xml:id="d012l70" n="67">Et tamen expediam nodosa volumina lingue,</l>
                <l xml:id="d012l71" n="68">Et loquar ecce aliquid; faciet res ipsa disertum:</l>
                <l xml:id="d012l72" n="69">Te ne tegis digito? Periuria, furta, rapinas</l>
                <l xml:id="d012l73" n="70">Novimus, oppressos homines, elusa deorum</l>
                <l xml:id="d012l74" n="71">Numina, que dignas tandem me vindice penas</l>
                <l xml:id="d012l75" n="72">Exposcunt; orantque preces lacrimeque perorant</l>
                <l xml:id="d012l76" n="73">Quas anus infelix, mulier miserabilis, expes,</l>
                <l xml:id="d012l77" n="74">Pollicitis decepta tuis, noctesque diesque</l>
                <l xml:id="d012l78" n="75">Fundit, et ingratum queritur deserta nepotem,</l>
                <l xml:id="d012l79" n="76">Serva canum. Tu prima quidem, tu summa malorum</l>
                <l xml:id="d012l80" n="77">Causa, negas? Scelerum semper tu perfidus auctor,</l>
                <l xml:id="d012l81" n="78">Induis arma fremens, eadem mox abicis arma.</l>
                <l xml:id="d012l82" n="79">Illa gemit surdumque vocat, non irrita iusto,</l>
                <l xml:id="d012l83" n="80">Spes ubi nulla tui, mittens suspiria celo.</l>
                <l xml:id="d012l84" n="81">Mater et ipsa dolens rogitat misereque sorori,</l>
                <l xml:id="d012l85" n="82">Increpitans te, poscit opem, fratresque superbo</l>
                <l xml:id="d012l86" n="83">Affusi mestique greges silveque precantur.</l>
                <l xml:id="d012l87" n="84">Quem non movissent? Sed inexorabilis unus,</l>
                <l xml:id="d012l88" n="85">Durus, inhumanus, ferus, horrens despicis omnes.</l>
                <l xml:id="d012l89" n="86">Quid tamen officio retrahit, nisi pectoris ardor</l>
                <l xml:id="d012l90" n="87">Impius et fulvi sitis importuna metalli?</l>
                <l xml:id="d012l91" n="88">Scilicet attonitus fulgenti incumbis acervo.</l>
                <l xml:id="d012l92" n="89">Hinc stupor ille oculis, hinc illa oblivio menti</l>
                <l xml:id="d012l93" n="90">Celestum atque anime. Sed quem tibi crimina finem</l>
                <l xml:id="d012l94" n="91">Promittunt, audi; nam sepe illustria multum</l>
                <l xml:id="d012l95" n="92">Multum animos exempla movent: In flumine tusco</l>
                <l xml:id="d012l96" n="93">Pastor avarus erat, quem par sitis impulit, equi</l>
                <l xml:id="d012l97" n="94">Federis oblitum, patrios transcendere saltus.</l>
                <l xml:id="d012l98" n="95">Occidit is merito. Gravis at contagia culpe</l>
                <l xml:id="d012l99" n="96">Immeritum parili traxerunt turbine natum,</l>
                <l xml:id="d012l100" n="97">Infaustumque gregem innumeris texere sagittis.</l>
                <l xml:id="d012l101" n="98">Nunquam, si fidei vel si memor ille decoris,</l>
                <l xml:id="d012l102" n="99">Parcius aut sitiens, tanta cum strage suorum</l>
                <l xml:id="d012l103" n="100">Assirias gustasset opes aurique saporem".</l>
                <l xml:id="d012l104" n="101">Arthicus hec torrens. Motus Pan talia contra:</l>
                <l xml:id="d012l105" n="102">"Si vacat exemplis tempus dare: Sevus Eoum</l>
                <l xml:id="d012l106" n="103">Pastor ad Eufratem fuerat, cui sanguine fuso</l>
                <l xml:id="d012l107" n="104">Esset, - inhumanum! - sitienti horrenda voluptas.</l>
                <l xml:id="d012l108" n="105">Ille ferox similisque tui confinia ruris,</l>
                <l xml:id="d012l109" n="106">Sevitia stimulante pari, dum despicit ampli,</l>
                <l xml:id="d012l110" n="107">Incustoditos vidue trascendit in agros,</l>
                <l xml:id="d012l111" n="108">Incautumque neci natum dedit. Anxia mater</l>
                <l xml:id="d012l112" n="109">Omnem continuit fixa sub mente dolorem,</l>
                <l xml:id="d012l113" n="110">Evomuitque simul. Pastor temerarius ictu</l>
                <l xml:id="d012l114" n="111">Feminei mucronis obit, truncusque gelato</l>
                <l xml:id="d012l115" n="112">Non aurum bibit ore nitens, sed pocula Martis,</l>
                <l xml:id="d012l116" n="113">Concretam saniem et tepidum de cede cruorem".</l>
                <l xml:id="d012l117" n="114">"Ergo, age; quando pares exemplis, (Arthicus infit)</l>
                <l xml:id="d012l118" n="115">Brachia tentemus, succedant verbera verbis.</l>
                <l xml:id="d012l119" n="116">Quid, modo Colchorum, volucres, orientis odores;</l>
                <l xml:id="d012l120" n="117">Quidve gule et ventris irritamenta capacis</l>
                <l xml:id="d012l121" n="118">Omnia? Quid pelago vehemens echinus, inersque</l>
                <l xml:id="d012l122" n="119">Rumbus, et ornati squamis rutilantibus, olim</l>
                <l xml:id="d012l123" n="120">Ferreus aurata quos fixerit hamus arena,</l>
                <l xml:id="d012l124" n="121">Sub venetis clam mersus aquis? Quid vulnere crebro</l>
                <l xml:id="d012l125" n="122">Si qua vel hispano natat ingens belua ponto,</l>
                <l xml:id="d012l126" n="123">Vel lybicis iactata vadis, peregrinaque monstra</l>
                <l xml:id="d012l127" n="124">Profuerint? Quid palmitibus seu dempta falernis,</l>
                <l xml:id="d012l128" n="125">Seu Ligurum decerpta iugis ardentia vina?</l>
                <l xml:id="d012l129" n="126">Queque ferax gemino transmisit colle Vesevus</l>
                <l xml:id="d012l130" n="127">Dolia, precipiti rapidum spumantia musto?</l>
                <l xml:id="d012l131" n="128">Queque dedit Meroe, soli subiecta propinquo?</l>
                <l xml:id="d012l132" n="129">Preterea, quid lenta quies, quid mollis in umbra</l>
                <l xml:id="d012l133" n="130">Et sopor et rauci per florea gramina fontes?</l>
                <l xml:id="d012l134" n="131">Omnia in exitium vertent, et blanda voluptas</l>
                <l xml:id="d012l135" n="132">Conficiet bellum. Mulier tua sola iuvare</l>
                <l xml:id="d012l136" n="133">Te volet et poterit! Validum prius egra leonem</l>
                <l xml:id="d012l137" n="134">Sternet ovis, prius armigerum philomena tonantis."</l>
                <l xml:id="d012l138" n="135">Dixerat. Ille autem: "Quorsum per iurgia tandem?</l>
                <l xml:id="d012l139" n="136">Quid mecum comune tibi?" "Nil - Arthicus inquit -</l>
                <l xml:id="d012l140" n="137">Nil tecum comune michi; nam, iudice fato,</l>
                <l xml:id="d012l141" n="138">Destituunt victum, victorem cuncta sequuntur.</l>
                <l xml:id="d012l142" n="139">Huius in arbitrium non nostra sponte venimus;</l>
                <l xml:id="d012l143" n="140">Tu cogis, tu iustitie contemptor et equi,</l>
                <l xml:id="d012l144" n="141">Quem cecum fortuna facit pariterque superbum.</l>
                <l xml:id="d012l145" n="142">Quid tua nunc numeras? Tumidos quid volvis ocellos?</l>
                <l xml:id="d012l146" n="143">Undique venturos iam iam tibi fingis amicos?</l>
                <l xml:id="d012l147" n="144">Obstruxit tua fama vias; in tempore iussi</l>
                <l xml:id="d012l148" n="145">Tum (michi crede) aderunt, lentus dum luce sub una</l>
                <l xml:id="d012l149" n="146">Gramine caucaseo pastus bibet agnus Hiberum".</l>
                <l xml:id="d012l150" n="147">Hec dicens, medie pedibus iam stagna paludis</l>
                <l xml:id="d012l151" n="148">Frangebat. Pan contra aditus et ovilia sepsit</l>
                <l xml:id="d012l152" n="149">Vepribus, et fluvio circumdedit antra sequaci.</l>
                <l xml:id="d012l153" n="150">Transierat; subitoque ingens per rura tumultus</l>
                <l xml:id="d012l154" n="151">Exoritur. Timui, fateor, meque inde recepi,</l>
                <l xml:id="d012l155" n="152">Panaque turbatum penitusque per arva liqui</l>
                <l xml:id="d012l156" n="153">Solivagum; mox, ambigua dum mente reflector,</l>
                <l xml:id="d012l157" n="154">Heu! Victum vinctumque gravi sine more catena</l>
                <l xml:id="d012l158" n="155">Prospicio trans stagna gravi, non libera celo</l>
                <l xml:id="d012l159" n="156">Brachia, sed meste rorantia lumina frontis</l>
                <l xml:id="d012l160" n="157">Tollentem, ac tales iactantem in nubila questus:</l>
                <l xml:id="d012l161" n="158">"Cernitis hec, superi, seu quidnam intervenit umbre?</l>
                <l xml:id="d012l162" n="159">Ceca rotat fortuna fidem, regit omnia fatum!"</l>
                <p xml:id="d012l163" n="159|1">Multivolus</p>
                <l xml:id="d012l164" n="160">I; nunc in rebus spem certam pone secundis.</l>
            </div1>
        </body>
    </text>
</TEI>
