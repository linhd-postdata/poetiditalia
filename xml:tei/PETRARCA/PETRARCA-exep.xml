<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PETRARCA-exep">
                    <title>versus ex epistolis</title>
                    <title type="short">versus ex epistolis</title>
                    <abbr>versus ex epist.</abbr>
                    <bibl>dispersae: A. Pancheri, 1994; familiares: V. Rossi, 1968; variae: A. Pancheri, 1994</bibl>
                </title>
                <author xml:id="PETRARCA" n="55.000">
                    <name>Petrarca, Francesco</name>
                    <date>Arezzo 1304 - Padova 1374</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>Francesco Petrarca</persName>
                    <abbr>PETRARCA</abbr>
                </author>
                <respStmt>
                    <resp>Reference basis text</resp>
                    <name>dispersae: A. Pancheri, 1994; familiares: V. Rossi, 1968; variae: A. Pancheri, 1994</name>
                </respStmt>
            </titleStmt>
            <extent>
                <measure unit="words" quantity="2240">2240</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>dispersae: A. Pancheri, 1994; familiares: V. Rossi, 1968; variae: A. Pancheri, 1994</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>7.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="various">
                <head>
                    <title>1</title>
                    <bibl source="digital">Cristina Zanatta</bibl>
                </head>
                <div2 xml:id="001c001" type="carmen" met="G">
                    <head>
                        <abbr>fam. 2, 7</abbr>
                    </head>
                    <p xml:id="d001l1" n="tit.">fam. 2, 7. | Expectationes anxias amputandas ut tranquille vivatur</p>
                    <l xml:id="d001l2" n="1">Maior pars hominum expectando moritur.</l>
                    <lb/>
                </div2>
                <div2 xml:id="001c002" type="carmen" met="E">
                    <head>
                        <abbr>fam. 4, 10</abbr>
                    </head>
                    <p xml:id="d001l3" n="tit.">fam. 4, 10. | Ad Peregrinum Messanensem, super mesto casu | immature mortis amici</p>
                    <l xml:id="d001l4" n="1">Indolis atque animi felicem cernite Thomam,</l>
                    <l xml:id="d001l5" n="2">Quem rapuit fati precipitata dies.</l>
                    <l xml:id="d001l6" n="3">Hunc dederat mundo tellus vicina Peloro,</l>
                    <l xml:id="d001l7" n="4">Abstulit hec eadem munus avara suum,</l>
                    <l xml:id="d001l8" n="5">Florentemque nova iuvenem virtute repente</l>
                    <l xml:id="d001l9" n="6">Succidit misero mors inimica michi.</l>
                    <l xml:id="d001l10" n="7">Anne igitur grates referam pro munere tanto,</l>
                    <l xml:id="d001l11" n="8">Carminibus siculum litus ad astra ferens?</l>
                    <l xml:id="d001l12" n="9">Anne gemam potius simul indignerque rapinam?</l>
                    <l xml:id="d001l13" n="10">Flebo. Nichil miseris dulcius est gemitu.</l>
                    <lb/>
                </div2>
                <div2 xml:id="001c004" type="carmen" met="H">
                    <head>
                        <abbr>fam. 8, 3</abbr>
                    </head>
                    <p xml:id="d001l14" n="tit.">fam. 8, 3</p>
                    <l xml:id="d001l15" n="1">Post prelia tanta</l>
                    <l xml:id="d001l16" n="2">Fortune ausonia saltem tellure recondi</l>
                    <l xml:id="d001l17" n="3">Dulce michi, et patriis longum requiescere saxis;</l>
                    <l xml:id="d001l18" n="4">Seraque cum fragilem tumulum convulserit etas,</l>
                    <l xml:id="d001l19" n="5">Lenius hesperia cinis hic agitabitur aura.</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>fam. 11, 3</abbr>
                    </head>
                    <p xml:id="d001l20" n="tit.">fam. 11, 3. | Ad Iohannem Aretinum Mantue dominorum | cancellarium</p>
                    <l xml:id="d001l21" n="1">Heu magno domus arcta viro! sub marmore parvo</l>
                    <l xml:id="d001l22" n="2">En pater hic patrie spesque salusque iacent.</l>
                    <l xml:id="d001l23" n="3">Quisquis ad hoc saxum convertis lumina, lector,</l>
                    <l xml:id="d001l24" n="4">Publica damna legens iunge preces lacrimis.</l>
                    <l xml:id="d001l25" n="5">Illum flere nefas, sua quem super ethera virtus</l>
                    <l xml:id="d001l26" n="6">Sustulit, humano siqua fides merito;</l>
                    <l xml:id="d001l27" n="7">Flere gravem patrie casum fractamque bonorum</l>
                    <l xml:id="d001l28" n="8">Spem licet et subitis ingemuisse malis.</l>
                    <l xml:id="d001l29" n="9">Quem populo patribusque ducem Carraria nuper</l>
                    <l xml:id="d001l30" n="10">Alma dedit, Patavo mors inimica tulit.</l>
                    <l xml:id="d001l31" n="11">Nullus amicitias coluit dulcedine tanta,</l>
                    <l xml:id="d001l32" n="12">Cum foret horrendus hostibus ille suis;</l>
                    <l xml:id="d001l33" n="13">Optimus inque bonis semper studiosus amandis,</l>
                    <l xml:id="d001l34" n="14">Nescius invidie conspicuusque fide.</l>
                    <l xml:id="d001l35" n="15">Ergo memor Iacobi speciosum credula nomen</l>
                    <l xml:id="d001l36" n="16">Nominibus raris insere, posteritas.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>fam. 11, 4</abbr>
                    </head>
                    <p xml:id="d001l37" n="tit.">fam. 11, 4. | Ad Philippum Cavallicensem epyscopum, familiariter</p>
                    <l xml:id="d001l38" n="1">Valle locus Clausa toto michi nullus in orbe</l>
                    <l xml:id="d001l39" n="2">Gratior aut studiis aptior ora meis.</l>
                    <l xml:id="d001l40" n="3">Valle puer Clausa fueram iuvenemque reversum</l>
                    <l xml:id="d001l41" n="4">Fovit in aprico vallis amena sinu.</l>
                    <l xml:id="d001l42" n="5">Valle vir in Clausa meliores dulciter annos</l>
                    <l xml:id="d001l43" n="6">Exegi et vite candida fila mee.</l>
                    <l xml:id="d001l44" n="7">Valle senex Clausa supremum ducere tempus</l>
                    <l xml:id="d001l45" n="8">Et Clausa cupio, te duce, Valle mori.</l>
                    <lb/>
                </div2>
                <div2 xml:id="001c007" type="carmen" met="D">
                    <head>
                        <abbr>fam. 24, 10</abbr>
                    </head>
                    <p xml:id="d001l46" n="tit.">fam. 24, 10. | Ad Horatium Flaccum lyricum poetam</p>
                    <l xml:id="d001l47" n="1">Regem te lyrici carminis italus</l>
                    <l xml:id="d001l48" n="2">Orbis quem memorat, plectraque lesbia</l>
                    <l xml:id="d001l49" n="3">Nervis cui tribuit Musa sonantibus,</l>
                    <l xml:id="d001l50" n="4">Thirrenum adriaco, tuscus et apulo,</l>
                    <l xml:id="d001l51" n="5">Quem sumpsit proprium Tybris ab Aufido</l>
                    <l xml:id="d001l52" n="6">Nec fuscam atque humilem sprevit originem,</l>
                    <l xml:id="d001l53" n="7">Te nunc dulce sequi saltibus abditis,</l>
                    <l xml:id="d001l54" n="8">Umbras et scatebras cernere vallium,</l>
                    <l xml:id="d001l55" n="9">Colles purpureos, prata virentia</l>
                    <l xml:id="d001l56" n="10">Algentesque lacus antraque roscida;</l>
                    <l xml:id="d001l57" n="11">Seu faunum gregibus concilias vagis,</l>
                    <l xml:id="d001l58" n="12">Seu pergis Bromium visere fervidum,</l>
                    <l xml:id="d001l59" n="13">Fulvam pampineo sive deam deo</l>
                    <l xml:id="d001l60" n="14">Affinem tacitis concelebras sacris,</l>
                    <l xml:id="d001l61" n="15">Ambrorum Venerem seu canis indigam,</l>
                    <l xml:id="d001l62" n="16">Seu nimphas querulas et satyros leves</l>
                    <l xml:id="d001l63" n="17">Et nudas roseo corpore Gratias,</l>
                    <l xml:id="d001l64" n="18">Seu famam et titulos Herculis improbi,</l>
                    <l xml:id="d001l65" n="19">Incestique aliam progeniem Iovis,</l>
                    <l xml:id="d001l66" n="20">Martem sub galea, Pallidis egida</l>
                    <l xml:id="d001l67" n="21">Late Gorgoneis crinibus horridam,</l>
                    <l xml:id="d001l68" n="22">Ledeos iuvenes, mitia sidera</l>
                    <l xml:id="d001l69" n="23">Tutelam ratium, fluctibus obrutos,</l>
                    <l xml:id="d001l70" n="24">Argutum cithare Mercurium patrem;</l>
                    <l xml:id="d001l71" n="25">Verbis auricomum pectis Apollinem,</l>
                    <l xml:id="d001l72" n="26">Et Xantho nitidam cesariem lavis,</l>
                    <l xml:id="d001l73" n="27">Germanam pharetra conspicuam et feris</l>
                    <l xml:id="d001l74" n="28">Infestam, aut choreas Pyeridum sacras:</l>
                    <l xml:id="d001l75" n="29">Sculpunt que rigido marmore durius</l>
                    <l xml:id="d001l76" n="30">Heroas veteres sique forent, novos,</l>
                    <l xml:id="d001l77" n="31">Eternam meritis et memorem notam</l>
                    <l xml:id="d001l78" n="32">Affixam calamo, nequa premat dies.</l>
                    <l xml:id="d001l79" n="33">Sic vatum studiis sola faventibus</l>
                    <l xml:id="d001l80" n="34">Virtus perpetuas linquit imagines,</l>
                    <l xml:id="d001l81" n="35">Quarum presidio semideos duces</l>
                    <l xml:id="d001l82" n="36">Drusum et Scipiadam vivere cernimus,</l>
                    <l xml:id="d001l83" n="37">Nec non et reliquos inclita gentibus</l>
                    <l xml:id="d001l84" n="38">Per quos edomitis Roma iugum dedit,</l>
                    <l xml:id="d001l85" n="39">In quis preradians lumine vivido</l>
                    <l xml:id="d001l86" n="40">Ut sol eminuit Cesareum genus.</l>
                    <l xml:id="d001l87" n="41">Hec dum tu modulans me cupidum preis,</l>
                    <l xml:id="d001l88" n="42">Duc aut remivolo si libet equore,</l>
                    <l xml:id="d001l89" n="43">Aut vis aerio vertice montium;</l>
                    <l xml:id="d001l90" n="44">Duc et per liquidi Tyberis alveos,</l>
                    <l xml:id="d001l91" n="45">Qua ripis Anio rura secans ruit,</l>
                    <l xml:id="d001l92" n="46">Olim grata tibi dum superos colis,</l>
                    <l xml:id="d001l93" n="47">Unde hec te meditans nunc tibi texui,</l>
                    <l xml:id="d001l94" n="48">Nostrum, Flacce, decus; duc per inhospitas</l>
                    <l xml:id="d001l95" n="49">Silvarum latebras et gelidum Algidum</l>
                    <l xml:id="d001l96" n="50">Baianique sinus stagna tepentia</l>
                    <l xml:id="d001l97" n="51">Sabinumque latus ruraque florea</l>
                    <l xml:id="d001l98" n="52">Soractisque iugum dum nivibus riget;</l>
                    <l xml:id="d001l99" n="53">Duc me Brundusium tramite devio;</l>
                    <l xml:id="d001l100" n="54">Lassabor minime et vatibus obviis</l>
                    <l xml:id="d001l101" n="55">Congressus placidos aspiciam libens.</l>
                    <l xml:id="d001l102" n="56">Non me proposito temporis aut loci</l>
                    <l xml:id="d001l103" n="57">Deflectet facies; ibo pari impetu</l>
                    <l xml:id="d001l104" n="58">Vel dum feta uterum magna parens tumet,</l>
                    <l xml:id="d001l105" n="59">Vel dum ros nimiis solibus aruit,</l>
                    <l xml:id="d001l106" n="60">Vel dum pomifero fasce gemunt trabes,</l>
                    <l xml:id="d001l107" n="61">Vel dum terra gelu segnis inhorruit;</l>
                    <l xml:id="d001l108" n="62">Visurus veniam litora Cycladum,</l>
                    <l xml:id="d001l109" n="63">Visurum Trachii murmura Bosphori,</l>
                    <l xml:id="d001l110" n="64">Visurus Lybies avia torride,</l>
                    <l xml:id="d001l111" n="65">Nimbosique procul frigora Caucasi.</l>
                    <l xml:id="d001l112" n="66">Quo te cunque moves, quidquid agis, iuvat:</l>
                    <l xml:id="d001l113" n="67">Seu fidos comites sedulus excitas</l>
                    <l xml:id="d001l114" n="68">Virtutem meritis laudibus efferens;</l>
                    <l xml:id="d001l115" n="69">Seu dignis vitium morsibus impetis,</l>
                    <l xml:id="d001l116" n="70">Ridens stultitiam dente vafer levi;</l>
                    <l xml:id="d001l117" n="71">Seu tu blandiloquens carmen amoribus</l>
                    <l xml:id="d001l118" n="72">Dum comples teneris; sive acie stili</l>
                    <l xml:id="d001l119" n="73">Obiectas vetule luxuriem gravi;</l>
                    <l xml:id="d001l120" n="74">Sive urbem et populum dum scelerum reos</l>
                    <l xml:id="d001l121" n="75">Culpas et gladios et, rabiem trucem;</l>
                    <l xml:id="d001l122" n="76">Mecenasque tibi dum canitur tuus,</l>
                    <l xml:id="d001l123" n="77">Per partes operum primus et ultimus;</l>
                    <l xml:id="d001l124" n="78">Dum calcas veteres et studium recens</l>
                    <l xml:id="d001l125" n="79">Vatum magnanimi Cesaris auribus</l>
                    <l xml:id="d001l126" n="80">Infers, dumque Floro carminis hispidi</l>
                    <l xml:id="d001l127" n="81">Limam seu tumidi carmine conficis;</l>
                    <l xml:id="d001l128" n="82">Fuscum ruris opes et mala turbide</l>
                    <l xml:id="d001l129" n="83">Urbis, cur ve homini servit equus ferox,</l>
                    <l xml:id="d001l130" n="84">Crispum divitiis quis color edoces;</l>
                    <l xml:id="d001l131" n="85">Longis Virgilium luctibus abstrahis</l>
                    <l xml:id="d001l132" n="86">Atque ad letitiam, ver ubi panditur,</l>
                    <l xml:id="d001l133" n="87">Hortaris placide et stultitiam brevem;</l>
                    <l xml:id="d001l134" n="88">Hirpinum profugi temporis admones,</l>
                    <l xml:id="d001l135" n="89">Torquatum et parili carmine Postumum;</l>
                    <l xml:id="d001l136" n="90">Dum noctes celeres et volucres dies,</l>
                    <l xml:id="d001l137" n="91">Obrepens tacito dum senium gradu,</l>
                    <l xml:id="d001l138" n="92">Aut vite brevitas ad calamum redit,</l>
                    <l xml:id="d001l139" n="93">Aut mors precipiti que celerat pede.</l>
                    <l xml:id="d001l140" n="94">Quis non preterea dulciter audiat</l>
                    <l xml:id="d001l141" n="95">Dum tu siderea sede superstitem</l>
                    <l xml:id="d001l142" n="96">Augustum statuis; dum tunicam suis</l>
                    <l xml:id="d001l143" n="97">Marti, nec satis est texere ferream</l>
                    <l xml:id="d001l144" n="98">Acceditque adamas; dum cuneos ducum</l>
                    <l xml:id="d001l145" n="99">Vinclis implicitos curribus aureis</l>
                    <l xml:id="d001l146" n="100">Per clivum atque Sacram victor agis Viam,</l>
                    <l xml:id="d001l147" n="101">Quam pompam mulier dum cavet insolens,</l>
                    <l xml:id="d001l148" n="102">Haudquaquam rigidas horruit aspidas;</l>
                    <l xml:id="d001l149" n="103">Ius fractum hospitii dum memoras dolis</l>
                    <l xml:id="d001l150" n="104">Pastoris frigii, nil Nerei minis</l>
                    <l xml:id="d001l151" n="105">Pacatum Paridi vaticinantibus,</l>
                    <l xml:id="d001l152" n="106">Dum Dane pluvia fallitur aurea;</l>
                    <l xml:id="d001l153" n="107">Dum virgo egregiis regia fletibus</l>
                    <l xml:id="d001l154" n="108">Tergo cornigeri fertur adulteri?</l>
                    <l xml:id="d001l155" n="109">Letus solicitus denique mestior</l>
                    <l xml:id="d001l156" n="110">Iratusque places dum dubium premis</l>
                    <l xml:id="d001l157" n="111">Rivalem variis suspitionibus;</l>
                    <l xml:id="d001l158" n="112">Aut dum vipereas iure venificas</l>
                    <l xml:id="d001l159" n="113">Execraris anus, vulgus et inscium;</l>
                    <l xml:id="d001l160" n="114">Dum cantas Lalagen, nudus et asperum</l>
                    <l xml:id="d001l161" n="115">Et solus tacita fronte fugas lupum;</l>
                    <l xml:id="d001l162" n="116">Infaustamque humeris effugia arborem,</l>
                    <l xml:id="d001l163" n="117">Fluctusque Eolio turbine concitos.</l>
                    <l xml:id="d001l164" n="118">Pronum te viridi cespite, fontium</l>
                    <l xml:id="d001l165" n="119">Captantem strepitus et volucrum modos,</l>
                    <l xml:id="d001l166" n="120">Carpentem riguo gramine flosculos,</l>
                    <l xml:id="d001l167" n="121">Nectentem facili vimine palmites,</l>
                    <l xml:id="d001l168" n="122">Tendentem tenui pollice barbiton,</l>
                    <l xml:id="d001l169" n="123">Miscentem numeros pectine candido,</l>
                    <l xml:id="d001l170" n="124">Mulcentem vario carmine sidera</l>
                    <l xml:id="d001l171" n="125">Ut vidi, invidiam mens vaga nobilem</l>
                    <l xml:id="d001l172" n="126">Concepit subito, nec peperit prius</l>
                    <l xml:id="d001l173" n="127">Quam te per pelagi stagna reciproci,</l>
                    <l xml:id="d001l174" n="128">Perque omnes scopulos monstraque fluctuum</l>
                    <l xml:id="d001l175" n="129">Terrarumque sequens limite ab indico</l>
                    <l xml:id="d001l176" n="130">Vidi Solis equos surgere nitidos,</l>
                    <l xml:id="d001l177" n="131">Et serum Occeano mergier ultimo.</l>
                    <l xml:id="d001l178" n="132">Tecum trans Boream transque Notum vagus,</l>
                    <l xml:id="d001l179" n="133">Iam seu fortuitas ducis ad insulas,</l>
                    <l xml:id="d001l180" n="134">Seu me fluctisonum retrahis Antium,</l>
                    <l xml:id="d001l181" n="135">Seu me Romuleis arcibus invehis,</l>
                    <l xml:id="d001l182" n="136">Totis ingenii gressibus insequor.</l>
                    <l xml:id="d001l183" n="137">Sic me grata lyre fila trahunt tue,</l>
                    <l xml:id="d001l184" n="138">Sic mulcet calami dulcis acerbitas.</l>
                    <lb/>
                </div2>
                <div2 xml:id="001c008" type="carmen" met="H">
                    <head>
                        <abbr>fam. 24, 11</abbr>
                    </head>
                    <p xml:id="d001l185" n="tit.">fam. 24, 11. | Ad Publium Virgilium Maronem heroycum poetam | et latinorum principem poetarum</p>
                    <l xml:id="d001l186" n="1">Eloquii splendor, latie spes altera lingue,</l>
                    <l xml:id="d001l187" n="2">Clare Maro, tanta quem felix Mantua prole</l>
                    <l xml:id="d001l188" n="3">Romanum genuisse decus per secula gaudet,</l>
                    <l xml:id="d001l189" n="4">Quis te terrarum tractus, quotus arcet Averni</l>
                    <l xml:id="d001l190" n="5">Circulus? An raucam citharam tibi fuscus Apollo</l>
                    <l xml:id="d001l191" n="6">Percutit et nigre contexunt verba sorores?</l>
                    <l xml:id="d001l192" n="7">Am pius elysiam permulces carmine silvam</l>
                    <l xml:id="d001l193" n="8">Tartareumque Elicona colis, pulcerrime vatum?</l>
                    <l xml:id="d001l194" n="9">Et simul unanimis tecum spatiatur Homerus</l>
                    <l xml:id="d001l195" n="10">Solivagique canunt Phebum per prata poete,</l>
                    <l xml:id="d001l196" n="11">Orpheus ac reliqui, nisi quos violenta relegat</l>
                    <l xml:id="d001l197" n="12">Mors propria conscita manu sevique ministri</l>
                    <l xml:id="d001l198" n="13">Obsequio, qualis Lucanum in fata volentem</l>
                    <l xml:id="d001l199" n="14">Impulit - arterias medico dedit ille cruento</l>
                    <l xml:id="d001l200" n="15">Supplicii graviore metu mortisque pudende -;</l>
                    <l xml:id="d001l201" n="16">Sic sua Lucretium mors abstulit ac ferus ardor</l>
                    <l xml:id="d001l202" n="17">Longe aliis, ut fama, locis habitare coegit.</l>
                    <l xml:id="d001l203" n="18">Qui tibi nunc igitur comites, que vita, libenter</l>
                    <l xml:id="d001l204" n="19">Audierim, quantum vero tua somnia distent</l>
                    <l xml:id="d001l205" n="20">Et vagus Eneas portaque emissus eburna;</l>
                    <l xml:id="d001l206" n="21">An potius celi regio tranquilla beatos</l>
                    <l xml:id="d001l207" n="22">Excipit, ingeniisque arrident astra serenis</l>
                    <l xml:id="d001l208" n="23">Post Stygios raptus spoliataque Tartara, summi</l>
                    <l xml:id="d001l209" n="24">Regis ad adventum, magno certamine victor</l>
                    <l xml:id="d001l210" n="25">Impia qui pressit stigmatis limina plantis</l>
                    <l xml:id="d001l211" n="26">Stigmatisque potens eterna repagula palmis</l>
                    <l xml:id="d001l212" n="27">Fregit et horrisono convulsit cardine valvas?</l>
                    <l xml:id="d001l213" n="28">Hec ego nosse velim. Tu, mundo siqua silenti</l>
                    <l xml:id="d001l214" n="29">Umbra recens nostra veniet tibi forsan ab ora,</l>
                    <l xml:id="d001l215" n="30">Quis tria cara tibi loca nunc totidemque libellos</l>
                    <l xml:id="d001l216" n="31">Exitus excipiat, nostris simul accipe verbis.</l>
                    <l xml:id="d001l217" n="32">Parthenope infelix rapto gemit orba Roberto,</l>
                    <l xml:id="d001l218" n="33">Multorumque dies annorum sustulit unus</l>
                    <l xml:id="d001l219" n="34">Prospera; nunc dubiis pendet plebs anxia fatis,</l>
                    <l xml:id="d001l220" n="35">Innocuamque premunt paucorum crimina turbam.</l>
                    <l xml:id="d001l221" n="36">Optima finitimo quatitur sine fine tumultu</l>
                    <l xml:id="d001l222" n="37">Mantua, magnanimis ducibus sed fulta, recusat</l>
                    <l xml:id="d001l223" n="38">Invicta cervice iugum, civilibus usa</l>
                    <l xml:id="d001l224" n="39">Illa quidem dominis, externi nescia regni.</l>
                    <l xml:id="d001l225" n="40">Hic tibi composui que perlegis, otia nactus</l>
                    <l xml:id="d001l226" n="41">Ruris amica tui, quonam vagus avia calle</l>
                    <l xml:id="d001l227" n="42">Fusca sequi, quibus in pratis errare soleres,</l>
                    <l xml:id="d001l228" n="43">Assidue mecum volvens, quam fluminis oram,</l>
                    <l xml:id="d001l229" n="44">Que curvi secreta lacus, quas arboris umbras,</l>
                    <l xml:id="d001l230" n="45">Quas nemorum latebras collisque sedilia parvi</l>
                    <l xml:id="d001l231" n="46">Ambieris, cuius fessus seu cespitis herbam</l>
                    <l xml:id="d001l232" n="47">Presseris accubitu, seu ripam fontis ameni;</l>
                    <l xml:id="d001l233" n="48">Atque ea presentem michi te spectacula reddunt.</l>
                    <l xml:id="d001l234" n="49">Que patrie fortuna tue pax quanta sepulcri</l>
                    <l xml:id="d001l235" n="50">Audisti. Quid Roma parens? hoc querere noli,</l>
                    <l xml:id="d001l236" n="51">Hoc melius nescire puta; melioribus aurem</l>
                    <l xml:id="d001l237" n="52">Ergo adhibe et rerum successus disce tuarum:</l>
                    <l xml:id="d001l238" n="53">Tityrus ut tenuem senior iam perflat avenam,</l>
                    <l xml:id="d001l239" n="54">Quadrifido cultu tuus ut resplendet agellus,</l>
                    <l xml:id="d001l240" n="55">Ut tuus Eneas vivit totumque per orbem</l>
                    <l xml:id="d001l241" n="56">Et placet et canitur, tanto quem ad sidera nisu</l>
                    <l xml:id="d001l242" n="57">Tollere conanti mors obstitit invida magnis</l>
                    <l xml:id="d001l243" n="58">Principiis; miserum Eneam iam summa premebant</l>
                    <l xml:id="d001l244" n="59">Fata manu iamque ore tuo damnatus abibat,</l>
                    <l xml:id="d001l245" n="60">Arsurumque iterum pietas Augusta secundis</l>
                    <l xml:id="d001l246" n="61">Eripuit flammis, quem non morientis amici</l>
                    <l xml:id="d001l247" n="62">Deiecti movere animi, meritoque supremas</l>
                    <l xml:id="d001l248" n="63">Contempsisse preces evo laudabitur omni.</l>
                    <l xml:id="d001l249" n="64">Eternum, dilecte, vale nostrosque rogatus</l>
                    <l xml:id="d001l250" n="65">Meonium Ascreumque senes salvere iubeto.</l>
                    <lb/>
                </div2>
                <div2 xml:id="001c009" type="carmen" met="E">
                    <head>
                        <abbr>var. 10</abbr>
                    </head>
                    <p xml:id="d001l251" n="tit.">var. 10</p>
                    <l xml:id="d001l252" n="1">En domus Andreae Veneti Ducis ultima quanta est?</l>
                    <l xml:id="d001l253" n="2">Alta: sed assurgens spiritus, astra tenet.</l>
                    <l xml:id="d001l254" n="3">Publica lux iacet hic, et quartum sidus honorum</l>
                    <l xml:id="d001l255" n="4">Stirps Danduleae, gloria prima ducum.</l>
                    <l xml:id="d001l256" n="5">Hunc animi vigilem temeraria Graecia sensit,</l>
                    <l xml:id="d001l257" n="6">Et levis antiquo reddita Creta iugo:</l>
                    <l xml:id="d001l258" n="7">Hunc, comes Albertus Tyrolis, nostra perurgens</l>
                    <l xml:id="d001l259" n="8">Vastatis propriis, qui meruit veniam.</l>
                    <l xml:id="d001l260" n="9">Hunc, Iustinopolis fervens et Iadra rebellis,</l>
                    <l xml:id="d001l261" n="10">Pertimuere trucem, percoluere pium.</l>
                    <l xml:id="d001l262" n="11">Hic Genuam bello claram, pelagoque superbam</l>
                    <l xml:id="d001l263" n="12">Fregit ad Algerium, servitioque dedit.</l>
                    <l xml:id="d001l264" n="13">Iustus, amantis patriae, magnos cui fecit amicos,</l>
                    <l xml:id="d001l265" n="14">Ingenio praestans, eloqui omnipotens.</l>
                    <lb/>
                </div2>
                <div2 xml:id="001c010" type="carmen" met="H">
                    <head>
                        <abbr>var. 30</abbr>
                    </head>
                    <p xml:id="d001l266" n="tit.">var. 30</p>
                    <l xml:id="d001l267" n="1">Discolor ut Nymphae tetigit vestigia pellis,</l>
                    <l xml:id="d001l268" n="2">Lectior et cunctis nimis invidiosa puellis,</l>
                    <l xml:id="d001l269" n="3">Nescit habere locum, refugit sub claustra reverti.</l>
                    <l xml:id="d001l270" n="4">Et tibi purpurei decus addidit innuba serti,</l>
                    <l xml:id="d001l271" n="5">Teque per arva canens varios legit undique flores,</l>
                    <l xml:id="d001l272" n="6">Et timet humentes pedibus calcare sorores.</l>
                    <lb/>
                </div2>
                <div2 xml:id="001c011" type="carmen" met="E">
                    <head>
                        <abbr>var. 49</abbr>
                    </head>
                    <p xml:id="d001l273" n="tit.">var. 49</p>
                    <l xml:id="d001l274" n="1">Lelius antiquis celebratum nomen amicis</l>
                    <l xml:id="d001l275" n="2">Durat adhuc faustum nomen amicitiis.</l>
                    <l xml:id="d001l276" n="3">Hic magno dilectus avo: placet ille nepoti,</l>
                    <l xml:id="d001l277" n="4">Scipiadum geminus perpetuusque decor.</l>
                    <l xml:id="d001l278" n="5">Tertius alter ego est: sed mentior: unus et idem,</l>
                    <l xml:id="d001l279" n="6">Dimidiumque animi vir tenet ille mei.</l>
                    <l xml:id="d001l280" n="7">Dimidium dixi, totum dixisse decebat.</l>
                    <l xml:id="d001l281" n="8">Faveris ergo michi, si sibi, care, faves.</l>
                    <lb/>
                </div2>
                <div2 xml:id="001c012" type="carmen" met="H">
                    <head>
                        <abbr>disp. 4</abbr>
                    </head>
                    <p xml:id="d001l282" n="tit.">disp. 4</p>
                    <l xml:id="d001l283" n="1">Quid mea fata mihi toto speciosius aevo,</l>
                    <l xml:id="d001l284" n="2">Dulcius aut animo poterant meliusve tulisse,</l>
                    <l xml:id="d001l285" n="3">Quam si forte tuis capiti nova laurea nostro</l>
                    <l xml:id="d001l286" n="4">Pressa foret manibus! Fateor, tunc alma sororum</l>
                    <l xml:id="d001l287" n="5">Ex Helicone sacram veniens huc turba choream</l>
                    <l xml:id="d001l288" n="6">Duxisset; cytharam melius sonuisset Apollo</l>
                    <l xml:id="d001l289" n="7">Serta gerens, adamata sibi Peneia primum,</l>
                    <l xml:id="d001l290" n="8">Post longum dilecta mihi; spectasset ab astris</l>
                    <l xml:id="d001l291" n="9">Laetus honoratam, placato numine, frondem</l>
                    <l xml:id="d001l292" n="10">Iuppiter, et rapidi posuisset fulminis iras;</l>
                    <l xml:id="d001l293" n="11">Denique nulla dies fulsisset lumine tanto</l>
                    <l xml:id="d001l294" n="12">His oculis, cunctos nec fulserat ulla per annos.</l>
                    <l xml:id="d001l295" n="13">Obstitit heu! votis semper mihi dura paratum</l>
                    <l xml:id="d001l296" n="14">Imminuens Fortuna decus, tantoque favori</l>
                    <l xml:id="d001l297" n="15">Invidit; tibi, me propter, tam multa viarum</l>
                    <l xml:id="d001l298" n="16">Aspera, tot laquei: soli mihi nempe tetendit</l>
                    <l xml:id="d001l299" n="17">Insidias; desiste queri; mea tota querela est.</l>
                    <l xml:id="d001l300" n="18">Agnosco expertus fraudem, moresque malignos,</l>
                    <l xml:id="d001l301" n="19">Mortales quibus illa ferox intercipit actus,</l>
                    <l xml:id="d001l302" n="20">Omnia permiscens. Proh sacra licentia monstri!</l>
                    <l xml:id="d001l303" n="21">Quin alium mihi tunc eadem Fortuna parabat,</l>
                    <l xml:id="d001l304" n="22">Nequicquam praeventa, dolum; ne nobilis Vrsus</l>
                    <l xml:id="d001l305" n="23">Scilicet ipse meo praesens foret auctor honori.</l>
                    <l xml:id="d001l306" n="24">Vix tridui spacium restabat, ut omne senatus</l>
                    <l xml:id="d001l307" n="25">Tempore ius hausto flueret, breviorque potestas</l>
                    <l xml:id="d001l308" n="26">Quae quondam sine fine fuit. Deus ipse nocenti</l>
                    <l xml:id="d001l309" n="27">Occurrens direxit iter, vix fine sub ipso</l>
                    <l xml:id="d001l310" n="28">Temporis, immensae perventum ad limina Romae.</l>
                    <l xml:id="d001l311" n="29">Obvius intranti fueras comitemque ducemque</l>
                    <l xml:id="d001l312" n="30">Pollicitus; vetuit quoniam sors, esse nequisti.</l>
                    <l xml:id="d001l313" n="31">Torqueor, et cunctas qui lustret nuncius oras</l>
                    <l xml:id="d001l314" n="32">Mittitur. Ille autem Campanis fessus in arvis,</l>
                    <l xml:id="d001l315" n="33">Teque nec invento rediens, spem sustulit omnem.</l>
                    <l xml:id="d001l316" n="34">Vltima iamque dies aderat, nec postera tempus</l>
                    <l xml:id="d001l317" n="35">Lux dabat; urgebat consumpti terminus anni.</l>
                    <l xml:id="d001l318" n="36">Me quoque magnanimus Comes accelerare monebat</l>
                    <l xml:id="d001l319" n="37">Iam gravidus curis, peperit quas fortibus actis.</l>
                    <l xml:id="d001l320" n="38">Post modo, nosti hominem, expedior; subitumque vocati</l>
                    <l xml:id="d001l321" n="39">Romulei proceres coeunt; capitolia laeto</l>
                    <l xml:id="d001l322" n="40">Murmure complentur; muros tectumque vetustum</l>
                    <l xml:id="d001l323" n="41">Congaudere putes; cecinerunt classica; vulgus</l>
                    <l xml:id="d001l324" n="42">Agmina certatim glomerat, cupidumque videndi</l>
                    <l xml:id="d001l325" n="43">Obstrepit. Ipse etiam lachrymas, ni fallor, amicis</l>
                    <l xml:id="d001l326" n="44">Compressis pietate animis, in pectora vidi.</l>
                    <l xml:id="d001l327" n="45">Ascendo; siluere tubae, murmurque resedit.</l>
                    <l xml:id="d001l328" n="46">Vna quidem nostri vox primum oblata Maronis</l>
                    <l xml:id="d001l329" n="47">Principium dedit oranti, nec multa profatus;</l>
                    <l xml:id="d001l330" n="48">Nam neque mos vatum patitur, nec iura sacrarum</l>
                    <l xml:id="d001l331" n="49">Pyeridum violasse leve est; de vertice Cyrrae</l>
                    <l xml:id="d001l332" n="50">Avulsas paulum mediis habitare coegi</l>
                    <l xml:id="d001l333" n="51">Vrbibus ac populis. Post facundissimus Vrsus</l>
                    <l xml:id="d001l334" n="52">Subsequitur fando. Tandem mihi Delphica serta</l>
                    <l xml:id="d001l335" n="53">Imposuit, populo circumplaudente Quiritum.</l>
                    <l xml:id="d001l336" n="54">Hinc Stephanus, quo fata virum iam tempore nostro</l>
                    <l xml:id="d001l337" n="55">Maiorem, non Roma tulit, me laudibus amplis</l>
                    <l xml:id="d001l338" n="56">Accumulat. Rubor ora mihi mentemque premebat;</l>
                    <l xml:id="d001l339" n="57">Indignum tales onerabant pectus honores,</l>
                    <l xml:id="d001l340" n="58">Mulcebantque simul: siculo nempe omnia Regi,</l>
                    <l xml:id="d001l341" n="59">Nil mihi; nam quis ego? veruntamen illius alto</l>
                    <l xml:id="d001l342" n="60">Iudicio dignatus eram. Tum regia festo</l>
                    <l xml:id="d001l343" n="61">Vestis honesta die me circumfusa tegebat,</l>
                    <l xml:id="d001l344" n="62">Et dominum referens, et tanti testis amoris,</l>
                    <l xml:id="d001l345" n="63">Quam, lateri exemptam proprio, regum ille supremus</l>
                    <l xml:id="d001l346" n="64">Rex dederat gestare suo. Solusque loquentis</l>
                    <l xml:id="d001l347" n="65">Iste animo ingenium, labiis mulcentia verba</l>
                    <l xml:id="d001l348" n="66">Sufficiebat honos: coram mihi namque videbar</l>
                    <l xml:id="d001l349" n="67">Eloquii spectare ducem Regemque serenum,</l>
                    <l xml:id="d001l350" n="68">Vellere qui primum se continuisset in illo:</l>
                    <l xml:id="d001l351" n="69">Impetus hinc, spesque alta nimis, fiduciaque ingens,</l>
                    <l xml:id="d001l352" n="70">Ceu praesens is ferret opem. Descendimus una,</l>
                    <l xml:id="d001l353" n="71">Omnibus explicitis, atque hinc ad limina Petri</l>
                    <l xml:id="d001l354" n="72">Pergimus; et sacras mea laurea pendet ad aras,</l>
                    <l xml:id="d001l355" n="73">Primitiis gaudente Deo. Sua numina testor,</l>
                    <l xml:id="d001l356" n="74">Haec inter tot laeta, oculis tu solus, amice,</l>
                    <l xml:id="d001l357" n="75">Tu deeras, votis quotiens precibusque petitus,</l>
                    <l xml:id="d001l358" n="76">Mente tamen, memorique animo tua dulcis imago</l>
                    <l xml:id="d001l359" n="77">Certe aderat, semperque aderit, nec tempore sedes</l>
                    <l xml:id="d001l360" n="78">Deseret acceptas; sic illam pectore in alto</l>
                    <l xml:id="d001l361" n="79">Sculpsit amor, fixamque adeo vetitamque moveri</l>
                    <l xml:id="d001l362" n="80">Maximus artificum vivoque adamante peregit.</l>
                    <l xml:id="d001l363" n="81">Hunc verbis (quia iam vereor ne longius aequo</l>
                    <l xml:id="d001l364" n="82">Carmen eat) finem statuo. Tuque optime, Regi;</l>
                    <l xml:id="d001l365" n="83">Dum vacuum invenies curarum, meque fidemque</l>
                    <l xml:id="d001l366" n="84">Commendare meam placido sermone memento.</l>
                    <l xml:id="d001l367" n="85">Sum suus ex merito, sibi me meaque omnia soli</l>
                    <l xml:id="d001l368" n="86">Devovi: ingenium, calamum, linguamque manumque,</l>
                    <l xml:id="d001l369" n="87">Et si quid superest aliud. Mihi charior ipse</l>
                    <l xml:id="d001l370" n="88">Sum, postquam dedit esse suum; dominoque superbit</l>
                    <l xml:id="d001l371" n="89">Mens mea. Nunc autem, quoniam sibi reddere maius</l>
                    <l xml:id="d001l372" n="90">Nil valeo pro tot magnis, sub nomine crescit</l>
                    <l xml:id="d001l373" n="91">Africa nostra suo; tenuis (nisi gloria sordet)</l>
                    <l xml:id="d001l374" n="92">Parva quidem, at grandi studio longoque labore</l>
                    <l xml:id="d001l375" n="93">Invigilanda mihi. Iamque ipsa superbior ardet</l>
                    <l xml:id="d001l376" n="94">Ad sacros properare pedes, noctemque diemque</l>
                    <l xml:id="d001l377" n="95">Orat iter comitemque viae. Vocat eminus ambos</l>
                    <l xml:id="d001l378" n="96">Inclyta Parthenope; sed adhuc nos Gallia vinclis</l>
                    <l xml:id="d001l379" n="97">Nostra tenet blandis; tandem tamen ibimus, et nos</l>
                    <l xml:id="d001l380" n="98">Limine suscipies pariter, pariterque videbis.</l>
                    <l xml:id="d001l381" n="99">Vive, vale, nostrique memor lege, dulcis amice,</l>
                </div2>
            </div1>
        </body>
    </text>
</TEI>
