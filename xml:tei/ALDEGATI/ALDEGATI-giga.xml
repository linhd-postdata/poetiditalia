<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="ALDEGATI-giga">
                    <title>gigantomachia</title>
                    <title type="short">gigantomachia</title>
                    <abbr>gigant.</abbr>
                    <bibl>G. Bottari, 1980</bibl>
                </title>
                <author xml:id="ALDEGATI" n="97.000">
                    <name>Aldegati, Marcantonio</name>
                    <date>saec. XV</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Marcantonio Aldegati</persName>
                    <abbr>ALDEGATI</abbr>
                </author>
                <respStmt>
                    <resp>Reference basis text</resp>
                    <name>G. Bottari, 1980</name>
                </respStmt>
            </titleStmt>
            <extent>
                <measure unit="words" quantity="2755">2755</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>G. Bottari, 1980</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>3.00</idno>
                <date>post 1505</date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Federico Boschetti</bibl>
                </head>
                <div2 xml:id="001c001" type="carmen">
                    <head>
                        <abbr>3</abbr>
                    </head>
                    <p xml:id="d001l1" n="tit.">cap. 3</p>
                    <l xml:id="d001l2" n="521" rend="521">Namque ferunt olim, quassatis rupibus Aetnae,</l>
                    <l xml:id="d001l3" n="522">Trinacriam intremuisse omnem latasque cavernas</l>
                    <l xml:id="d001l4" n="523">Viribus igniferis ventoque dedisse furenti,</l>
                    <l xml:id="d001l5" n="524">Et timuisse Iovem Stygium ne Tartara Phoebus</l>
                    <l xml:id="d001l6" n="525">Luce sua hic nunquam visa terreret et umbras.</l>
                    <l xml:id="d001l7" n="526">Ille domos nigras nimio terrore relinquens</l>
                    <l xml:id="d001l8" n="527">Curru iungit equos atra fuligine tinctos,</l>
                    <l xml:id="d001l9" n="528">Exit et a Stygiis antris totamque pererrat</l>
                    <l xml:id="d001l10" n="529">Trinacriam cautusque ambit fundamina terrae;</l>
                    <l xml:id="d001l11" n="530">Sed quom causa metus non sit, loca nulla labare</l>
                    <l xml:id="d001l12" n="531">Quom cernit, trigamque suam quom vertit ad undas</l>
                    <l xml:id="d001l13" n="532">Infernas, saevis stimulis quom pungit Alastrum</l>
                    <l xml:id="d001l14" n="533">Orneumque atrum nimiumque immane frementem,</l>
                    <l xml:id="d001l15" n="534">Atque Etholum et Nyctum, "certe non tutus abibis,</l>
                    <l xml:id="d001l16" n="535">- Alma Venus dixit - certe mea lumina cernes</l>
                    <l xml:id="d001l17" n="536">Quae tibi Phoebeis maiores ignibus ignes</l>
                    <l xml:id="d001l18" n="537">Praebebunt", natumque suum complexa volantem</l>
                    <l xml:id="d001l19" n="538">Et Ditem aspiciens Ericina ab rupe vagantem:</l>
                    <l xml:id="d001l20" n="539">"Nate, meae vires, mea magna potentia - dixit -</l>
                    <l xml:id="d001l21" n="540">Nate, faces atque arma manu, cape tela, Cupido,</l>
                    <l xml:id="d001l22" n="541">Tela, quibus superas coelum quod continet in se</l>
                    <l xml:id="d001l23" n="542">Quodque alti tegit unda freti, quod sustinet ipsa</l>
                    <l xml:id="d001l24" n="543">Tellus; sed Stygium restat te vincere regem.</l>
                    <l xml:id="d001l25" n="544">Quid Pluton cessat duras sentire sagittas?</l>
                    <l xml:id="d001l26" n="545">Ad quid tu differs? magni pars tertia mundi</l>
                    <l xml:id="d001l27" n="546">An erit imperii nostri vel numinis expers?</l>
                    <l xml:id="d001l28" n="547">Ipsi etiam superi incipiunt nos spernere, nostro</l>
                    <l xml:id="d001l29" n="548">Debilitata polo est perditque potentia vires;</l>
                    <l xml:id="d001l30" n="549">Arbitrio quo vult Pallas per inane vagatur,</l>
                    <l xml:id="d001l31" n="550">Nec mea tela timet nec quae fera spicula vibras.</l>
                    <l xml:id="d001l32" n="551">Istud idem Diana facit, spes quaerit easdem</l>
                    <l xml:id="d001l33" n="552">Filia frugiferae Cereris: quod sperat et illud,</l>
                    <l xml:id="d001l34" n="553">Si patiemur, erit; nostri si tangit honoris</l>
                    <l xml:id="d001l35" n="554">Cura animum, vel si qua tui stat gloria regni,</l>
                    <l xml:id="d001l36" n="555">Plutoni coniunge deam, fac sentiat ignes</l>
                    <l xml:id="d001l37" n="556">Illa tuos, nostris flammis uratur uterque".</l>
                    <l xml:id="d001l38" n="557">Nulla mora est: arcum tendit pharetraque sagittam</l>
                    <l xml:id="d001l39" n="558">Extrahit auratam duroque hanc ponit in arcu</l>
                    <l xml:id="d001l40" n="559">Atque illam hamatam Stygii in praecordia regis</l>
                    <l xml:id="d001l41" n="560">Eveit; illa tremens flammas et vulnera fecit.</l>
                    <l xml:id="d001l42" n="561">Est prope Nisaeos colles lacus altus et ingens,</l>
                    <l xml:id="d001l43" n="562">Quem Pergusa vocant: dant hinc per colla canoros</l>
                    <l xml:id="d001l44" n="563">Longa modos cygni; plures non sentit in undis</l>
                    <l xml:id="d001l45" n="564">Dulcibus et volucres aut inter prata Cayster</l>
                    <l xml:id="d001l46" n="565">Edere diversos cantus, non Asia plures</l>
                    <l xml:id="d001l47" n="566">Laeta palus modulos audit, non littora Ponti.</l>
                    <l xml:id="d001l48" n="567">Hunc virides buxi et lauri myrtique coronant</l>
                    <l xml:id="d001l49" n="568">Et ramis laetas spargunt frondentibus umbras;</l>
                    <l xml:id="d001l50" n="569">Flore novo redolent ripae semperque virenti</l>
                    <l xml:id="d001l51" n="570">Germine replentur, sunt hic violaeque rosaeque;</l>
                    <l xml:id="d001l52" n="571">Ver hic perpetuum dices fore: venerat illuc</l>
                    <l xml:id="d001l53" n="572">Nympharum comitata choro Proserpina dulci.</l>
                    <l xml:id="d001l54" n="573">Certatim flores et candida lilia carpunt,</l>
                    <l xml:id="d001l55" n="574">Certatim calathos haerbis redolentibus implent</l>
                    <l xml:id="d001l56" n="575">Certatimque comas viridanti fronde coronant.</l>
                    <l xml:id="d001l57" n="576">Sed forma excellit cunctas Proserpina nymphas</l>
                    <l xml:id="d001l58" n="577">Nec summi est mentita Iovis de semine natam.</l>
                    <l xml:id="d001l59" n="578">Hac visa exarsit Pluton et frena relinquens</l>
                    <l xml:id="d001l60" n="579">Desiliit curru mediamque amplectitur et se</l>
                    <l xml:id="d001l61" n="580">Inferni regem patruum seque esse fatetur;</l>
                    <l xml:id="d001l62" n="581">Et fugit hinc praeceps curruque imponit amatum</l>
                    <l xml:id="d001l63" n="582">Pondus et inde feros duris calcaribus urget</l>
                    <l xml:id="d001l64" n="583">Acceleratque domum Stygiam. Proserpina clamat</l>
                    <l xml:id="d001l65" n="584">Et matrem comitesque vocat, sed nulla vocanti</l>
                    <l xml:id="d001l66" n="585">Tradit opem; lacerat vestes scinditque capillos</l>
                    <l xml:id="d001l67" n="586">Moesta suos, placuit Stygio quibus illa tyranno,</l>
                    <l xml:id="d001l68" n="587">Pungit equos stimulis raptor, diffundit habenas</l>
                    <l xml:id="d001l69" n="588">Acceleratque fugam: per olentia sulfure fertur</l>
                    <l xml:id="d001l70" n="589">Flumina perque lacus, per stagna calentia perque</l>
                    <l xml:id="d001l71" n="590">Anfractus varios, quibus emersere Palisci.</l>
                    <l xml:id="d001l72" n="591">Ausa hic Tartareo Ciane se opponere regi,</l>
                    <l xml:id="d001l73" n="592">Ne gener et Cereris foret ille est ausa parare,</l>
                    <l xml:id="d001l74" n="593">Et sua diversas distendens brachia partis</l>
                    <l xml:id="d001l75" n="594">Obstat; at immensam fundit Saturnius iram,</l>
                    <l xml:id="d001l76" n="595">Terribilesque ortatur equos et nomine quemque</l>
                    <l xml:id="d001l77" n="596">Voce vocat magnoque ferit conamine terram</l>
                    <l xml:id="d001l78" n="597">Et sceptrum valido vibrat regale lacerto,</l>
                    <l xml:id="d001l79" n="598">Gurgitis inque ima fixit: panduntur hiatus</l>
                    <l xml:id="d001l80" n="599">Telluris subito, Stygias queis ivit ad undas.</l>
                    <l xml:id="d001l81" n="600">At Cane in fontem versa est, quam flevit Anapis</l>
                    <l xml:id="d001l82" n="601">Ingemuitque diu: stultum est contemnere divos.</l>
                    <l xml:id="d001l83" n="602">Alma Ceres moestis ululatibus omnia replet</l>
                    <l xml:id="d001l84" n="603">Perque omnes terras, per totum currit et orbem,</l>
                    <l xml:id="d001l85" n="604">Quaerit et amissam natam numquamve quiescit.</l>
                    <l xml:id="d001l86" n="605">Aspicit hanc ortus, videt hanc occasus euntem;</l>
                    <l xml:id="d001l87" n="606">Irrequieta manet semper noctuque dieque.</l>
                    <l xml:id="d001l88" n="607">Illa sitim patiturque famem et quoscumque labores</l>
                    <l xml:id="d001l89" n="608">Et dolet et queritur quod non invenerit usquam</l>
                    <l xml:id="d001l90" n="609">Persephonen; rursus Siculae telluris hiatus</l>
                    <l xml:id="d001l91" n="610">Tendit et in partis oculos tunc dirigit omnis.</l>
                    <l xml:id="d001l92" n="611">Ad Cianes casu direxit lumina fontem,</l>
                    <l xml:id="d001l93" n="612">Quae, quom non posset Cereri narrare quid olim</l>
                    <l xml:id="d001l94" n="613">Viderat et lingua narrantis et ore careret,</l>
                    <l xml:id="d001l95" n="614">Quod potuit, zonam summa monstravit ab unda</l>
                    <l xml:id="d001l96" n="615">Persephones et signa dedit manifesta quod illa</l>
                    <l xml:id="d001l97" n="616">Partibus his fuerat partisque advenerat illas.</l>
                    <l xml:id="d001l98" n="617">Tunc dea diffudit lacrimas, tunc pectora pugnis</l>
                    <l xml:id="d001l99" n="618">Percussit rapuitque comas, ut cingula novit.</l>
                    <l xml:id="d001l100" n="619">Incusat terras omnes, incusat et undas</l>
                    <l xml:id="d001l101" n="620">Sicaniamque odit, fruges et denegat illi;</l>
                    <l xml:id="d001l102" n="621">Ante alias Siculae telluri denegat arva</l>
                    <l xml:id="d001l103" n="622">Reddere depositum, frangit sata laeta, bovumque</l>
                    <l xml:id="d001l104" n="623">Frangit aratra manu pariterque exosa colonos</l>
                    <l xml:id="d001l105" n="624">Perdit et infoelix lolium consurgit in agris,</l>
                    <l xml:id="d001l106" n="625">Frumentumque negant fuerant quae semina terris</l>
                    <l xml:id="d001l107" n="626">Tradita, vel pereunt primis madefacta sub haerbis,</l>
                    <l xml:id="d001l108" n="627">Vel nimio sub sole cadunt, pascuntur et illa</l>
                    <l xml:id="d001l109" n="628">Et volucres vermesque et labilis officit haerba.</l>
                    <l xml:id="d001l110" n="629">Est Arethusa tamen terrae miserata labores;</l>
                    <l xml:id="d001l111" n="630">Nam Cereri narrat Stygium rapuisse tyrannum</l>
                    <l xml:id="d001l112" n="631">Persephonen terramque nihil meruisse quod esset</l>
                    <l xml:id="d001l113" n="632">Tam despecta illi, talem at vetuisse rapinam</l>
                    <l xml:id="d001l114" n="633">Conatu potuit quali, sed numinis iram</l>
                    <l xml:id="d001l115" n="634">Tartarei tolerasse diu dirumque furorem</l>
                    <l xml:id="d001l116" n="635">Non potuisse diu et tandem cessisse tyranno.</l>
                    <l xml:id="d001l117" n="636">"Vera loquor: tribuit caros non Aetna parentes,</l>
                    <l xml:id="d001l118" n="637">Sicelis haud ego sum, Pisa est mihi patria, duco</l>
                    <l xml:id="d001l119" n="638">Elide quod generis nostri, quod sanguinis extat.</l>
                    <l xml:id="d001l120" n="639">Hanc terram peregrina colo, servare rogamus</l>
                    <l xml:id="d001l121" n="640">Quam te, ne pendat tristem sine crimine poenam.</l>
                    <l xml:id="d001l122" n="641">Non audita loquor: visa est filia regis</l>
                    <l xml:id="d001l123" n="642">In domibus Stygii, Stygio dum gurgite labor;</l>
                    <l xml:id="d001l124" n="643">Tristi erat nec adhuc totos posuisse timores</l>
                    <l xml:id="d001l125" n="644">Vultu signa dabat stabatque interrita nundum".</l>
                    <l xml:id="d001l126" n="645">Haec postquam audivit mater ceu saxea facta est,</l>
                    <l xml:id="d001l127" n="646">Obstupuit, gelidusque tremor per membra cucurrit,</l>
                    <l xml:id="d001l128" n="647">Et dolor attonitam fecit, nec promere vocem,</l>
                    <l xml:id="d001l129" n="648">Fundere nec lacrimas potuit, sed tristis et amens</l>
                    <l xml:id="d001l130" n="649">Huc illuc errat; sed postquam amentia cessit,</l>
                    <l xml:id="d001l131" n="650">Conscendit currum, iuncti per inane dracones</l>
                    <l xml:id="d001l132" n="651">Quem virides dirique trahunt, ascendit Olympum</l>
                    <l xml:id="d001l133" n="652">Alloquiturque Iovem, sparsis per colla capillis;</l>
                    <l xml:id="d001l134" n="653">Nec lacrimis caruere genae faciesque doloris</l>
                    <l xml:id="d001l135" n="654">Plena fuit, tandem supplex his vocibus usa est:</l>
                    <l xml:id="d001l136" n="655">"Ad te, sancte pater, venio, tua numina posco,</l>
                    <l xml:id="d001l137" n="656">Sanguine mota meo, summum te filia patrem,</l>
                    <l xml:id="d001l138" n="657">Si miserae matris te gratia nulla movebit,</l>
                    <l xml:id="d001l139" n="658">En moveat, vilis precor haec ne sit tibi cura,</l>
                    <l xml:id="d001l140" n="659">Edita ne pigeat quod sit de corpore nostro.</l>
                    <l xml:id="d001l141" n="660">Est quaesita mihi terras mea nata per omnis;</l>
                    <l xml:id="d001l142" n="661">Non inventa tamen, tamen est sed nata reperta,</l>
                    <l xml:id="d001l143" n="662">Si reperire potest amittere dicier esse.</l>
                    <l xml:id="d001l144" n="663">Scimus ubi tantum maneat: stat praeda tyranni</l>
                    <l xml:id="d001l145" n="664">Inferni, natae est communis praedo maritus;</l>
                    <l xml:id="d001l146" n="665">Filia non meruit tales, pater inclyte, taedas.</l>
                    <l xml:id="d001l147" n="666">Fac modo reddatur: raptam nos esse feremus".</l>
                    <l xml:id="d001l148" n="667">His precibus miscet lacrimas, quo gratior esset,</l>
                    <l xml:id="d001l149" n="668">In longum vetuit quas spargere Iupiter illi;</l>
                    <l xml:id="d001l150" n="669">Nam dedit amplexus et consolantia verba</l>
                    <l xml:id="d001l151" n="670">Dixit et inde dedit potum laethale papaver.</l>
                    <lb/>
                </div2>
                <div2 xml:id="001c002" type="carmen">
                    <head>
                        <abbr>10</abbr>
                    </head>
                    <p xml:id="d001l152" n="tit.">cap. 10</p>
                    <l xml:id="d001l153" n="431" rend="431">Cernis quo niteat Ludovicus lumine, lunae</l>
                    <l xml:id="d001l154" n="432">Orbe in fulgenti, stant quo sub sidere purae</l>
                    <l xml:id="d001l155" n="433">Magnorum heroum mentes, queis posse subire</l>
                    <l xml:id="d001l156" n="434">Nundum artus dedimus, morsu quos tempora frangunt?</l>
                    <l xml:id="d001l157" n="435">Gonzagum decus immensum Ludovicus avorum</l>
                    <l xml:id="d001l158" n="436">Aeternum et specimen, toto quo iustior alter</l>
                    <l xml:id="d001l159" n="437">Nec probitate aderit virtute et maior in orbe,</l>
                    <l xml:id="d001l160" n="438">Pulcrior aut armis: quam pulcra prole parentem</l>
                    <l xml:id="d001l161" n="439">Aspice se faciet! cernis virtute micantem</l>
                    <l xml:id="d001l162" n="440">Illum, qui claro ingenio transcendere coelum</l>
                    <l xml:id="d001l163" n="441">Prudentique animo quaecumque futura videtur</l>
                    <l xml:id="d001l164" n="442">Vertere et elapsum quod sit sub mente tenere?</l>
                    <l xml:id="d001l165" n="443">Hic Federicus erit, cuius si vita superstes</l>
                    <l xml:id="d001l166" n="444">Orbe diu fiet, nostrum decus ibit in auras</l>
                    <l xml:id="d001l167" n="445">Altius aethereas et divum numina toto</l>
                    <l xml:id="d001l168" n="446">Et magis atque magis mundo manifesta vigebunt.</l>
                    <l xml:id="d001l169" n="447">Cernis cui sacrae circumdant tempora vittae,</l>
                    <l xml:id="d001l170" n="448">Pontificale nitet cuius sub numine sceptrum?</l>
                    <l xml:id="d001l171" n="449">Hic Franciscus erit, Ludovici clara per orbem</l>
                    <l xml:id="d001l172" n="450">Progenies totum, fiet quae moribus aequis</l>
                    <l xml:id="d001l173" n="451">Atque animo elato et miti pietate fideque;</l>
                    <l xml:id="d001l174" n="452">Quem flebit Romana cohors accincta galero</l>
                    <l xml:id="d001l175" n="453">Purpureo, ad coelum nos quom revocabimus illum.</l>
                    <l xml:id="d001l176" n="454">Noscet enim quanto niteat magis inclyta virtus</l>
                    <l xml:id="d001l177" n="455">Nobiliore viro, praeclaro sanguine quam sit</l>
                    <l xml:id="d001l178" n="456">Dignius et nasci virtuti atque addere mores.</l>
                    <l xml:id="d001l179" n="457">Quem fremere ut Mavors cernis sub fortibus armis,</l>
                    <l xml:id="d001l180" n="458">Audet qui fati extremum pro laude subire,</l>
                    <l xml:id="d001l181" n="459">Herois tanti proles est tertia, cuius</l>
                    <l xml:id="d001l182" n="460">Servabunt longo si tempore stamina Parcae,</l>
                    <l xml:id="d001l183" n="461">O quanto in terris superorum gloria fiet</l>
                    <l xml:id="d001l184" n="462">Maior et uberius nostrum decus ibit in auras!</l>
                    <l xml:id="d001l185" n="463">Fata sed humanis semper sunt invida rebus.</l>
                    <l xml:id="d001l186" n="464">Aspice sidereo vultu quam lustret avorum</l>
                    <l xml:id="d001l187" n="465">Nomina et insigni sese super aethera tollat</l>
                    <l xml:id="d001l188" n="466">Virtute armorum, potius qui saeva subire</l>
                    <l xml:id="d001l189" n="467">Fata volet quam luce frui sine munere laudis,</l>
                    <l xml:id="d001l190" n="468">Martis honos Latiique decus lumenque Rodulphus.</l>
                    <l xml:id="d001l191" n="469">Hic res Ausonias, magno vastante tumultu</l>
                    <l xml:id="d001l192" n="470">Gallorum, valido quaeret dum Marte tueri,</l>
                    <l xml:id="d001l193" n="471">Corruet et nostras fatis properantibus arces</l>
                    <l xml:id="d001l194" n="472">Accedet, magno gemitu Latiique dolore.</l>
                    <l xml:id="d001l195" n="473">Ille etiam insigni redimitus tempora mitra,</l>
                    <l xml:id="d001l196" n="474">Quem cernis virtute animi mentisque decorae</l>
                    <l xml:id="d001l197" n="475">Lumine conspicuum, proles est ultima magni</l>
                    <l xml:id="d001l198" n="476">Herois: coelum augebit qui lumine tanto,</l>
                    <l xml:id="d001l199" n="477">Qui nostrum nomen partes ad solis utrasque</l>
                    <l xml:id="d001l200" n="478">Attollet clarumque decus Iovis addet honori.</l>
                    <l xml:id="d001l201" n="479">Cernis se quanto ornabit diademate, quanto</l>
                    <l xml:id="d001l202" n="480">Nomine per totum et fama vulgabitur orbem?</l>
                    <l xml:id="d001l203" n="481">Tune vides illum cinctum fulgentibus armis,</l>
                    <l xml:id="d001l204" n="482">Cui non esse satis terras, non aequora nonque</l>
                    <l xml:id="d001l205" n="483">Si quid mundus habet maius, reor? inclyta tantum</l>
                    <l xml:id="d001l206" n="484">Huius erunt gesta et tanta virtute beatas</l>
                    <l xml:id="d001l207" n="485">Conscendet superum sedes, ut cernere nundum</l>
                    <l xml:id="d001l208" n="486">Possim ego quae tanti virtuti praemia donem.</l>
                    <l xml:id="d001l209" n="487">Pectore cana fides huius regnabit et auras</l>
                    <l xml:id="d001l210" n="488">Aethereas linquet contenta habitare sub huius</l>
                    <l xml:id="d001l211" n="489">Astraea imperio, pietas nec clarior ullo</l>
                    <l xml:id="d001l212" n="490">Esse loco poterit tanti quam pectore regis;</l>
                    <l xml:id="d001l213" n="491">Largior in cunctos quis erit, quis mitior illo,</l>
                    <l xml:id="d001l214" n="492">Fortior et bello rebusque paratior altis?</l>
                    <l xml:id="d001l215" n="493">O decus aeternum Latii, tota Itala tellus</l>
                    <l xml:id="d001l216" n="494">Debebit semper tibi: nam servire coactam</l>
                    <l xml:id="d001l217" n="495">Hanc video genti externae, ni dextera fortis</l>
                    <l xml:id="d001l218" n="496">Invictusque animus bello tuus et tua virtus</l>
                    <l xml:id="d001l219" n="497">Succurret, virtus adversis vivida rebus.</l>
                    <l xml:id="d001l220" n="498">Tu Franciscus eris, forti qui milite franges</l>
                    <l xml:id="d001l221" n="499">Francorum turmas, Latium et tutabere saeva</l>
                    <l xml:id="d001l222" n="500">Barbarie, stabis qui longo tempore in aevo:</l>
                    <l xml:id="d001l223" n="501">Sic fore fata petunt; non es violabilis ullo</l>
                    <l xml:id="d001l224" n="502">Mortali sed nostra manus super aethera ponet</l>
                    <l xml:id="d001l225" n="503">Et prope te nostras faciam requiescere sedes.</l>
                    <l xml:id="d001l226" n="504">Tu Iovis in terris clara virtute tenebis</l>
                    <l xml:id="d001l227" n="505">Imperium coeloque Iovi te iure secundum</l>
                    <l xml:id="d001l228" n="506">Esse volet coetus divum, nullusque negabit</l>
                    <l xml:id="d001l229" n="507">Has merito partas tantas tibi tradere sedes;</l>
                    <l xml:id="d001l230" n="508">Et fratres aderunt una Gismundus et alter.</l>
                    <l xml:id="d001l231" n="509">Gismundus, quem fata volent imponere coelo,</l>
                    <l xml:id="d001l232" n="510">Purpureo insignem petaso, licet invida rebus</l>
                    <l xml:id="d001l233" n="511">Quae semper magnis obstat fortuna vetare</l>
                    <l xml:id="d001l234" n="512">Hoc volet: at virtus fortunae interrita saevae</l>
                    <l xml:id="d001l235" n="513">Casibus est, fati et morsus nil curat iniqui.</l>
                    <l xml:id="d001l236" n="514">Tempus erit quom tu, Tyrio insignite galero,</l>
                    <l xml:id="d001l237" n="515">Invidia pereunte, Deum sacra numina pones</l>
                    <l xml:id="d001l238" n="516">Sede sua in terris moresque exire malignos</l>
                    <l xml:id="d001l239" n="517">E sancto coetu facies; venientibus annis</l>
                    <l xml:id="d001l240" n="518">Evenit et virtus maior, mutantur honore</l>
                    <l xml:id="d001l241" n="519">Et mores, media et virtus nitet ipsa senecta.</l>
                    <l xml:id="d001l242" n="520">Aspice Ioannis lumen, quem fata secundum</l>
                    <l xml:id="d001l243" n="521">Esse volent Martem, tenera qui saeva iuventa</l>
                    <l xml:id="d001l244" n="522">Arma geret vitamque volet pro laude periclis</l>
                    <l xml:id="d001l245" n="523">Tradere, conspicuum credens magis esse sub armis</l>
                    <l xml:id="d001l246" n="524">Posse mori, turpi quam vivere velle veterno.</l>
                    <l xml:id="d001l247" n="525">O quanta ad superum sedes sub fortibus armis</l>
                    <l xml:id="d001l248" n="526">Virtute extollet sese, nec nomine avorum</l>
                    <l xml:id="d001l249" n="527">Nomen habere minus volet, at quaecumque subire</l>
                    <l xml:id="d001l250" n="528">Ardua bella, magis captus dulcedine laudis.</l>
                    <lb/>
                </div2>
                <div2 xml:id="001c003" type="carmen">
                    <head>
                        <abbr>12</abbr>
                    </head>
                    <p xml:id="d001l251" n="tit.">cap. 12</p>
                    <l xml:id="d001l252" n="748" rend="748">Et te dives opum, magnorum dives avorum,</l>
                    <l xml:id="d001l253" n="749">Laudibus immodicis tellus Campania cantat,</l>
                    <l xml:id="d001l254" n="750">Audet teque parem superis summoque Tonanti</l>
                    <l xml:id="d001l255" n="751">Dicere, Phlegraeo stravit quom Marte Gigantes.</l>
                    <l xml:id="d001l256" n="752">Non minus in Gallos vidit te Marte feroces</l>
                    <l xml:id="d001l257" n="753">Irruere et forti vibrantem spicula dextra,</l>
                    <l xml:id="d001l258" n="754">Torsit in obstantem quam fulmina dira Tiphoea</l>
                    <l xml:id="d001l259" n="755">Iupiter et coelum crudeli strage redemit.</l>
                    <l xml:id="d001l260" n="756">Te primi videre Osci nova bella parantem,</l>
                    <l xml:id="d001l261" n="757">In ferrumque sua pro libertate ruentem;</l>
                    <l xml:id="d001l262" n="758">Te Sinuessa tepens, Vulturni cantat et unda,</l>
                    <l xml:id="d001l263" n="759">Teque colunt si qui tacitis servantur Amyclis;</l>
                    <l xml:id="d001l264" n="760">Moenia te Fundi Martem superare fatentur,</l>
                    <l xml:id="d001l265" n="761">Atque habitata Lamo quondam Caieta domusque</l>
                    <l xml:id="d001l266" n="762">Lestrigonum, vicina freto, cinctumque palude</l>
                    <l xml:id="d001l267" n="763">Linternum et Cumae fatorum arcana ferentes.</l>
                    <l xml:id="d001l268" n="764">Nuceria undantes mirata est sanguine campos</l>
                    <l xml:id="d001l269" n="765">Marte tuo et Gaurus, statio tranquilla carinis;</l>
                    <l xml:id="d001l270" n="766">Teque Dicarchei sternentem Gallica castra</l>
                    <l xml:id="d001l271" n="767">Viderunt populi, dicti de nomine iuris,</l>
                    <l xml:id="d001l272" n="768">Parthenope et quondam Grais habitata colonis</l>
                    <l xml:id="d001l273" n="769">Se tibi debere per saecula cuncta fatetur:</l>
                    <l xml:id="d001l274" n="770">Libera nanque fuit flammis ferroque ruinaque</l>
                    <l xml:id="d001l275" n="771">Ingenti virtute tua, qua sidera tangis.</l>
                    <l xml:id="d001l276" n="772">Te medio servatus honos, servata supelex;</l>
                    <l xml:id="d001l277" n="773">Sexus uterque huius vitam diffundere fatis</l>
                    <l xml:id="d001l278" n="774">Debet in aeternum pro te; nec pervia Nola</l>
                    <l xml:id="d001l279" n="775">Annibali meritos semper tibi tradet honores;</l>
                    <l xml:id="d001l280" n="776">Aliphae et vacuae, Clanius quas cingit, Acerrae</l>
                    <l xml:id="d001l281" n="777">Pectore te memori servabunt tempus in omne,</l>
                    <l xml:id="d001l282" n="778">Et quos unda lavat Sarni, quos sulphure Phlegra</l>
                    <l xml:id="d001l283" n="779">Territat, atque ardens Misenus et ore Typhoei</l>
                    <l xml:id="d001l284" n="780">Baiae eructantes flammas, Ithacensia regna.</l>
                    <l xml:id="d001l285" n="781">Immemor antiqui nec erit saxosa Telonis</l>
                    <l xml:id="d001l286" n="782">Insula, barbarici regis servata tumultu</l>
                    <l xml:id="d001l287" n="783">Quod sit Marte tuo, nec te Callatia corde</l>
                    <l xml:id="d001l288" n="784">Expellet, parvis Callatia praedita muris,</l>
                    <l xml:id="d001l289" n="785">Nec te Surrentum, nec te cerealis Avella;</l>
                    <l xml:id="d001l290" n="786">Et Capua, in rebus mensuram ignara serenis</l>
                    <l xml:id="d001l291" n="787">Posse tenere diu, te pectore semper habebit.</l>
                    <l xml:id="d001l292" n="788">Samnites etiam tibi se debere fatentur,</l>
                    <l xml:id="d001l293" n="789">Qui Batuli campos habitant, qui moenia Mucrae,</l>
                    <l xml:id="d001l294" n="790">Et qui caeca plagis cingunt Boviania lustra</l>
                    <l xml:id="d001l295" n="791">Et qui Caudinis exercent faucibus arma</l>
                    <l xml:id="d001l296" n="792">Et qui Rufre habitant et quos Essernia nutrit,</l>
                    <l xml:id="d001l297" n="793">Dumosis et quos Herdonia detinet agris.</l>
                    <l xml:id="d001l298" n="794">Brutius atque tuum praeclarum nomen ad astra</l>
                    <l xml:id="d001l299" n="795">Elevat atque iugis Lucanis nata iuventus,</l>
                    <l xml:id="d001l300" n="796">Hyrpinique viri, quae gens hirsuta ferarum</l>
                    <l xml:id="d001l301" n="797">Cingit lustra plagis habitatque in montibus altis</l>
                    <l xml:id="d001l302" n="798">Venatuque alitur solo fluviique liquore</l>
                    <l xml:id="d001l303" n="799">Pellit ab ore sitim fessique labore quiescunt.</l>
                    <l xml:id="d001l304" n="800">Brundusiique arces Martis te numen habere</l>
                    <l xml:id="d001l305" n="801">Et phrameam saevaeque ferunt te Pallados arma;</l>
                    <l xml:id="d001l306" n="802">Omnes te populi Calabri reverenter adorant;</l>
                    <l xml:id="d001l307" n="803">Leucosii tumuli bellorum gesta tuorum</l>
                    <l xml:id="d001l308" n="804">Mirantur laudatque tuum Picentia nomen,</l>
                    <l xml:id="d001l309" n="805">Laurea serta parant biferique rosaria Paesti,</l>
                    <l xml:id="d001l310" n="806">Poenorumque manu quondam deleta Cerille</l>
                    <l xml:id="d001l311" n="807">Et quos nutrit aquis Sylarus, quo saxea fiunt</l>
                    <l xml:id="d001l312" n="808">Gurgite virgulta et rami durantur in undis,</l>
                    <l xml:id="d001l313" n="809">Te merito laudant; pugnax ut bella Salernus,</l>
                    <l xml:id="d001l314" n="810">Quae valida virtute geris, quae fortibus armis,</l>
                    <l xml:id="d001l315" n="811">Vidit ab incoepto, subito se movit et hostes</l>
                    <l xml:id="d001l316" n="812">Deseruit fideique tuae confisus adhaesit;</l>
                    <l xml:id="d001l317" n="813">Quantus es et bello vidit Buxentia pubes.</l>
                    <l xml:id="d001l318" n="814">Qui Sidium Sanctum gracili cum voce canebant,</l>
                    <l xml:id="d001l319" n="815">Illius atque aris quondam dare thura solebant,</l>
                    <l xml:id="d001l320" n="816">Te super astra ferunt; Latii te voce parentem</l>
                    <l xml:id="d001l321" n="817">Una omnes dicunt, quos inter patria Crispi,</l>
                    <l xml:id="d001l322" n="818">Primus in historia cecinit qui proelia Romae.</l>
                    <l xml:id="d001l323" n="819">Te quoque Casperula et Foruli Cybelique Reate</l>
                    <l xml:id="d001l324" n="820">Sacratum quondam Phrygiae, quo fertur ab aevo</l>
                    <l xml:id="d001l325" n="821">Maiorum Latiae medium telluris inesse,</l>
                    <l xml:id="d001l326" n="822">Non desunt summos axes attollere cantu.</l>
                    <l xml:id="d001l327" n="823">Nursia, Sertori quondam celebrata triumphis,</l>
                    <l xml:id="d001l328" n="824">In Tetrica te rupe canit; te laudibus ornant</l>
                    <l xml:id="d001l329" n="825">Implumesque Cures, posuit queis moenia Sabbus.</l>
                    <l xml:id="d001l330" n="826">Quin et Faunigenae cantant te voce Latini</l>
                    <l xml:id="d001l331" n="827">Laurentumque domus et sacri culta Numici</l>
                    <l xml:id="d001l332" n="828">Et sylva Ausoniae, quondam sacrata Dianae,</l>
                    <l xml:id="d001l333" n="829">Quaeve manus habitant Rutulorum, Daunia regna;</l>
                    <l xml:id="d001l334" n="830">Hostia nec Tusci posita est quae in faucibus amnis</l>
                    <l xml:id="d001l335" n="831">Te sine laude sua merito sinit esse decoro,</l>
                    <l xml:id="d001l336" n="832">Sit quamvis partes Gallorum et signa secuta:</l>
                    <l xml:id="d001l337" n="833">Ipsa etiam virtus laudes acquirit ab hoste.</l>
                    <l xml:id="d001l338" n="834">Tibur ab Argeo positumque in monte colono</l>
                    <l xml:id="d001l339" n="835">Fortunaeque iugis gelidis Praeneste dicatum,</l>
                    <l xml:id="d001l340" n="836">Antemnae et si quid restat, nec Marte nec aevo</l>
                    <l xml:id="d001l341" n="837">Dirruta sit penitus, Gonzagum nomen in astra</l>
                    <l xml:id="d001l342" n="838">Extollit turcaque sonat sonat undique turca;</l>
                    <l xml:id="d001l343" n="839">Nec te Crustumium, nec te silet unda Labici,</l>
                    <l xml:id="d001l344" n="840">Quive Anienis aquas potant, qui Tybridis undas.</l>
                    <l xml:id="d001l345" n="841">Simbrivii et gelidas ripas qui rura coluntque</l>
                    <l xml:id="d001l346" n="842">Et saevis qui rura domant Aequicula rastris</l>
                    <l xml:id="d001l347" n="843">Et quae Pontinos despectat pendula campos</l>
                    <l xml:id="d001l348" n="844">Setia, misceri mensis nisi digna Lyaei,</l>
                    <l xml:id="d001l349" n="845">Nec positae tua gesta silent in valle Velitrae,</l>
                    <l xml:id="d001l350" n="846">Nec Cora, nec miserum nimium stagnantia ventrem</l>
                    <l xml:id="d001l351" n="847">Signia vina ferens, non te Pontina palusque,</l>
                    <l xml:id="d001l352" n="848">Liventi coeno turbat quam squalidus Ufens;</l>
                    <l xml:id="d001l353" n="849">Anxuris et summo tollunt tua nomina coelo</l>
                    <l xml:id="d001l354" n="850">Moenia, sublimi resident quae vertice montis</l>
                    <l xml:id="d001l355" n="851">Hernica saxa canunt; te dives Anagnia voce</l>
                    <l xml:id="d001l356" n="852">Elevat ad superos, profugis habitata Pelasgis;</l>
                    <l xml:id="d001l357" n="853">Atque Ferentinae gentes et Alatria pubes</l>
                    <l xml:id="d001l358" n="854">Privernique cohors, Sorae et malesana iuventus</l>
                    <l xml:id="d001l359" n="855">Te, quamvis hostem credat, sine laudibus esse</l>
                    <l xml:id="d001l360" n="856">Non patitur propriis: cunctis placet inclyta virtus.</l>
                    <l xml:id="d001l361" n="857">Scaptia, si prisci retinet quid nominis, in te</l>
                    <l xml:id="d001l362" n="858">Antiquos oculos vertit gaudetque potenti</l>
                    <l xml:id="d001l363" n="859">Esse duces Latio, tutum hoc qui Marte feroci</l>
                    <l xml:id="d001l364" n="860">Barbarie possint servare et regna tueri,</l>
                    <l xml:id="d001l365" n="861">Regna tuis armis saevo servata tumultu.</l>
                    <l xml:id="d001l366" n="862">Non Frabateriae populus, non monte nivoso</l>
                    <l xml:id="d001l367" n="863">Consita tantorum meritorum Attina negabit</l>
                    <l xml:id="d001l368" n="864">Praemia digna dari cumulis, non territa bellis</l>
                    <l xml:id="d001l369" n="865">Sinuessa aut Frusino non unquam tardus ad arma,</l>
                    <l xml:id="d001l370" n="866">Et vada Fibreni Lyris qui iungitur undis,</l>
                    <l xml:id="d001l371" n="867">Quamvis sulphureis tacitoque ad littora cursu</l>
                    <l xml:id="d001l372" n="868">Labitur, Arpinas quem summa spectat ab arce</l>
                    <l xml:id="d001l373" n="869">Pallados, et cinctum viridanti fronde Venafrum,</l>
                    <l xml:id="d001l374" n="870">Non tacita te voce canunt, non voce triumphos</l>
                    <l xml:id="d001l375" n="871">Defraudare volunt: summis te laudat Aquinum</l>
                    <l xml:id="d001l376" n="872">Vocibus, insigni clarum virtute poetae,</l>
                    <l xml:id="d001l377" n="873">Picenique ferunt Martis te numen habere,</l>
                    <l xml:id="d001l378" n="874">A Pico qui nomen habent; scopulosa Numanae</l>
                    <l xml:id="d001l379" n="875">Rura tuum celebrant, quo tendis ad aethera, nomen.</l>
                    <l xml:id="d001l380" n="876">Pro te littoreae fumant altaria Cuprae,</l>
                    <l xml:id="d001l381" n="877">Atque Truentinae si sunt flumine turres</l>
                    <l xml:id="d001l382" n="878">Te amplexu accipiunt, Veneris te concinit Ancon</l>
                    <l xml:id="d001l383" n="879">Olim sacra domus, nec te silet unda Vamani,</l>
                    <l xml:id="d001l384" n="880">Adriacis quae semper erit memoranda ruinis,</l>
                    <l xml:id="d001l385" n="881">Attollensque Asclum Vepici signa timentis,</l>
                    <l xml:id="d001l386" n="882">Nec te Picenos Esis qui separat Umbris</l>
                    <l xml:id="d001l387" n="883">Iam volet esse suis sine laudibus; addet honores</l>
                    <l xml:id="d001l388" n="884">Ipse Umber, saevis solus non raptus ab undis.</l>
                    <l xml:id="d001l389" n="885">Te Sapis cantu et rapidus super astra Metaurus</l>
                    <l xml:id="d001l390" n="886">Clitumnusque, sacro crescunt quo flumine tauri,</l>
                    <l xml:id="d001l391" n="887">Tollit, et in Tybrim properans albentibus undis</l>
                    <l xml:id="d001l392" n="888">Sulphurea Nar dirus aqua, Tiniasque Clanisque</l>
                    <l xml:id="d001l393" n="889">Et Rubico Senonum et dictae de nomine Senae</l>
                    <l xml:id="d001l394" n="890">Exultat laetis duce te Mevania campis,</l>
                    <l xml:id="d001l395" n="891">Aeterno cantu ad coelum sublata Properti,</l>
                    <l xml:id="d001l396" n="892">Et te victore Hispellum sub rupibus altis</l>
                    <l xml:id="d001l397" n="893">Carmina laeta canit choreasque ex ordine ducit;</l>
                    <l xml:id="d001l398" n="894">Iamque tua nebulae clarescunt luce Nequini,</l>
                    <l xml:id="d001l399" n="895">Si qua paludosi Ingini et nomina restant,</l>
                    <l xml:id="d001l400" n="896">Fulginia et valido quae nunc circumdata muro est</l>
                    <l xml:id="d001l401" n="897">Ingenti te laude canunt; Amerinus et armis</l>
                    <l xml:id="d001l402" n="898">Grande Camers qui nomen habet, qui fortis aratro est,</l>
                    <l xml:id="d001l403" n="899">Te colit, et lactis cessit cui Sarsina dives,</l>
                    <l xml:id="d001l404" n="900">Copia, Romanae facundia Sarsina linguae,</l>
                    <l xml:id="d001l405" n="901">Et qui Gradivi coluerunt signa Tudertes,</l>
                    <l xml:id="d001l406" n="902">Eridani indomitae et gentes super aethera nomen</l>
                    <l xml:id="d001l407" n="903">Gonzagum extollunt; nostrarum antiqua Ravenna</l>
                    <l xml:id="d001l408" n="904">Altrix Musarum summis te laudibus ornat.</l>
                    <l xml:id="d001l409" n="905">Hac stipe conductus sub honesta pace quievi,</l>
                    <l xml:id="d001l410" n="906">Ocia et haec tribuit, canerem quo bella Gigantum,</l>
                    <l xml:id="d001l411" n="907">Bella quibus magnum timuerunt perdere coelum</l>
                    <l xml:id="d001l412" n="908">Ipsi coelicolae, quibus alto incanduit axe</l>
                    <l xml:id="d001l413" n="909">Iuppiter et fractis excussit nubibus ignes,</l>
                    <l xml:id="d001l414" n="910">Centimanum Gygem vexantemque astra Tiphoea</l>
                    <l xml:id="d001l415" n="911">Viribus infandis immani fulmine adegit</l>
                    <l xml:id="d001l416" n="912">Infernas sedes atque antra subire parentis.</l>
                </div2>
            </div1>
        </body>
    </text>
</TEI>
