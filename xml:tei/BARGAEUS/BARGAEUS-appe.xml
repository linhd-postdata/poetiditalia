<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BARGAEUS-appe">
                    <title>carminum appendix</title>
                    <title type="short">carminum appendix</title>
                    <abbr>carm. app.</abbr>
                    <bibl>Paola Gianfilippi de' Parenti, tesi di laurea Università degli studi di Padova, 1989-90</bibl>
                </title>
                <author xml:id="BARGAEUS" n="310.000">
                    <name>Bargeo</name>
                    <date>Barga 1517 - Pisa 1596</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Petrus Angelius Bargaeus</persName>
                    <abbr>BARGAEUS</abbr>
                </author>
                <respStmt>
                    <resp>Reference basis text</resp>
                    <name>Paola Gianfilippi de' Parenti, tesi di laurea Università degli studi di Padova, 1989-90</name>
                </respStmt>
            </titleStmt>
            <extent>
                <measure unit="words" quantity="11264">11264</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Paola Gianfilippi de' Parenti, tesi di laurea Università degli studi di Padova, 1989-90</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>3.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="various">
                <head>
                    <title>1</title>
                    <bibl source="digital">Michela Naccari</bibl>
                </head>
                <div2 xml:id="001c001" type="carmen" met="S1">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. AD IOANNEM MEDICEM CARDINALEM AMPLISSIMUM</p>
                    <l xml:id="d001l2" n="1">Nec mihi Plutus, neque saeva rerum</l>
                    <l xml:id="d001l3" n="2">Omnium Fortuna parens benignam</l>
                    <l xml:id="d001l4" n="3">Praebuit sese, rutilante reges</l>
                    <l xml:id="d001l5" n="4" met="A">Quae beat auro.</l>
                    <l xml:id="d001l6" n="5">Molle sed Musae ingenium dederunt,</l>
                    <l xml:id="d001l7" n="6">Fingere et cultum docuere carmen,</l>
                    <l xml:id="d001l8" n="7">Dum pererrantem Aonios recessus</l>
                    <l xml:id="d001l9" n="8" met="A">Frondibus ornant.</l>
                    <l xml:id="d001l10" n="9">Nam modo aut laudes canimus Deorum,</l>
                    <l xml:id="d001l11" n="10">Aut lyram plectro quatimus sonoram;</l>
                    <l xml:id="d001l12" n="11">Et modo heroum pia gesta summo ae-</l>
                    <l xml:id="d001l13" n="12" met="A">Quamus Olympo,</l>
                    <l xml:id="d001l14" n="13">Dicimus saevae faculas Diones,</l>
                    <l xml:id="d001l15" n="14">Scribimus tristes iuvenum querelas,</l>
                    <l xml:id="d001l16" n="15">Aereis vinctum canimus Tonantem</l>
                    <l xml:id="d001l17" n="16" met="A">Colla catenis:</l>
                    <l xml:id="d001l18" n="17">Saepe et ad nostros numeros puellae</l>
                    <l xml:id="d001l19" n="18">Excitae e sylvis properant, Napaeae</l>
                    <l xml:id="d001l20" n="19">Saepe mi texunt vario legentes</l>
                    <l xml:id="d001l21" n="20" met="A">Flore corollas.</l>
                    <l xml:id="d001l22" n="21">Laetus his memet procul a maligna</l>
                    <l xml:id="d001l23" n="22">Plebe lucorum rapio in recessus,</l>
                    <l xml:id="d001l24" n="23">Quaeque venturis relegantur annis</l>
                    <l xml:id="d001l25" n="24" met="A">Carmina condo,</l>
                    <l xml:id="d001l26" n="25">Carmina excultae nova dona Musae:</l>
                    <l xml:id="d001l27" n="26">Quae tibi, o rerum columen decusque</l>
                    <l xml:id="d001l28" n="27">Grande nostrarum, Medices, dicanda</l>
                    <l xml:id="d001l29" n="28" met="A">Mittimus uni.</l>
                    <l xml:id="d001l30" n="29">Nanque nec vestes Tyrias, nec aurum</l>
                    <l xml:id="d001l31" n="30">Possumus, regum nec opes potentum.</l>
                    <l xml:id="d001l32" n="31">Attalum grandi quis enim beatum</l>
                    <l xml:id="d001l33" n="32" met="A">Munere donet?</l>
                    <l xml:id="d001l34" n="33">Mittimus lusus facilesque Musas,</l>
                    <l xml:id="d001l35" n="34">Quae tuum fama super astra nomen</l>
                    <l xml:id="d001l36" n="35">Efferant, quod non abolere possit</l>
                    <l xml:id="d001l37" n="36" met="A">Ulla vetustas.</l>
                    <lb/>
                </div2>
                <div2 xml:id="001c002" type="carmen" met="L">
                    <head>
                        <abbr>2</abbr>
                    </head>
                    <p xml:id="d001l38" n="tit.">2. AD ALBERICUM CIBO MALASPINAM | MASSAE ET CARRARIAE PRINCIPEM</p>
                    <l xml:id="d001l39" n="1">Non, quas Apelles pingere, vel Myron</l>
                    <l xml:id="d001l40" n="2">Ex aere suevit ducere, imagines</l>
                    <l xml:id="d001l41" n="3">Fugere fatum corruentes</l>
                    <l xml:id="d001l42" n="4">Atque vices Italum supremas,</l>
                    <l xml:id="d001l43" n="5">Cum barbarorum vis Latias humi</l>
                    <l xml:id="d001l44" n="6">Deiecit arces, cum subiit iugum</l>
                    <l xml:id="d001l45" n="7">Frenumque (pro labes) recepit</l>
                    <l xml:id="d001l46" n="8">Imperio spoliatus orbis</l>
                    <l xml:id="d001l47" n="9">Urbis Quirinus conditor, et sua</l>
                    <l xml:id="d001l48" n="10">Substructa summis moenia molibus</l>
                    <l xml:id="d001l49" n="11">Prostrata vidit cumque signis</l>
                    <l xml:id="d001l50" n="12">Marmoreis tabulas iacentes.</l>
                    <l xml:id="d001l51" n="13">Quae nunc ruinis obruta plurimis</l>
                    <l xml:id="d001l52" n="14">Nil esse prorsus perpetuum docent,</l>
                    <l xml:id="d001l53" n="15">Ni quid profundis e tenebris</l>
                    <l xml:id="d001l54" n="16">Eripiat male amica tetrae</l>
                    <l xml:id="d001l55" n="17">Oblivioni musa, superstitem</l>
                    <l xml:id="d001l56" n="18">Heroa quemvis nata volubile</l>
                    <l xml:id="d001l57" n="19">Servare in aevum, sempiternos</l>
                    <l xml:id="d001l58" n="20">Per numeros memoresque fastos.</l>
                    <l xml:id="d001l59" n="21">Non illum aquarum dira minantium,</l>
                    <l xml:id="d001l60" n="22">Non insolentis turbinis impetus,</l>
                    <l xml:id="d001l61" n="23">Non longa seclorum vetustas</l>
                    <l xml:id="d001l62" n="24">Deleat, aut violentus ignis,</l>
                    <l xml:id="d001l63" n="25">Quem musa cantat. Gesta Quiritium</l>
                    <l xml:id="d001l64" n="26">Norunt nepotes haud ope marmoris</l>
                    <l xml:id="d001l65" n="27">Aerisve, sed scribentis apte</l>
                    <l xml:id="d001l66" n="28">Carmen et Historiam Camoenae.</l>
                    <l xml:id="d001l67" n="29">Haec una pulchrae nomen et inclyta</l>
                    <l xml:id="d001l68" n="30">Aeternet urbis facta Ligusticae,</l>
                    <l xml:id="d001l69" n="31">Haec una reges, unde ducis</l>
                    <l xml:id="d001l70" n="32">Ipse genus, vetet interire,</l>
                    <l xml:id="d001l71" n="33">O clara magni progenies avi</l>
                    <l xml:id="d001l72" n="34">Aruntis: olim cuius Ibericae</l>
                    <l xml:id="d001l73" n="35">Sensere virtutem cohortes</l>
                    <l xml:id="d001l74" n="36">Saepe referre pedem coactae,</l>
                    <l xml:id="d001l75" n="37">Dux ultimorum strenuus Andium</l>
                    <l xml:id="d001l76" n="38">Regnum reposcens cum sibi debitum</l>
                    <l xml:id="d001l77" n="39">Clades superbo Tarraconis</l>
                    <l xml:id="d001l78" n="40">Intulit innumeras tyranno.</l>
                    <lb/>
                </div2>
                <div2 xml:id="001c003" type="carmen" met="G">
                    <head>
                        <abbr>3</abbr>
                    </head>
                    <p xml:id="d001l79" n="tit.">3. IN CACULAM</p>
                    <l xml:id="d001l80" n="1">Quid est inepte, quid miselle Cacula,</l>
                    <l xml:id="d001l81" n="2">Quod pergis insanire pertinaciter?</l>
                    <l xml:id="d001l82" n="3">Dic: iste mentis impotens furor tuae</l>
                    <l xml:id="d001l83" n="4">Quiescet umquam? an usque et usque tete aget</l>
                    <l xml:id="d001l84" n="5">Feretque, quo libebit, infantissimi ut</l>
                    <l xml:id="d001l85" n="6">Nomen poetae consequaris? Ah nimis</l>
                    <l xml:id="d001l86" n="7">Miselle, nondum perspicis videlicet</l>
                    <l xml:id="d001l87" n="8">Quam pestilente tute morbo absumeris,</l>
                    <l xml:id="d001l88" n="9">Dum te dies noctesque scribens conficis,</l>
                    <l xml:id="d001l89" n="10">In teque saevis caeterosque, perlegens</l>
                    <l xml:id="d001l90" n="11">Modo huic, modo illi ineptiarum millia</l>
                    <l xml:id="d001l91" n="12">Frustraque tantum concupiscens nominis.</l>
                    <l xml:id="d001l92" n="13">Nam quis poetam, quaeso, confitebitur,</l>
                    <l xml:id="d001l93" n="14">Quem verba cogunt obviaeque syllabae</l>
                    <l xml:id="d001l94" n="15">Non id, quod ipse vult, sed id, quod imperant</l>
                    <l xml:id="d001l95" n="16">Illae, exarare, sensa mentis dum suae</l>
                    <l xml:id="d001l96" n="17">Enuntiare nititur? Quod accidit</l>
                    <l xml:id="d001l97" n="18">Tibi, frequenter dixero ne Cacula,</l>
                    <l xml:id="d001l98" n="19">An semper? hercle semper: nec novem tamen</l>
                    <l xml:id="d001l99" n="20">Sentis inepte, nec vides adhuc miser</l>
                    <l xml:id="d001l100" n="21">Frustra vocare carmen ad tuum Deas,</l>
                    <l xml:id="d001l101" n="22">Carmen trecentis inquinatum sordibus;</l>
                    <l xml:id="d001l102" n="23">Seu verba faece sumpta de vulgi placet</l>
                    <l xml:id="d001l103" n="24">Spectare, claudos sive versuum pedes,</l>
                    <l xml:id="d001l104" n="25">Aut prorsus omnis ponderis sententias</l>
                    <l xml:id="d001l105" n="26">Omnes inanes, bimulus quales puer,</l>
                    <l xml:id="d001l106" n="27">Quadrimulusve suevit ore fundere,</l>
                    <l xml:id="d001l107" n="28">Aegerve febre saeviente fervida.</l>
                    <l xml:id="d001l108" n="29">Et haec Sibyllae, cum Deorum numine</l>
                    <l xml:id="d001l109" n="30">Afflata magno concitatur spiritu,</l>
                    <l xml:id="d001l110" n="31">Apollinisque veriora oraculis</l>
                    <l xml:id="d001l111" n="32">Adhuc negavit esse nullus uspiam</l>
                    <l xml:id="d001l112" n="33">Mortalium, qui legerit semel tuum</l>
                    <l xml:id="d001l113" n="34">Carmen trecentis inquinatum sordibus.</l>
                    <l xml:id="d001l114" n="35">Et ipse credis o miselle Cacula,</l>
                    <l xml:id="d001l115" n="36">Credis miselle te poetam dicier?</l>
                    <l xml:id="d001l116" n="37">Miselle, nec dum perspicis quantum furis</l>
                    <l xml:id="d001l117" n="38">Quantumque divexare pertinacia</l>
                    <l xml:id="d001l118" n="39">Ab ista et isto errore inextricabili,</l>
                    <l xml:id="d001l119" n="40">Atri furoris pleno et atrae insaniae.</l>
                    <l xml:id="d001l120" n="41">Nam maior ullus esse non potest furor,</l>
                    <l xml:id="d001l121" n="42">Nec ulla maior atriorve insania,</l>
                    <l xml:id="d001l122" n="43">Quam cum quis esse se poetam discupit:</l>
                    <l xml:id="d001l123" n="44">Nec esse Phoebus ipse, nec Musae sinunt.</l>
                    <lb/>
                </div2>
                <div2 xml:id="001c004" type="carmen" met="D2">
                    <head>
                        <abbr>4</abbr>
                    </head>
                    <p xml:id="d001l124" n="tit.">4. AD IULIUM CAMILLUM</p>
                    <l xml:id="d001l125" n="1">Non tam, cum queritur sub veteri trabe</l>
                    <l xml:id="d001l126" n="2">Ac deplorat Ityn carmine, barbari</l>
                    <l xml:id="d001l127" n="3">Ales coniugii questa libidinem</l>
                    <l xml:id="d001l128" n="4" met="O">Flevit dulciloquis modis;</l>
                    <l xml:id="d001l129" n="5">Nec tam caeruleis fluctibus obrutum</l>
                    <l xml:id="d001l130" n="6">Iactari Zephyris Alcyone viri</l>
                    <l xml:id="d001l131" n="7">Corpus perstreperet dum mare, tristibus</l>
                    <l xml:id="d001l132" n="8" met="O">Rupit littora vocibus:</l>
                    <l xml:id="d001l133" n="9">Quam dulce Aoniis quod penetralibus</l>
                    <l xml:id="d001l134" n="10">Promptum visceribus fundis ab intimis</l>
                    <l xml:id="d001l135" n="11">Carmen, Iule, suo cum tibi Cynthius</l>
                    <l xml:id="d001l136" n="12" met="O">Implet pectora numine.</l>
                    <l xml:id="d001l137" n="13">Testaturque adeo Melpomene nihil</l>
                    <l xml:id="d001l138" n="14">(Quanquam Pindaricos Graecia nobiles</l>
                    <l xml:id="d001l139" n="15">Miretur numeros) pectine gratius,</l>
                    <l xml:id="d001l140" n="16" met="O">Quo pulsas Latiam chelym</l>
                    <l xml:id="d001l141" n="17">Atque ad te Satyros undique pertrahis</l>
                    <l xml:id="d001l142" n="18">Sylvarumque sacrum numen Oreadas,</l>
                    <l xml:id="d001l143" n="19">Sive illae Arcadii culmina Maenali,</l>
                    <l xml:id="d001l144" n="20" met="O">Seu servant iuga Caucasi.</l>
                    <l xml:id="d001l145" n="21">Quid mirandum igitur si tibi Graecia</l>
                    <l xml:id="d001l146" n="22">Assurgens patrios docta refert modos</l>
                    <l xml:id="d001l147" n="23">Acceptos, Clario qui duce Apolline</l>
                    <l xml:id="d001l148" n="24" met="O">Tendas altus in aethera?</l>
                    <l xml:id="d001l149" n="25">Dum rides fugientem Iovis alitem,</l>
                    <l xml:id="d001l150" n="26">Quae Gallos Italis perspicit undique</l>
                    <l xml:id="d001l151" n="27">Stipatos ducibus dira minantibus,</l>
                    <l xml:id="d001l152" n="28" met="O">Ne foedam properet fugam,</l>
                    <l xml:id="d001l153" n="29">Ac tandem Ausonios improba liberet</l>
                    <l xml:id="d001l154" n="30">Pressos imperio non tolerabili,</l>
                    <l xml:id="d001l155" n="31">Et sese Hesperios abdat in ultimos</l>
                    <l xml:id="d001l156" n="32" met="O">Extremi Oceani accolas;</l>
                    <l xml:id="d001l157" n="33">Dum magnas Superis carmine gratias</l>
                    <l xml:id="d001l158" n="34">Reddis laetitiisque omnibus exilis</l>
                    <l xml:id="d001l159" n="35">Radices quod agunt aurea lilia</l>
                    <l xml:id="d001l160" n="36" met="O">Nostris in regionibus,</l>
                    <l xml:id="d001l161" n="37">Quae concussa diu (pro dolor) horridis</l>
                    <l xml:id="d001l162" n="38">Austris et pluviis incipiunt suis</l>
                    <l xml:id="d001l163" n="39">Afflari Zephyris, ut caput efferant</l>
                    <l xml:id="d001l164" n="40" met="O">In fulgentia sidera.</l>
                    <l xml:id="d001l165" n="41">Sic, o sic faveant numine prosperi</l>
                    <l xml:id="d001l166" n="42">Dii, quaecunque videt Phoebus ab aethere</l>
                    <l xml:id="d001l167" n="43">Dum vectus peragrat cuncta iugalibus,</l>
                    <l xml:id="d001l168" n="44" met="O">Ramis omnia contegant.</l>
                    <l xml:id="d001l169" n="45">Sed ne nostra tuis auribus obstrepant</l>
                    <l xml:id="d001l170" n="46">Importuna nimis, dum sacra Palladi</l>
                    <l xml:id="d001l171" n="47">Curas assiduus Socraticas terens</l>
                    <l xml:id="d001l172" n="48" met="O">Chartas, Pieriis modum</l>
                    <l xml:id="d001l173" n="49">Impono numeris. Nanque ita Cynthius,</l>
                    <l xml:id="d001l174" n="50">Audacem tenui pectine dum liram</l>
                    <l xml:id="d001l175" n="51">Pulsarem, monuit; denique pectore</l>
                    <l xml:id="d001l176" n="52" met="O">Cessit numen ab intimo.</l>
                    <lb/>
                </div2>
                <div2 xml:id="001c005" type="carmen" met="S1">
                    <head>
                        <abbr>5</abbr>
                    </head>
                    <p xml:id="d001l177" n="tit.">5. IN THRACIAM CLASSEM</p>
                    <l xml:id="d001l178" n="1">Thracio quum in religata portu,</l>
                    <l xml:id="d001l179" n="2">Unde currentes recipit Propontis</l>
                    <l xml:id="d001l180" n="3">Bosphori fluxus, iter appararet</l>
                    <l xml:id="d001l181" n="4" met="A">Barbara classis,</l>
                    <l xml:id="d001l182" n="5">Nostra quo diro populata ferro</l>
                    <l xml:id="d001l183" n="6">Littora, insanis inimica flammis</l>
                    <l xml:id="d001l184" n="7">Verteret clari miseras ab imo</l>
                    <l xml:id="d001l185" n="8" met="A">Caesaris urbes,</l>
                    <l xml:id="d001l186" n="9">Dicitur vates cecinisse Proteus</l>
                    <l xml:id="d001l187" n="10">Fata, dum stratum pelagus iaceret</l>
                    <l xml:id="d001l188" n="11">Fluctibus, nullis Boreae Notive</l>
                    <l xml:id="d001l189" n="12" met="A">Flantibus auris:</l>
                    <l xml:id="d001l190" n="13">"Ite non fausta nimium securi</l>
                    <l xml:id="d001l191" n="14">Abietes caesae nemorumque Divis</l>
                    <l xml:id="d001l192" n="15">Prorsus adversis renuentibusque</l>
                    <l xml:id="d001l193" n="16" met="A">Visere Pontum;</l>
                    <l xml:id="d001l194" n="17">Ite quo ductor vocat, ite quo vos</l>
                    <l xml:id="d001l195" n="18">Barbarus lectae iuvenum catervae,</l>
                    <l xml:id="d001l196" n="19">Spesque promissae comes usque praedae</l>
                    <l xml:id="d001l197" n="20" met="A">Ducit hiantes.</l>
                    <l xml:id="d001l198" n="21">Vosque si fluctus Maleae sequaces,</l>
                    <l xml:id="d001l199" n="22">Sive ab occasu Zephyri morentur</l>
                    <l xml:id="d001l200" n="23">Taenari, nautas ubi subter undam</l>
                    <l xml:id="d001l201" n="24" met="A">Naufraga cautes</l>
                    <l xml:id="d001l202" n="25">Terret infaustos: iter institutum</l>
                    <l xml:id="d001l203" n="26">Attamen longis superare palmis</l>
                    <l xml:id="d001l204" n="27">Tendite et vestros remoretur ausus</l>
                    <l xml:id="d001l205" n="28" met="A">Nulla Charybdis.</l>
                    <l xml:id="d001l206" n="29">Nam sibi iam tum male feriatum</l>
                    <l xml:id="d001l207" n="30">Rhegium undarum pater atque rector</l>
                    <l xml:id="d001l208" n="31">Execrans, templis domibusque saevos</l>
                    <l xml:id="d001l209" n="32" met="A">Inferet ignes.</l>
                    <l xml:id="d001l210" n="33">Inferet flammas, cineresque fient</l>
                    <l xml:id="d001l211" n="34">Omnia: et iunctis perarata bobus</l>
                    <l xml:id="d001l212" n="35">Nutriet tellus segetem et patenti</l>
                    <l xml:id="d001l213" n="36" met="A">Gramina campo.</l>
                    <l xml:id="d001l214" n="37">Cuncta tunc Euris Aquilonibusque</l>
                    <l xml:id="d001l215" n="38">Vela pandentes, Siculum per aequor</l>
                    <l xml:id="d001l216" n="39">Classe Nicaeam venietis urbem</l>
                    <l xml:id="d001l217" n="40" met="A">Omine laevo.</l>
                    <l xml:id="d001l218" n="41">Hanc ut audaces nimium leaenae,</l>
                    <l xml:id="d001l219" n="42">Longa quas diu rabies edendi</l>
                    <l xml:id="d001l220" n="43">Egit impastas, catulis relictis</l>
                    <l xml:id="d001l221" n="44" met="A">Linquere sylvas</l>
                    <l xml:id="d001l222" n="45">Obsident caulas aditusque circum</l>
                    <l xml:id="d001l223" n="46">Undique explorant: ita vos beatam</l>
                    <l xml:id="d001l224" n="47">Conditis multorum opibus petetis</l>
                    <l xml:id="d001l225" n="48" met="A">Diripiendam.</l>
                    <l xml:id="d001l226" n="49">Vastium sed cum auxilium ferentem</l>
                    <l xml:id="d001l227" n="50">Asperas iam iam Lygurum per urbes,</l>
                    <l xml:id="d001l228" n="51">Plurimis circum ducibusque et acri</l>
                    <l xml:id="d001l229" n="52" met="A">Milite septum,</l>
                    <l xml:id="d001l230" n="53">Alpium altarum iuga montiumque</l>
                    <l xml:id="d001l231" n="54">Atque veloci superasse gressu</l>
                    <l xml:id="d001l232" n="55">Fluminum lapsus, levis aura vestras</l>
                    <l xml:id="d001l233" n="56" met="A">Personet aures,</l>
                    <l xml:id="d001l234" n="57">Ibitis vobis pede consulentes</l>
                    <l xml:id="d001l235" n="58">In fugam versi (pudor oh) relictis</l>
                    <l xml:id="d001l236" n="59">Omnium telis generum, daturi</l>
                    <l xml:id="d001l237" n="60" met="A">Carbasa ventis.</l>
                    <l xml:id="d001l238" n="61">Ibitis quoquo metus atque terror</l>
                    <l xml:id="d001l239" n="62">Suadeat, Vasti tibi quem crearit</l>
                    <l xml:id="d001l240" n="63">Nomen, invictis metuenda nuper</l>
                    <l xml:id="d001l241" n="64" met="A">Turba sagittis.</l>
                    <l xml:id="d001l242" n="65">Ille sublimis velut amnis auctus</l>
                    <l xml:id="d001l243" n="66">Iam nives aestu solvente vernas</l>
                    <l xml:id="d001l244" n="67">Fertur in praeceps, tiliasque et altas</l>
                    <l xml:id="d001l245" n="68" met="A">Dissipat ornos,</l>
                    <l xml:id="d001l246" n="69">Dissipat quercus veteres bonasque</l>
                    <l xml:id="d001l247" n="70">Fraxinos bello, miserisque vastat</l>
                    <l xml:id="d001l248" n="71">Creditam campis segetem soloque</l>
                    <l xml:id="d001l249" n="72" met="A">Moenia adaequat:</l>
                    <l xml:id="d001l250" n="73">Fulgido circum caput aere vinctus,</l>
                    <l xml:id="d001l251" n="74">Dum sibi aeternam parat Italisque</l>
                    <l xml:id="d001l252" n="75">Gloriam, fertur medios per hostes</l>
                    <l xml:id="d001l253" n="76" met="A">Ense tremendus.</l>
                    <l xml:id="d001l254" n="77">Hoc et ingentis memor usque facti</l>
                    <l xml:id="d001l255" n="78">Saepe devictas acies fatetur,</l>
                    <l xml:id="d001l256" n="79">Hoc sibi partos memorat triumphos</l>
                    <l xml:id="d001l257" n="80" met="A">Auspice Caesar.</l>
                    <lb/>
                </div2>
                <div2 xml:id="001c006" type="carmen" met="G">
                    <head>
                        <abbr>6</abbr>
                    </head>
                    <p xml:id="d001l258" n="tit.">6. IN CACULAM</p>
                    <l xml:id="d001l259" n="1">Inanis hic et invenustus et malus</l>
                    <l xml:id="d001l260" n="2">Liber, trecenta menda quem coinquinant,</l>
                    <l xml:id="d001l261" n="3">Quid est? et unde turpe sustulit caput?</l>
                    <l xml:id="d001l262" n="4">An exaratus in recente Romuli est</l>
                    <l xml:id="d001l263" n="5">Remique faece? an in Suburra et Atriis</l>
                    <l xml:id="d001l264" n="6">Taberna in ulla, an et Macello in intimo</l>
                    <l xml:id="d001l265" n="7">Popino scripsit hunc, egensve ganeo?</l>
                    <l xml:id="d001l266" n="8">Rapaxve fullo? sarcinator aut inops?</l>
                    <l xml:id="d001l267" n="9">Haraeve putridae excavator? aut vetus</l>
                    <l xml:id="d001l268" n="10">Rudisque fossor? instuorve sordidus?</l>
                    <l xml:id="d001l269" n="11">Hebesve praeco? barbarusve mulio?</l>
                    <l xml:id="d001l270" n="12">An hac in urbe, an altera, an in ultimo</l>
                    <l xml:id="d001l271" n="13">Sinu Adriano, an in propinquo Hetruriae?</l>
                    <l xml:id="d001l272" n="14">Pigerve sutor? Insuberve baiulus?</l>
                    <l xml:id="d001l273" n="15">Loquaxve tonsor? improbusve navita?</l>
                    <l xml:id="d001l274" n="16">An hinc remotus asperi Scytha ingeni,</l>
                    <l xml:id="d001l275" n="17">Britanniaeve durus essedarius?</l>
                    <l xml:id="d001l276" n="18">Iberiaeve caprimulgus incola?</l>
                    <l xml:id="d001l277" n="19">Apuliaeque cultor? et Sicaniae</l>
                    <l xml:id="d001l278" n="20">Iners subulcus? atque arator horridus?</l>
                    <l xml:id="d001l279" n="21">Quid est? quid, inquam, habere se putat boni?</l>
                    <l xml:id="d001l280" n="22">Quod ipse turpe sustulit luto caput?</l>
                    <l xml:id="d001l281" n="23">Cupitque pervenire in ora gentium;</l>
                    <l xml:id="d001l282" n="24">Quod insolenter improbeque perfurit,</l>
                    <l xml:id="d001l283" n="25">Nihil quid ipse sit, nec unde cogitans.</l>
                    <l xml:id="d001l284" n="26">Quod usque pollicetur ac petit sibi</l>
                    <l xml:id="d001l285" n="27">Superbus insolensque principem locum,</l>
                    <l xml:id="d001l286" n="28">Nimisque stultus arbitratur optimis</l>
                    <l xml:id="d001l287" n="29">Quibusque se decere compararier</l>
                    <l xml:id="d001l288" n="30">Vetustas quos vel ipsa et haec recentia</l>
                    <l xml:id="d001l289" n="31">Tulere secla plurimos et optimos,</l>
                    <l xml:id="d001l290" n="32">Et hisce liberalibus facetiis,</l>
                    <l xml:id="d001l291" n="33">Sales habere quae putantur, et notis</l>
                    <l xml:id="d001l292" n="34">Latinitatis, abditae et scientiae,</l>
                    <l xml:id="d001l293" n="35">Et Attici leporis oblitos libros.</l>
                    <l xml:id="d001l294" n="36">Ineptus (inquam) hic et minutus et malus</l>
                    <l xml:id="d001l295" n="37">Liber, trecenta menda quem coinquinant,</l>
                    <l xml:id="d001l296" n="38">Quid est? et unde venit? Hospes optime,</l>
                    <l xml:id="d001l297" n="39">Poeta scripsit hunc, poeta maximus,</l>
                    <l xml:id="d001l298" n="40">Poeta, qui nec unius facit pili</l>
                    <l xml:id="d001l299" n="41">Latinitatis ista vel vocabula,</l>
                    <l xml:id="d001l300" n="42">Vel usitata verba, vel Quiritium</l>
                    <l xml:id="d001l301" n="43">Iocosa dicta, sive dicta seria,</l>
                    <l xml:id="d001l302" n="44">Et elocutionis apta lumina;</l>
                    <l xml:id="d001l303" n="45">Poeta, qui unus ante et hocce tempore</l>
                    <l xml:id="d001l304" n="46">Nihil diserta scripta curat ullius,</l>
                    <l xml:id="d001l305" n="47">Nec instituta, carminis quibus pedes</l>
                    <l xml:id="d001l306" n="48">Leves feruntur, aut graves trahunt moras.</l>
                    <l xml:id="d001l307" n="49">Pusilla ducit haec parumque congrua</l>
                    <l xml:id="d001l308" n="50">Sibi suaeque inaestimabili et novae</l>
                    <l xml:id="d001l309" n="51">Vagaeque scriptioni, et unico stilo</l>
                    <l xml:id="d001l310" n="52">Novus poeta maximusque Cacula.</l>
                    <lb/>
                </div2>
                <div2 xml:id="001c007" type="carmen" met="G">
                    <head>
                        <abbr>7</abbr>
                    </head>
                    <p xml:id="d001l311" n="tit.">7. ΛΗΝΑΙΑ</p>
                    <l xml:id="d001l312" n="1">Lux, o beata lux, o</l>
                    <l xml:id="d001l313" n="2">Qua Bacchus et Gigantes</l>
                    <l xml:id="d001l314" n="3">Ferosque vicit Indos,</l>
                    <l xml:id="d001l315" n="4">Qua tigridasque curru</l>
                    <l xml:id="d001l316" n="5">Subegit et leones,</l>
                    <l xml:id="d001l317" n="6">Factaque de corymbis</l>
                    <l xml:id="d001l318" n="7">Et pampino corona</l>
                    <l xml:id="d001l319" n="8">Caput sibi revinxit</l>
                    <l xml:id="d001l320" n="9">Et ultimo triumphans</l>
                    <l xml:id="d001l321" n="10">Reversus est ab orbe,</l>
                    <l xml:id="d001l322" n="11">Vitemque primus ad nos</l>
                    <l xml:id="d001l323" n="12">Tulit benignus, atque</l>
                    <l xml:id="d001l324" n="13">Ostendit ut liquorem</l>
                    <l xml:id="d001l325" n="14">Nudis iuventa plantis</l>
                    <l xml:id="d001l326" n="15">Praeloque de racemis</l>
                    <l xml:id="d001l327" n="16">Elideret Lyaeum:</l>
                    <l xml:id="d001l328" n="17">Deum omnium Lyaeum</l>
                    <l xml:id="d001l329" n="18">Et optimum et supremum.</l>
                    <l xml:id="d001l330" n="19">Quo diluuntur atrae</l>
                    <l xml:id="d001l331" n="20">Curaeque et insolentes</l>
                    <l xml:id="d001l332" n="21">Formidines et omnis</l>
                    <l xml:id="d001l333" n="22">Accersitur vicissim</l>
                    <l xml:id="d001l334" n="23">Amica semper altrix</l>
                    <l xml:id="d001l335" n="24">Vitae ipsius voluptas,</l>
                    <l xml:id="d001l336" n="25">Venusque Gratiaeque.</l>
                    <l xml:id="d001l337" n="26">Lux, o beata lux, o</l>
                    <l xml:id="d001l338" n="27">Lux digna, quam canamus,</l>
                    <l xml:id="d001l339" n="28">Quam transigamus omnes</l>
                    <l xml:id="d001l340" n="29">Inter Falerna et inter</l>
                    <l xml:id="d001l341" n="30">Pulcherrimas choreas</l>
                    <l xml:id="d001l342" n="31">Et candidos lepores</l>
                    <l xml:id="d001l343" n="32">Senes mero madentes</l>
                    <l xml:id="d001l344" n="33">Et ebriae puellae.</l>
                    <l xml:id="d001l345" n="34">Lux, o beata lux, o</l>
                    <l xml:id="d001l346" n="35">Quae tam bonum liquorem</l>
                    <l xml:id="d001l347" n="36">Huc prima pertulisti,</l>
                    <l xml:id="d001l348" n="37">Illuceas perennis</l>
                    <l xml:id="d001l349" n="38">Et circumacta in orbem</l>
                    <l xml:id="d001l350" n="39">Has laetior quotannis</l>
                    <l xml:id="d001l351" n="40">Festas dapes revisas.</l>
                    <l xml:id="d001l352" n="41">En ergo iam venuste</l>
                    <l xml:id="d001l353" n="42">Puer meraciores</l>
                    <l xml:id="d001l354" n="43">Calices mihi ministra,</l>
                    <l xml:id="d001l355" n="44">Et inde combibones</l>
                    <l xml:id="d001l356" n="45">Fac expleas, quot adsunt.</l>
                    <l xml:id="d001l357" n="46">Haec vina sunt Falerna,</l>
                    <l xml:id="d001l358" n="47">Sunt ista Formiana,</l>
                    <l xml:id="d001l359" n="48">Calenaque et Setina,</l>
                    <l xml:id="d001l360" n="49">Albana, Chia lustris</l>
                    <l xml:id="d001l361" n="50">Tribus vetustiora.</l>
                    <l xml:id="d001l362" n="51">Ut iam subit medullas,</l>
                    <l xml:id="d001l363" n="52">Ut iam pedes manusque</l>
                    <l xml:id="d001l364" n="53">Nobis tenax Lyaeus</l>
                    <l xml:id="d001l365" n="54">Revincit immerentes!</l>
                    <l xml:id="d001l366" n="55">Ac tu quidem Ciofi</l>
                    <l xml:id="d001l367" n="56">Nimis es meae puellae</l>
                    <l xml:id="d001l368" n="57">Intentus in papillas,</l>
                    <l xml:id="d001l369" n="58">Nimis tuos ocellos</l>
                    <l xml:id="d001l370" n="59">Iam plurimo furentes</l>
                    <l xml:id="d001l371" n="60">Amore, vino et ira</l>
                    <l xml:id="d001l372" n="61">Defigis in Corinnam.</l>
                    <l xml:id="d001l373" n="62">Quin te Viole, quin te</l>
                    <l xml:id="d001l374" n="63">Ni falsus intuendo</l>
                    <l xml:id="d001l375" n="64">Ego sum, tuos amores</l>
                    <l xml:id="d001l376" n="65">Bene novi, et ista, qua tu</l>
                    <l xml:id="d001l377" n="66">Valde cales, amat iam</l>
                    <l xml:id="d001l378" n="67">Iam deperit sodalem</l>
                    <l xml:id="d001l379" n="68">Nostrum salaciorem</l>
                    <l xml:id="d001l380" n="69">Perdicibus vel ipsis,</l>
                    <l xml:id="d001l381" n="70">Passerculisque vernis,</l>
                    <l xml:id="d001l382" n="71">Et, siquid invenitur</l>
                    <l xml:id="d001l383" n="72">Procax magis salaxque,</l>
                    <l xml:id="d001l384" n="73">Hunc Vigniam, leporum</l>
                    <l xml:id="d001l385" n="74">Tamen atque Gratiarum</l>
                    <l xml:id="d001l386" n="75">Alumnum; at is vicissim</l>
                    <l xml:id="d001l387" n="76">Et pectore et tenellis</l>
                    <l xml:id="d001l388" n="77">Absumitur medullis</l>
                    <l xml:id="d001l389" n="78">Ab impotente flamma.</l>
                    <l xml:id="d001l390" n="79">Quid, o senex proterve,</l>
                    <l xml:id="d001l391" n="80">Caper libidinose,</l>
                    <l xml:id="d001l392" n="81">Delire Tucca, quid, o</l>
                    <l xml:id="d001l393" n="82">Quid potus in Fadillae</l>
                    <l xml:id="d001l394" n="83">Gremio satur recumbis?</l>
                    <l xml:id="d001l395" n="84">Neque te pudet quod ipsam</l>
                    <l xml:id="d001l396" n="85">Tunicamque palliumque</l>
                    <l xml:id="d001l397" n="86">Pertundis et supinus</l>
                    <l xml:id="d001l398" n="87">Stertis Falerna? Sed nos</l>
                    <l xml:id="d001l399" n="88">Bibamus usque et usque</l>
                    <l xml:id="d001l400" n="89">Et pocula hauriamus</l>
                    <l xml:id="d001l401" n="90">Maiora: sic edaces</l>
                    <l xml:id="d001l402" n="91">Curae fugantur omnes;</l>
                    <l xml:id="d001l403" n="92">Quod pluris esse possit,</l>
                    <l xml:id="d001l404" n="93">Quam regna opesque regum.</l>
                    <lb/>
                </div2>
                <div2 xml:id="001c008" type="carmen" met="F">
                    <head>
                        <abbr>8</abbr>
                    </head>
                    <p xml:id="d001l405" n="tit.">8. AD IO. HIERONYMUM ROSCIUM | EPISCOPUM TICINENSEM</p>
                    <l xml:id="d001l406" n="1">Rosci, quem prius ut domo e vetusta</l>
                    <l xml:id="d001l407" n="2">Natum e sanguine nobili parentum,</l>
                    <l xml:id="d001l408" n="3">Mox auctum meritis honoribusque</l>
                    <l xml:id="d001l409" n="4">Fortunae et studio benignioris,</l>
                    <l xml:id="d001l410" n="5">Cultu, quo pote, prosecutus omni</l>
                    <l xml:id="d001l411" n="6">Colebam tacitus, darentque tandem</l>
                    <l xml:id="d001l412" n="7">Optatum mihi commodumque tempus</l>
                    <l xml:id="d001l413" n="8">Votis et precibus Deos rogabam</l>
                    <l xml:id="d001l414" n="9">Ipsam hanc cum tibi caeterisque, qui te</l>
                    <l xml:id="d001l415" n="10">Dignum, quem veneremur, esse norunt,</l>
                    <l xml:id="d001l416" n="11">Voluntatem animi mei perennem</l>
                    <l xml:id="d001l417" n="12">Testatam facerem. Sed hercle postquam</l>
                    <l xml:id="d001l418" n="13">A te incredibili benignitate</l>
                    <l xml:id="d001l419" n="14">Acceptus potui perelegantem,</l>
                    <l xml:id="d001l420" n="15">Et multa simul eruditione</l>
                    <l xml:id="d001l421" n="16">Ornatumque gravemque, nec venustum</l>
                    <l xml:id="d001l422" n="17">Minus, nec minus hisce liberalem</l>
                    <l xml:id="d001l423" n="18">Sermonem bibere auribus, tuique</l>
                    <l xml:id="d001l424" n="19">Praesentis faciem videre praesens,</l>
                    <l xml:id="d001l425" n="20">Confestim obstupui velut corusci</l>
                    <l xml:id="d001l426" n="21">Ictus fulminis impetu minaci.</l>
                    <l xml:id="d001l427" n="22">Ac domum redii nihil, nisi unum</l>
                    <l xml:id="d001l428" n="23">Te noctuque diuque somnians, te</l>
                    <l xml:id="d001l429" n="24">Exposcens itidem alloquensque solum.</l>
                    <l xml:id="d001l430" n="25">Quare et si hoc ago forte non pudenter,</l>
                    <l xml:id="d001l431" n="26">Qui tibi obstrepere audeam molestus,</l>
                    <l xml:id="d001l432" n="27">Confeci tamen hoc poema, ut istuc,</l>
                    <l xml:id="d001l433" n="28">Qualecunque fuisset, afferendum</l>
                    <l xml:id="d001l434" n="29">Curarem subito, putans futurum, vel</l>
                    <l xml:id="d001l435" n="30">Si non ingenii vel expoliti</l>
                    <l xml:id="d001l436" n="31">Testis iam queat esse vel subacti,</l>
                    <l xml:id="d001l437" n="32">At prae se ferat indicetque aperte</l>
                    <l xml:id="d001l438" n="33">Tuas nec rudibus nec infacetis</l>
                    <l xml:id="d001l439" n="34">Conatum voluisse me supremas</l>
                    <l xml:id="d001l440" n="35">Ad coelum numeris vocare laudes;</l>
                    <l xml:id="d001l441" n="36">Sed victum gravitate ponderisque</l>
                    <l xml:id="d001l442" n="37">Magnitudine territum, perinde</l>
                    <l xml:id="d001l443" n="38">Fecisse ac pueri puellulaeque:</l>
                    <l xml:id="d001l444" n="39">Qui plexas viola rosaque ponunt</l>
                    <l xml:id="d001l445" n="40">Imos ante pedes pii coronas,</l>
                    <l xml:id="d001l446" n="41">Siquando caput arduamque frontem</l>
                    <l xml:id="d001l447" n="42">In magno haud licet attigisse signo.</l>
                    <lb/>
                </div2>
                <div2 xml:id="001c009" type="carmen" met="G">
                    <head>
                        <abbr>9</abbr>
                    </head>
                    <p xml:id="d001l448" n="tit.">9. EX MENANDRO</p>
                    <l xml:id="d001l449" n="1">Hanc si optionem fecerit mihi Deus:</l>
                    <l xml:id="d001l450" n="2">"Postquam iacebis mortuus, vitae statim</l>
                    <l xml:id="d001l451" n="3">Redderis, et quod commodo fiat tuo,</l>
                    <l xml:id="d001l452" n="4">Equus, canis, vervex, caper, homo, denique</l>
                    <l xml:id="d001l453" n="5">Eris quicquid volueris, nunc illud licet</l>
                    <l xml:id="d001l454" n="6">Optes, tibi quod expedire iudices";</l>
                    <l xml:id="d001l455" n="7">Respondeam tum protinus quod sentio:</l>
                    <l xml:id="d001l456" n="8">"Ne me, rogo obtestorque, ne coegeris</l>
                    <l xml:id="d001l457" n="9">Subire rursus, quam relinquo, imaginem.</l>
                    <l xml:id="d001l458" n="10">Neque enim est aliud plane animal, cui vel prosperae,</l>
                    <l xml:id="d001l459" n="11">Vel adversae res accidant iniuria</l>
                    <l xml:id="d001l460" n="12">Meritumque praeter omne. Nanque equus bonus</l>
                    <l xml:id="d001l461" n="13">Nitescit altis laetus in praesepibus;</l>
                    <l xml:id="d001l462" n="14">Itemque multo lautius canis celer</l>
                    <l xml:id="d001l463" n="15">Domi nutritur, quam piger; nec interest</l>
                    <l xml:id="d001l464" n="16">Parum, iuvencus fortis an sit debilis.</l>
                    <l xml:id="d001l465" n="17">Homo antefertur improbus solum probo:</l>
                    <l xml:id="d001l466" n="18">Adulatorque primas fert, at proximas</l>
                    <l xml:id="d001l467" n="19">Calumniator, fraudulentus tertias.</l>
                    <l xml:id="d001l468" n="20">Ut expedire censeam posthac fore</l>
                    <l xml:id="d001l469" n="21">Asellum potius, quam videre ut improbe</l>
                    <l xml:id="d001l470" n="22">Indignus efferatur, ut iaceat bonus</l>
                    <l xml:id="d001l471" n="23">Expers honoris omnis, omnis praemii.</l>
                    <lb/>
                </div2>
                <div2 xml:id="001c010" type="carmen" met="F">
                    <head>
                        <abbr>10</abbr>
                    </head>
                    <p xml:id="d001l472" n="tit.">10. AD PAULLUM MANUTIUM</p>
                    <l xml:id="d001l473" n="1">Ecquis praeterea audeat Manuti,</l>
                    <l xml:id="d001l474" n="2">Quae Doctor Samius reperta quondam</l>
                    <l xml:id="d001l475" n="3">Mortales docuit, negare vera</l>
                    <l xml:id="d001l476" n="4">Esse cum ratione iuncta? quando</l>
                    <l xml:id="d001l477" n="5">Nil distare videmus aut nepotes</l>
                    <l xml:id="d001l478" n="6">Interdum a patribus suis avisque,</l>
                    <l xml:id="d001l479" n="7">Et mores nihil eius interesse</l>
                    <l xml:id="d001l480" n="8">Inter et placitae instituta vitae,</l>
                    <l xml:id="d001l481" n="9">Lustris qui fuit ante nos trecentis,</l>
                    <l xml:id="d001l482" n="10">Et nostrum ingenia utriusque, qui nunc</l>
                    <l xml:id="d001l483" n="11">Tanto tempore post sumus creati.</l>
                    <l xml:id="d001l484" n="12">Sed quorsum haec? (video) requiris. Ipsam</l>
                    <l xml:id="d001l485" n="13">Quod vere in te animam migrasse cuncti</l>
                    <l xml:id="d001l486" n="14">Divini Ciceronis et fatentur</l>
                    <l xml:id="d001l487" n="15">Passim et suspiciunt coluntque, tanquam</l>
                    <l xml:id="d001l488" n="16">Non dico Ciceronis exprimentem</l>
                    <l xml:id="d001l489" n="17">Apte sensa animi aureumque flumen</l>
                    <l xml:id="d001l490" n="18">Verborum, at potius perinde ut ipsum</l>
                    <l xml:id="d001l491" n="19">Ipsum inquam veteres boni Quirites</l>
                    <l xml:id="d001l492" n="20">Scribentem aut etiam reos tuentem</l>
                    <l xml:id="d001l493" n="21">Dicendo Ciceronem et audiebant,</l>
                    <l xml:id="d001l494" n="22">Et plausu studioque prosecuti</l>
                    <l xml:id="d001l495" n="23">Colebant simul et simul stupebant.</l>
                    <l xml:id="d001l496" n="24">Vive ergo incolumis diu, o Manuti,</l>
                    <l xml:id="d001l497" n="25">Non solum tibi liberisque, qui iam</l>
                    <l xml:id="d001l498" n="26">Per vestigia patris ad supremum</l>
                    <l xml:id="d001l499" n="27">Pervenere gradum eruditionis,</l>
                    <l xml:id="d001l500" n="28">Sed illis quoque, quive sunt eruntve</l>
                    <l xml:id="d001l501" n="29">Gloriae cupidi atque litterarum.</l>
                    <lb/>
                </div2>
                <div2 xml:id="001c011" type="carmen" met="F">
                    <head>
                        <abbr>11</abbr>
                    </head>
                    <p xml:id="d001l502" n="tit.">11. AD FRANCISCUM IUCUNDUM</p>
                    <l xml:id="d001l503" n="1">Iucunde, omnibus e meis amicis</l>
                    <l xml:id="d001l504" n="2">Iucundissime amice, quos ocellis</l>
                    <l xml:id="d001l505" n="3">Charos sum magis hisce prosecutus</l>
                    <l xml:id="d001l506" n="4">Aut nunc prosequor impotente amore:</l>
                    <l xml:id="d001l507" n="5">Sic mi non male, sed bene ac beate</l>
                    <l xml:id="d001l508" n="6">Sit, ut ne iuvenis quidem tenellus</l>
                    <l xml:id="d001l509" n="7">Unquam, quem Veneres Cupidinesque</l>
                    <l xml:id="d001l510" n="8">Unum in deliciis habent, perinde</l>
                    <l xml:id="d001l511" n="9">Exarsit miser intimis medullis</l>
                    <l xml:id="d001l512" n="10">Prae desiderio suae puellae,</l>
                    <l xml:id="d001l513" n="11">Ac nos urimur aestuante cura</l>
                    <l xml:id="d001l514" n="12">Fruendi lepido tuo lepore</l>
                    <l xml:id="d001l515" n="13">Et tuis salibus facetiisque,</l>
                    <l xml:id="d001l516" n="14">Quibus si carui diem vel unum,</l>
                    <l xml:id="d001l517" n="15">Unam si carui misellus horam,</l>
                    <l xml:id="d001l518" n="16">Totam me hercule praeterire noctem</l>
                    <l xml:id="d001l519" n="17">Ingratam mihi sentiam necesse est.</l>
                    <l xml:id="d001l520" n="18">Quare te rogo per tuos amores</l>
                    <l xml:id="d001l521" n="19">Et per delicias libidinesque,</l>
                    <l xml:id="d001l522" n="20">Quas in te cupide facis puella,</l>
                    <l xml:id="d001l523" n="21">Quum sese putat haud minus beatam</l>
                    <l xml:id="d001l524" n="22">Quam si regna opulenta consequatur:</l>
                    <l xml:id="d001l525" n="23">Coenatum properes venire mecum.</l>
                    <l xml:id="d001l526" n="24">Nec nos regifico arbitrere luxu</l>
                    <l xml:id="d001l527" n="25">Et sumptu nimis elegante magnam</l>
                    <l xml:id="d001l528" n="26">Iandudum tibi praeparasse caenam.</l>
                    <l xml:id="d001l529" n="27">Latranti stomacho ova porrigemus</l>
                    <l xml:id="d001l530" n="28">Conditumque olus acriore aceto,</l>
                    <l xml:id="d001l531" n="29">Tum famem tenero eximemus haedo,</l>
                    <l xml:id="d001l532" n="30">Quem nuper coquus impiger tumenti</l>
                    <l xml:id="d001l533" n="31">Raptum ab ubere lacteae capellae</l>
                    <l xml:id="d001l534" n="32">Sapa et caseolo recente et herbis,</l>
                    <l xml:id="d001l535" n="33">Fragrant Assyrio quae odore, farsit.</l>
                    <l xml:id="d001l536" n="34">Nec pisces aberunt salubriores</l>
                    <l xml:id="d001l537" n="35">Quam qui marmoreis vagantur undis:</l>
                    <l xml:id="d001l538" n="36">Hos meus mihi misit amnis Auser,</l>
                    <l xml:id="d001l539" n="37">Piscium domus Auser et recessus.</l>
                    <l xml:id="d001l540" n="38">Quorum in levibus hinc et inde tergis</l>
                    <l xml:id="d001l541" n="39">Fulgent purpureo colore guttae;</l>
                    <l xml:id="d001l542" n="40">Hos quidem salares putant vocari,</l>
                    <l xml:id="d001l543" n="41">Salmones alii. Sed hoc quid ad nos?</l>
                    <l xml:id="d001l544" n="42">Aeque nam bene concoquemus, ac si</l>
                    <l xml:id="d001l545" n="43">Iandudum Cicero ipse sustulisset</l>
                    <l xml:id="d001l546" n="44">Hanc litem aureolis suis libellis.</l>
                    <l xml:id="d001l547" n="45">In mensam modo deferantur atque</l>
                    <l xml:id="d001l548" n="46">Pergrato exsaturent gulam sapore.</l>
                    <l xml:id="d001l549" n="47">Quare, si sapis, o venustiorum</l>
                    <l xml:id="d001l550" n="48">Ocelle, hic, quia neminem moratur</l>
                    <l xml:id="d001l551" n="49">Praeter te unanimis tuus sodalis,</l>
                    <l xml:id="d001l552" n="50">Quam primum venies feresque tecum</l>
                    <l xml:id="d001l553" n="51">Lusus, delicias, facetiasque,</l>
                    <l xml:id="d001l554" n="52">Quotquot sunt domi in arcula repostae:</l>
                    <l xml:id="d001l555" n="53">Queis postquam Angelium bearis, ipse</l>
                    <l xml:id="d001l556" n="54">Beet versiculis tuos amores.</l>
                    <lb/>
                </div2>
                <div2 xml:id="001c012" type="carmen" met="F">
                    <head>
                        <abbr>12</abbr>
                    </head>
                    <p xml:id="d001l557" n="tit.">12. IN ADONIS OBITUM, EX THEOCRITO</p>
                    <l xml:id="d001l558" n="1">Extinctum Venus intuens Adonim,</l>
                    <l xml:id="d001l559" n="2">Atque hinc aureolos et inde crines</l>
                    <l xml:id="d001l560" n="3">Effuso madidos cruore et ipsas</l>
                    <l xml:id="d001l561" n="4">Carentes roseo genas honore:</l>
                    <l xml:id="d001l562" n="5">"En (inquit) celeres o ite Amores,</l>
                    <l xml:id="d001l563" n="6">Ite et Idalios adite saltus,</l>
                    <l xml:id="d001l564" n="7">Atque aprum trahite huc meos qui amores,</l>
                    <l xml:id="d001l565" n="8">Meas delicias Adonim, eheu,</l>
                    <l xml:id="d001l566" n="9">Adonim nemorum decus, peremit".</l>
                    <l xml:id="d001l567" n="10">His dictis, celeres volant Amores</l>
                    <l xml:id="d001l568" n="11">Per sylvae latebras videntque tanti</l>
                    <l xml:id="d001l569" n="12">Auctorem sceleris suem latentem.</l>
                    <l xml:id="d001l570" n="13">Tum collum laqueo implicant tenaci</l>
                    <l xml:id="d001l571" n="14">Coguntque Idalia exilire sylva.</l>
                    <l xml:id="d001l572" n="15">Atque hic praevalido trahit capistro,</l>
                    <l xml:id="d001l573" n="16">Urget vulnificis at ille telis</l>
                    <l xml:id="d001l574" n="17">Cunctantem nimio metu Diones.</l>
                    <l xml:id="d001l575" n="18">Tunc ardens Venus impotente amore:</l>
                    <l xml:id="d001l576" n="19">"Eheu pessimus omnium ferarum,</l>
                    <l xml:id="d001l577" n="20">Tun' (ait) femur hoc ferire es ausus?</l>
                    <l xml:id="d001l578" n="21">Tun' meum improbe vulnerasti amantem?"</l>
                    <l xml:id="d001l579" n="22">"Per te, (tunc aper inquit) o Dione,</l>
                    <l xml:id="d001l580" n="23">Per hunc, qui iacet hic, Adonim, atque</l>
                    <l xml:id="d001l581" n="24">Per haec vincula iuro, per catenas,</l>
                    <l xml:id="d001l582" n="25">Queis ad te misere trahor, per hosce</l>
                    <l xml:id="d001l583" n="26">Venantes, tibi sauciavi amantem</l>
                    <l xml:id="d001l584" n="27">Invitus. Malus huc me adegit error.</l>
                    <l xml:id="d001l585" n="28">Nam nudum ut femur albicansque vidi</l>
                    <l xml:id="d001l586" n="29">Qualem ipsum in statuis ebur renidet,</l>
                    <l xml:id="d001l587" n="30">Correptus subito furore, cum mi</l>
                    <l xml:id="d001l588" n="31">Flagrarent tenerae ignibus medullae,</l>
                    <l xml:id="d001l589" n="32">Cum sensus mihi pectore excidissent;</l>
                    <l xml:id="d001l590" n="33">Insanissimus ore suaviatum</l>
                    <l xml:id="d001l591" n="34">Accurri mihi ne beatiorem</l>
                    <l xml:id="d001l592" n="35">Quisquam esset potis anteferre. At hunc tu,</l>
                    <l xml:id="d001l593" n="36">Hunc ulciscere, caede, frange dentem,</l>
                    <l xml:id="d001l594" n="37">Dentem prae rabie furentem amoris.</l>
                    <l xml:id="d001l595" n="38">Quod si non satis est, recide rostrum hoc,</l>
                    <l xml:id="d001l596" n="39">Quod tantum sibi postulavit amens".</l>
                    <l xml:id="d001l597" n="40">Tunc Venus miserata: "Solvite (inquit)</l>
                    <l xml:id="d001l598" n="41">Hunc vos, o pueri". Solutus ergo</l>
                    <l xml:id="d001l599" n="42">Aper praeterea ingredi profundam</l>
                    <l xml:id="d001l600" n="43">Sylvam noluit, at comes perennis</l>
                    <l xml:id="d001l601" n="44">Adhaesit Veneri, suos et ussit,</l>
                    <l xml:id="d001l602" n="45">Sese proiciens in ignem, amores.</l>
                    <lb/>
                </div2>
                <div2 xml:id="001c013" type="carmen" met="F">
                    <head>
                        <abbr>13</abbr>
                    </head>
                    <p xml:id="d001l603" n="tit.">13. AD PAULLUM IOVIUM ET AD SIMONEM PORCIUM</p>
                    <l xml:id="d001l604" n="1">Iovi candide, tuque docte Porci,</l>
                    <l xml:id="d001l605" n="2">Nostri lumina sempiterna secli,</l>
                    <l xml:id="d001l606" n="3">Bonarum et decora alta litterarum.</l>
                    <l xml:id="d001l607" n="4">Nanque Aristotelis malas tenebras</l>
                    <l xml:id="d001l608" n="5">Vestrum discutit alter et sagacis</l>
                    <l xml:id="d001l609" n="6">Naturae latebras peragrat, omneis</l>
                    <l xml:id="d001l610" n="7">Errores animis uti revellat</l>
                    <l xml:id="d001l611" n="8">Et lucem afferat omnibus perennem.</l>
                    <l xml:id="d001l612" n="9">Alter historia erudita et ipso</l>
                    <l xml:id="d001l613" n="10">Scribendi genere eleganti et alto</l>
                    <l xml:id="d001l614" n="11">Illustrat loca, facta, nationes,</l>
                    <l xml:id="d001l615" n="12">Nec quicquam patitur perire nostri</l>
                    <l xml:id="d001l616" n="13">Ornata modo scriptione dignum,</l>
                    <l xml:id="d001l617" n="14">Quod non splendeat in suis libellis</l>
                    <l xml:id="d001l618" n="15">Cultis, Iupiter, et laboriosis.</l>
                    <l xml:id="d001l619" n="16">Vos ille Angelius salutat ambos,</l>
                    <l xml:id="d001l620" n="17">Ille (inquam) Angelius beatus atque</l>
                    <l xml:id="d001l621" n="18">Felix, si queat, ut solebat ante,</l>
                    <l xml:id="d001l622" n="19">Vestras nunc quoque ventitare ad aedes</l>
                    <l xml:id="d001l623" n="20">Et sermonibus interesse vestris,</l>
                    <l xml:id="d001l624" n="21">Quos multa et varia eruditione</l>
                    <l xml:id="d001l625" n="22">Confertis, sale et Attico lepore</l>
                    <l xml:id="d001l626" n="23">Conditos adeo, ut beetis omnes</l>
                    <l xml:id="d001l627" n="24">Quotquot vos simul audiunt loquentes.</l>
                    <l xml:id="d001l628" n="25">Vos (inquam) Angelius salutat ambos,</l>
                    <l xml:id="d001l629" n="26">Ille ille Angelius vel impotente</l>
                    <l xml:id="d001l630" n="27">Risu dignus et omnium cachinno.</l>
                    <l xml:id="d001l631" n="28">Cui radicitus auferens capillum</l>
                    <l xml:id="d001l632" n="29">Atque omni spolians honore malas,</l>
                    <l xml:id="d001l633" n="30">Hinc inde horrifico genas rigore</l>
                    <l xml:id="d001l634" n="31">Contraxit Notus osseosque ocellos.</l>
                    <l xml:id="d001l635" n="32">Quare nunc miser omnium perhorrens</l>
                    <l xml:id="d001l636" n="33">Conspectum, latet abditus tenebris,</l>
                    <l xml:id="d001l637" n="34">Ut cervus latet abditus cavernis,</l>
                    <l xml:id="d001l638" n="35">Si fronti decus excidit superbum,</l>
                    <l xml:id="d001l639" n="36">Dum sentit capiti arbores renatas,</l>
                    <l xml:id="d001l640" n="37">Quique olim aruerant cadente trunco</l>
                    <l xml:id="d001l641" n="38">Proceros iterum virere ramos.</l>
                    <l xml:id="d001l642" n="39">At vos, si sapitis, cavete utrique</l>
                    <l xml:id="d001l643" n="40">Iovi candide tuque docte Porci</l>
                    <l xml:id="d001l644" n="41">Hunc ventum horribilem atque pestilentem.</l>
                    <lb/>
                </div2>
                <div2 xml:id="001c014" type="carmen" met="F">
                    <head>
                        <abbr>14</abbr>
                    </head>
                    <p xml:id="d001l645" n="tit.">14. AD ANTONIUM CIOFIUM IURECONSULTUM</p>
                    <l xml:id="d001l646" n="1">Orem ridiculam et nimis iocosam,</l>
                    <l xml:id="d001l647" n="2">Ciofi, meus et tuus sodalis</l>
                    <l xml:id="d001l648" n="3">Dum se Mammula forte contineret</l>
                    <l xml:id="d001l649" n="4">Nuper, ut solet, in Paculliano,</l>
                    <l xml:id="d001l650" n="5">Ac sodalitio procul relicto</l>
                    <l xml:id="d001l651" n="6">Cribrullam sequeretur obstinatam,</l>
                    <l xml:id="d001l652" n="7">Luto plurimus haesit in tenaci.</l>
                    <l xml:id="d001l653" n="8">Luctatusque diu ut misella visco</l>
                    <l xml:id="d001l654" n="9">Magisque ac magis impeditur ales,</l>
                    <l xml:id="d001l655" n="10">Luto est et magis et magis volutus.</l>
                    <l xml:id="d001l656" n="11">Tum Iovemque Deosque deprecatus</l>
                    <l xml:id="d001l657" n="12">Ranam ex tempore versus in palustrem est.</l>
                    <l xml:id="d001l658" n="13">Et nunc assidue coaxat inter</l>
                    <l xml:id="d001l659" n="14">Diversans culicesque tippulasque</l>
                    <l xml:id="d001l660" n="15">Et si quicquam aliud voraginosas</l>
                    <l xml:id="d001l661" n="16">Fossas, et veteres habet lacunas,</l>
                    <l xml:id="d001l662" n="17">Et segni putridas aqua paludes;</l>
                    <l xml:id="d001l663" n="18">Cribrullae aut vetus obsidet puellae</l>
                    <l xml:id="d001l664" n="19">Limen, aut humili super grabato</l>
                    <l xml:id="d001l665" n="20">Huc illuc salit, aut sinu receptus</l>
                    <l xml:id="d001l666" n="21">Lutosas fovet usque et usque mammas,</l>
                    <l xml:id="d001l667" n="22">Et luto caput occulit profundo,</l>
                    <l xml:id="d001l668" n="23">Et lutum colit et colit puellam</l>
                    <l xml:id="d001l669" n="24">Haud luto nihilo lutosiorem.</l>
                    <l xml:id="d001l670" n="25">At nos suppliciter Iovem Deosque,</l>
                    <l xml:id="d001l671" n="26">Quando is deseruit suos sodales</l>
                    <l xml:id="d001l672" n="27">Nec pili facit, ut Pacullianum</l>
                    <l xml:id="d001l673" n="28">Semel se abdidit in suum, precemur</l>
                    <l xml:id="d001l674" n="29">Lutosas amet et colat puellas,</l>
                    <l xml:id="d001l675" n="30">Quantum qui colere atque amare quicquam,</l>
                    <l xml:id="d001l676" n="31">Et quicquam pote plurimum perire.</l>
                    <l xml:id="d001l677" n="32">Et cum se satiaverit lutoque</l>
                    <l xml:id="d001l678" n="33">Et lutum redolentibus papillis,</l>
                    <l xml:id="d001l679" n="34">Formae redditus ilicet priori</l>
                    <l xml:id="d001l680" n="35">Huc tandem redeat lutosus ad nos.</l>
                    <lb/>
                </div2>
                <div2 xml:id="001c015" type="carmen" met="F">
                    <head>
                        <abbr>15</abbr>
                    </head>
                    <p xml:id="d001l681" n="tit.">15. AD VINCENTIUM MALPILIUM</p>
                    <l xml:id="d001l682" n="1">Vincenti egregium decus vetustae</l>
                    <l xml:id="d001l683" n="2">Urbis, flos iuvenum beatiorum:</l>
                    <l xml:id="d001l684" n="3">Dic o dic, precor, est ne tempus ullum</l>
                    <l xml:id="d001l685" n="4">Beatus tibi quo videris esse?</l>
                    <l xml:id="d001l686" n="5">Tum credo (nisi fallor) ipse cum de</l>
                    <l xml:id="d001l687" n="6">Tuis civibus optime mereris,</l>
                    <l xml:id="d001l688" n="7">Cum plane periit dies nec unus</l>
                    <l xml:id="d001l689" n="8">Nova quin aliquem benignitate</l>
                    <l xml:id="d001l690" n="9">Bonum iuveris atque sublevaris:</l>
                    <l xml:id="d001l691" n="10">Qui tui est tenor unus instituti.</l>
                    <l xml:id="d001l692" n="11">An magis quoties abis ab urbe</l>
                    <l xml:id="d001l693" n="12">Cum dulci, unanimi optimoque fratre</l>
                    <l xml:id="d001l694" n="13">Una perfruiturus otioque</l>
                    <l xml:id="d001l695" n="14">Ruris deliciisque: queis abundat</l>
                    <l xml:id="d001l696" n="15">Multis et variis amaenus ille</l>
                    <l xml:id="d001l697" n="16">Ager Loppeliae tuae feracis</l>
                    <l xml:id="d001l698" n="17">Dilectus Cererique Liberoque,</l>
                    <l xml:id="d001l699" n="18">Gratusque ante alios Dianae et ipsis</l>
                    <l xml:id="d001l700" n="19">Choris Naiadumque Oreadumque.</l>
                    <l xml:id="d001l701" n="20">Quae fessae nimio labore et aestu,</l>
                    <l xml:id="d001l702" n="21">Cum sylvas radiis perurit altas</l>
                    <l xml:id="d001l703" n="22">Phoebus, et loca personant cicadae</l>
                    <l xml:id="d001l704" n="23">Proceris sata populisque et ulmis,</l>
                    <l xml:id="d001l705" n="24">Veste humi posita pedes ferantur</l>
                    <l xml:id="d001l706" n="25">Et pectus rigidis tumens papillis</l>
                    <l xml:id="d001l707" n="26">Femurque et nitidas lavare suras</l>
                    <l xml:id="d001l708" n="27">Iuges ad scatebras fluentis undae.</l>
                    <l xml:id="d001l709" n="28">Dic (inquam) mihi, nonne quot fuerunt,</l>
                    <l xml:id="d001l710" n="29">Quotque sunt, aliis euntve in annis,</l>
                    <l xml:id="d001l711" n="30">Vicos despicis omniumque prata?</l>
                    <l xml:id="d001l712" n="31">Praesertim quoties iocandi et una</l>
                    <l xml:id="d001l713" n="32">Sedendi comites gravesque amicos</l>
                    <l xml:id="d001l714" n="33">Tecum educere contigit: celebrem</l>
                    <l xml:id="d001l715" n="34">Brutum mirifica eruditione,</l>
                    <l xml:id="d001l716" n="35">Et clarum integritate moribusque</l>
                    <l xml:id="d001l717" n="36">Prosperum, quibus esse suaviores</l>
                    <l xml:id="d001l718" n="37">Non possunt, magis aut boni sodales.</l>
                    <l xml:id="d001l719" n="38">Sed tu, seu procul urbe rusticaris</l>
                    <l xml:id="d001l720" n="39">Nunc curans genium mero iocisque,</l>
                    <l xml:id="d001l721" n="40">Nunc ducens Charitum leves choreas,</l>
                    <l xml:id="d001l722" n="41">Seu tuas colis hospitalis aedes</l>
                    <l xml:id="d001l723" n="42">In cives itidem advenasque gratus</l>
                    <l xml:id="d001l724" n="43">Phoebo dans operam omnibusque Musis,</l>
                    <l xml:id="d001l725" n="44">Vincenti, decus inclytum bonorum,</l>
                    <l xml:id="d001l726" n="45">Sis felix, precor, ac beatus; et te</l>
                    <l xml:id="d001l727" n="46">Per vestigia pressa liberique</l>
                    <l xml:id="d001l728" n="47">Sequentes imitentur et nepotes.</l>
                    <l xml:id="d001l729" n="48">Atque istam, tibi quam dedere mentem,</l>
                    <l xml:id="d001l730" n="49">Tuendi omni ope patriam bonosque</l>
                    <l xml:id="d001l731" n="50">In illis quoque Dii iuvare pergant.</l>
                    <lb/>
                </div2>
                <div2 xml:id="001c016" type="carmen" met="F">
                    <head>
                        <abbr>16</abbr>
                    </head>
                    <p xml:id="d001l732" n="tit.">16. AD ANTONIUM CIOFIUM IURECONSULTUM</p>
                    <l xml:id="d001l733" n="1">Si quicquam Angelio placere, quicquam</l>
                    <l xml:id="d001l734" n="2">Si nostro satis esse vis amori</l>
                    <l xml:id="d001l735" n="3">Factum, si nihil ipsemet scienter</l>
                    <l xml:id="d001l736" n="4">Commisi, unde odii flagrantis in me</l>
                    <l xml:id="d001l737" n="5">Caussam ceperis, obsecro, Ciofi,</l>
                    <l xml:id="d001l738" n="6">Proque amicitia perennibusque</l>
                    <l xml:id="d001l739" n="7">Meis officiis peto voloque</l>
                    <l xml:id="d001l740" n="8">Unum hoc, praeterea nihil: puellam</l>
                    <l xml:id="d001l741" n="9">Ut quantum potes usque et usque laudes</l>
                    <l xml:id="d001l742" n="10">Meam, nec fores nec fuisse iures</l>
                    <l xml:id="d001l743" n="11">Ullam usquam magis et probam et venustam.</l>
                    <l xml:id="d001l744" n="12">Sic quae te mala pituita vexat</l>
                    <l xml:id="d001l745" n="13">Arescat penitus, manusque nostro</l>
                    <l xml:id="d001l746" n="14">Vexet Caculae improbo poetae,</l>
                    <l xml:id="d001l747" n="15">Qui nos versiculis necare suevit.</l>
                    <lb/>
                </div2>
                <div2 xml:id="001c017" type="carmen" met="F">
                    <head>
                        <abbr>17</abbr>
                    </head>
                    <p xml:id="d001l748" n="tit.">17. AD FLORIANUM</p>
                    <l xml:id="d001l749" n="1">O loquacior obstrepentiorque</l>
                    <l xml:id="d001l750" n="2">Ranis omnibus, omnibus cicadis,</l>
                    <l xml:id="d001l751" n="3">Quotcunque arboribus strepunt in altis,</l>
                    <l xml:id="d001l752" n="4">Phoebus dum medium peragrat orbem,</l>
                    <l xml:id="d001l753" n="5">Quotcunque et veterem canunt querelam,</l>
                    <l xml:id="d001l754" n="6">Primas cum Hesperus excitat tenebras.</l>
                    <l xml:id="d001l755" n="7">O idem tamen omnium quot unquam</l>
                    <l xml:id="d001l756" n="8">Fuerunt lepidique et elegantes,</l>
                    <l xml:id="d001l757" n="9">Iucundissime Floriane: nos te</l>
                    <l xml:id="d001l758" n="10">Sodalem unanimes tui sodales</l>
                    <l xml:id="d001l759" n="11">Ad coenam cupimus venire nostram</l>
                    <l xml:id="d001l760" n="12">Coenam, me hercule Floriane, quae non</l>
                    <l xml:id="d001l761" n="13">A nobis sine candida puella</l>
                    <l xml:id="d001l762" n="14">Et vino et sale et omnibus cachinnis</l>
                    <l xml:id="d001l763" n="15">Usque ad undecimam trahetur horam.</l>
                    <l xml:id="d001l764" n="16">Nec deerit citharaedus aut choraules</l>
                    <l xml:id="d001l765" n="17">Ad quorum numeros ineptiamus.</l>
                    <l xml:id="d001l766" n="18">Saltantes imitabitur Columbus</l>
                    <l xml:id="d001l767" n="19">Insultans thyasis furentis instar</l>
                    <l xml:id="d001l768" n="20">Silenos Satyrosque Tityrosque,</l>
                    <l xml:id="d001l769" n="21">Insanas aget improbasque Bacchas,</l>
                    <l xml:id="d001l770" n="22">Curetas, Corybantas et Caberos</l>
                    <l xml:id="d001l771" n="23">Gorgus, flosculus omnium histrionum,</l>
                    <l xml:id="d001l772" n="24">Gorgus, omnium ocellus et voluptas.</l>
                    <l xml:id="d001l773" n="25">Ac nemo tamen insolente ritu</l>
                    <l xml:id="d001l774" n="26">Abscindet Samia sibi ipse testa</l>
                    <l xml:id="d001l775" n="27">Nervum, quo sine sordeat puellis.</l>
                    <l xml:id="d001l776" n="28">Ne tete scelus impium putares</l>
                    <l xml:id="d001l777" n="29">Visurum, bone Floriane. Quare</l>
                    <l xml:id="d001l778" n="30">Oramus tenerae per ora Phrynes,</l>
                    <l xml:id="d001l779" n="31">Quae te iam ignibus ustulat trecentis:</l>
                    <l xml:id="d001l780" n="32">Huc citus veniat, nec unus esse</l>
                    <l xml:id="d001l781" n="33">Velis, gaudia nostra qui moreris.</l>
                    <l xml:id="d001l782" n="34">Nam tua nihil est loquacitate,</l>
                    <l xml:id="d001l783" n="35">Quam ranae pluvia imminente quamque,</l>
                    <l xml:id="d001l784" n="36">Dum florent scolymi, timent cicadae</l>
                    <l xml:id="d001l785" n="37">Iucundum magis. Hac, amice, nil est</l>
                    <l xml:id="d001l786" n="38">Plane, quo careamus aegriusque</l>
                    <l xml:id="d001l787" n="39">Et molestius optimi sodales.</l>
                    <l xml:id="d001l788" n="40">Si cedant igitur tibi cicadae et</l>
                    <l xml:id="d001l789" n="41">Ranae se fateantur esse victas,</l>
                    <l xml:id="d001l790" n="42">Quod sodalitium tuum precatur</l>
                    <l xml:id="d001l791" n="43">Hoc tu spernere Floriane noli.</l>
                    <lb/>
                </div2>
                <div2 xml:id="001c018" type="carmen" met="F">
                    <head>
                        <abbr>18</abbr>
                    </head>
                    <p xml:id="d001l792" n="tit.">18. AD LAELIUM TORELLIUM</p>
                    <l xml:id="d001l793" n="1">Laeli, sic tibi Dii Deaeque Cosmum,</l>
                    <l xml:id="d001l794" n="2">Heroum decus omnium perenne,</l>
                    <l xml:id="d001l795" n="3">Qui te diligit aestimatque tanti,</l>
                    <l xml:id="d001l796" n="4">Quanti nec potis aestimare quenquam,</l>
                    <l xml:id="d001l797" n="5">Servent incolumem diu ac beatum;</l>
                    <l xml:id="d001l798" n="6">Fac pecuniola illa perpusilla,</l>
                    <l xml:id="d001l799" n="7">Quam dudum emeruere tot labores</l>
                    <l xml:id="d001l800" n="8">Dierum assidui quater tricenum,</l>
                    <l xml:id="d001l801" n="9">Solvatur mihi: nam nec aes, nec aurum</l>
                    <l xml:id="d001l802" n="10">Iandudum superest, quod erogemus,</l>
                    <l xml:id="d001l803" n="11">Nos ne in nominibus malis habendos</l>
                    <l xml:id="d001l804" n="12">Putent, qui sua credidere. Nanque</l>
                    <l xml:id="d001l805" n="13">Pisis cum studia ipsa proferuntur,</l>
                    <l xml:id="d001l806" n="14">Astant undique mancipes, propolae,</l>
                    <l xml:id="d001l807" n="15">Pistores, solearii, omniumque</l>
                    <l xml:id="d001l808" n="16">Fullonum genus atque linteonum,</l>
                    <l xml:id="d001l809" n="17">Queis nil indomitum ac magis molestum est.</l>
                    <l xml:id="d001l810" n="18">Quare te rogo per tuos ocellos</l>
                    <l xml:id="d001l811" n="19">Perque, si tibi gentium quid usquam</l>
                    <l xml:id="d001l812" n="20">Laeli charius est tuis ocellis:</l>
                    <l xml:id="d001l813" n="21">Iube a me procul esse tot venena,</l>
                    <l xml:id="d001l814" n="22">Quae nos conficiunt domi forisque.</l>
                    <lb/>
                </div2>
                <div2 xml:id="001c019" type="carmen" met="F">
                    <head>
                        <abbr>19</abbr>
                    </head>
                    <p xml:id="d001l815" n="tit.">19. AD IOSEPHUM IOVAM</p>
                    <l xml:id="d001l816" n="1">Abisti ne igitur Iova? et sodales</l>
                    <l xml:id="d001l817" n="2">Liquisti unanimes diu abfuturus</l>
                    <l xml:id="d001l818" n="3">A nobis procul? et reversionem</l>
                    <l xml:id="d001l819" n="4">Adhuc diceris apparare nullam,</l>
                    <l xml:id="d001l820" n="5">Ut Minutulo et ipse tu fruaris</l>
                    <l xml:id="d001l821" n="6">Et Minutulus ipse te fruatur,</l>
                    <l xml:id="d001l822" n="7">Atque in alloquio tuo parumper</l>
                    <l xml:id="d001l823" n="8">A cura requiescat intimumque</l>
                    <l xml:id="d001l824" n="9">Moerorem minuens levetur, in quo</l>
                    <l xml:id="d001l825" n="10">Iandudum iacuit miser, diesque</l>
                    <l xml:id="d001l826" n="11">Ac noctes lachrymis genas gravique</l>
                    <l xml:id="d001l827" n="12">Cor desiderii peresus aestu,</l>
                    <l xml:id="d001l828" n="13">Et quidem meritissimo: quod a se</l>
                    <l xml:id="d001l829" n="14">Ablatum veterem optimumque amicum</l>
                    <l xml:id="d001l830" n="15">Aut fratrem potius videt gemellum,</l>
                    <l xml:id="d001l831" n="16">Quem mira pietate prosecutus</l>
                    <l xml:id="d001l832" n="17">Plus quam seque suosque amavit omnes,</l>
                    <l xml:id="d001l833" n="18">Quemque participem sui doloris,</l>
                    <l xml:id="d001l834" n="19">Suae et laetitiae volebat esse</l>
                    <l xml:id="d001l835" n="20">Quicquid acciderat boni malive;</l>
                    <l xml:id="d001l836" n="21">Qui cum tam procul a domo et propinquis</l>
                    <l xml:id="d001l837" n="22">Longinqua in regione Galliarum</l>
                    <l xml:id="d001l838" n="23">Magno vixit amore copulatus,</l>
                    <l xml:id="d001l839" n="24">Ut uni modo cogitationes</l>
                    <l xml:id="d001l840" n="25">Suas crederet intimosque sensus.</l>
                    <l xml:id="d001l841" n="26">Sive ergo, o Iova, et integri bonique</l>
                    <l xml:id="d001l842" n="27">Amici bonus integerque amicus</l>
                    <l xml:id="d001l843" n="28">Caussa nunc abes ipse, sive ut istic</l>
                    <l xml:id="d001l844" n="29">Omnes liberius sequare Musas</l>
                    <l xml:id="d001l845" n="30">Et colas studia una litterarum,</l>
                    <l xml:id="d001l846" n="31">Sis nostri memor usque; gratiaeque</l>
                    <l xml:id="d001l847" n="32">Puta iam appositum tibi perenni</l>
                    <l xml:id="d001l848" n="33">Lambino siquidem Minutoloque</l>
                    <l xml:id="d001l849" n="34">Meo nomine dixeris salutem.</l>
                    <l xml:id="d001l850" n="35">Vale mi Iova et, ut soles, me amato.</l>
                    <lb/>
                </div2>
                <div2 xml:id="001c020" type="carmen" met="F">
                    <head>
                        <abbr>20</abbr>
                    </head>
                    <p xml:id="d001l851" n="tit.">20. AD SODALES</p>
                    <l xml:id="d001l852" n="1">Amici unanimes mei sodales,</l>
                    <l xml:id="d001l853" n="2">Sodales lepidi et boni et venusti,</l>
                    <l xml:id="d001l854" n="3">Atque iidem tamen improbi helluones,</l>
                    <l xml:id="d001l855" n="4">Harenis Libyae siticulosis</l>
                    <l xml:id="d001l856" n="5">Potores bibuli magis, magisque</l>
                    <l xml:id="d001l857" n="6">Post vini calices meracioris</l>
                    <l xml:id="d001l858" n="7">Madentes viola rosaque, tristes</l>
                    <l xml:id="d001l859" n="8">Quae passa est pluvias procacis Austri;</l>
                    <l xml:id="d001l860" n="9">Iidemque anseribus ciconiisque</l>
                    <l xml:id="d001l861" n="10">Atque onocrotalis voraciores,</l>
                    <l xml:id="d001l862" n="11">Quippe incredibili sagacitate,</l>
                    <l xml:id="d001l863" n="12">Ut boni leporem canes latentem,</l>
                    <l xml:id="d001l864" n="13">Nunc Chios latices cadis repostos,</l>
                    <l xml:id="d001l865" n="14">Nunc convivia lauta quaeritatis:</l>
                    <l xml:id="d001l866" n="15">An vos Angelium putatis esse</l>
                    <l xml:id="d001l867" n="16">Unum forte aliquem beatiorum,</l>
                    <l xml:id="d001l868" n="17">Quem nunc vos miserum comesse vultis?</l>
                    <l xml:id="d001l869" n="18">Nam quod mirifico culina odore</l>
                    <l xml:id="d001l870" n="19">Fragravit mihi nuper: appararat</l>
                    <l xml:id="d001l871" n="20">Apud me Iovius meus sodalis</l>
                    <l xml:id="d001l872" n="21">Coenam candidulae suae puellae.</l>
                    <l xml:id="d001l873" n="22">Non (inquam) Iovius severioris</l>
                    <l xml:id="d001l874" n="23">Auctor historiae: senecta nanque hunc</l>
                    <l xml:id="d001l875" n="24">Scribentem assidue occupavit, ut iam</l>
                    <l xml:id="d001l876" n="25">Praeduros nequeat movere lumbos;</l>
                    <l xml:id="d001l877" n="26">Sed is, qui numeris Catullianis</l>
                    <l xml:id="d001l878" n="27">Ad coelum didicit vocare amores,</l>
                    <l xml:id="d001l879" n="28">Atque unus teneras amat puellas,</l>
                    <l xml:id="d001l880" n="29">Quantum qui pote deperire amando.</l>
                    <l xml:id="d001l881" n="30">Quod si idem facitis, licebit omnes</l>
                    <l xml:id="d001l882" n="31">Domi lautius esse quotquot estis</l>
                    <l xml:id="d001l883" n="32">Meae. Sin minus, hinc abite cuncti,</l>
                    <l xml:id="d001l884" n="33">Sodales nimis improbi helluones.</l>
                    <lb/>
                </div2>
                <div2 xml:id="001c021" type="carmen" met="F">
                    <head>
                        <abbr>21</abbr>
                    </head>
                    <p xml:id="d001l885" n="tit.">21. DE MARIO COLUMNA</p>
                    <l xml:id="d001l886" n="1">Revenit Marius Columna ad Arnum</l>
                    <l xml:id="d001l887" n="2">Relicto Veresi suo Tybrique.</l>
                    <l xml:id="d001l888" n="3">Nunc quanto minor hic et ille, tanto</l>
                    <l xml:id="d001l889" n="4">Maior iam fluit Arnus altiorque.</l>
                    <lb/>
                </div2>
                <div2 xml:id="001c022" type="carmen" met="F">
                    <head>
                        <abbr>22</abbr>
                    </head>
                    <p xml:id="d001l890" n="tit.">22. AD LAELIUM QUIDICCIONIUM</p>
                    <l xml:id="d001l891" n="1">Nam quid tam male, Laeli amice, de te</l>
                    <l xml:id="d001l892" n="2">Unquam sum meritus? quid aut locutus</l>
                    <l xml:id="d001l893" n="3">Secus, quam sibi postularet ille,</l>
                    <l xml:id="d001l894" n="4">Ille amor vetus utriusque nostrum?</l>
                    <l xml:id="d001l895" n="5">Ut tu me miserum sciens volensque</l>
                    <l xml:id="d001l896" n="6">In tantam impuleris repente fraudem,</l>
                    <l xml:id="d001l897" n="7">Dum suasum illecebris dolisque visum</l>
                    <l xml:id="d001l898" n="8">Heri vespere ducis ad puellam,</l>
                    <l xml:id="d001l899" n="9">Puellam Charitumque Apollinisque,</l>
                    <l xml:id="d001l900" n="10">Et doctae decus unicum Minervae.</l>
                    <l xml:id="d001l901" n="11">Cuius postquam ego carmen eruditum</l>
                    <l xml:id="d001l902" n="12">Perlegi semel atque ab ore dulce</l>
                    <l xml:id="d001l903" n="13">Loquentis stupidus semel pependi,</l>
                    <l xml:id="d001l904" n="14">Totus interii ilicet; domumque</l>
                    <l xml:id="d001l905" n="15">Reversus potui (quis hoc putaret?)</l>
                    <l xml:id="d001l906" n="16">Nec partem minimam quiesse noctis,</l>
                    <l xml:id="d001l907" n="17">Sermones recolens iocosque dulces,</l>
                    <l xml:id="d001l908" n="18">Qui me surpuerant mihimet ipsum,</l>
                    <l xml:id="d001l909" n="19">Ut et nunc miser ardeam nihilque</l>
                    <l xml:id="d001l910" n="20">Furentem iuvet impotente amore.</l>
                    <l xml:id="d001l911" n="21">O laudem egregiam, o celebre factum,</l>
                    <l xml:id="d001l912" n="22">O te vel ducibus parem supremis,</l>
                    <l xml:id="d001l913" n="23">Qui nil tale aliquid senem timentem</l>
                    <l xml:id="d001l914" n="24">Deceptum illecebris tuis dolisque</l>
                    <l xml:id="d001l915" n="25">In tantam impuleris repente fraudem.</l>
                    <lb/>
                </div2>
                <div2 xml:id="001c023" type="carmen" met="F">
                    <head>
                        <abbr>23</abbr>
                    </head>
                    <p xml:id="d001l916" n="tit.">23. AD BACCIUM TINGHIUM</p>
                    <l xml:id="d001l917" n="1">Commendo tibi plurimum tuaeque,</l>
                    <l xml:id="d001l918" n="2">Mi Tinghi, fidei meos amores,</l>
                    <l xml:id="d001l919" n="3">Meas delicias levis iuventae.</l>
                    <l xml:id="d001l920" n="4">Non dico hercule candidam puellam:</l>
                    <l xml:id="d001l921" n="5">Ne de me secus atque oportet, omnes</l>
                    <l xml:id="d001l922" n="6">Cui huiuscemodi molestiores</l>
                    <l xml:id="d001l923" n="7">Curas abstulerit gravis senectus,</l>
                    <l xml:id="d001l924" n="8">Suspicere aliquid; sed hos libellos,</l>
                    <l xml:id="d001l925" n="9">Qui sunt carminibus meis referti,</l>
                    <l xml:id="d001l926" n="10">Ac mire cupiunt ad eruditas</l>
                    <l xml:id="d001l927" n="11">Pervenire hominum manus politi</l>
                    <l xml:id="d001l928" n="12">Et, quantum fieri potest, ab ipsis</l>
                    <l xml:id="d001l929" n="13">Purgati maculis malisque mendis.</l>
                    <l xml:id="d001l930" n="14">Quod illi minus ante consecuti</l>
                    <l xml:id="d001l931" n="15">Si per te modo consequentur, uni</l>
                    <l xml:id="d001l932" n="16">Habebunt tibi gratiam perennem.</l>
                    <lb/>
                </div2>
                <div2 xml:id="001c024" type="carmen" met="F">
                    <head>
                        <abbr>24</abbr>
                    </head>
                    <p xml:id="d001l933" n="tit.">24. AD IULIUM COLUMNAM | PONTIFICIUM LEGATUM</p>
                    <l xml:id="d001l934" n="1">Dat dono Angelius suos libellos</l>
                    <l xml:id="d001l935" n="2">Sua haec carmina Iulio Columnae.</l>
                    <l xml:id="d001l936" n="3">Dat quidem leve munus, ast amoris:</l>
                    <l xml:id="d001l937" n="4">Ast erga Mariumque Iuliumque</l>
                    <l xml:id="d001l938" n="5">Columnas, decus ad perenne natos,</l>
                    <l xml:id="d001l939" n="6">Observantiae, honoris atque cultus</l>
                    <l xml:id="d001l940" n="7">Quem loquens tribuit tacensque utrique</l>
                    <l xml:id="d001l941" n="8">Et pignus grave et obsidem perennem.</l>
                    <lb/>
                </div2>
                <div2 xml:id="001c025" type="carmen" met="E">
                    <head>
                        <abbr>25</abbr>
                    </head>
                    <p xml:id="d001l942" n="tit.">25. AD PAULLUM MANUTIUM ET | BENEDICTUM VARCHIUM</p>
                    <l xml:id="d001l943" n="1">Venit festa dies: tristes discedite curae;</l>
                    <l xml:id="d001l944" n="2">Idaliae ferimus debita sacra deae.</l>
                    <l xml:id="d001l945" n="3">Hac olim Venerem placabant luce puellae,</l>
                    <l xml:id="d001l946" n="4">Quas nunquam in vacuo iuverat esse toro.</l>
                    <l xml:id="d001l947" n="5">Hac promissa Iovi spumantia vina Quirites</l>
                    <l xml:id="d001l948" n="6">Blandaque permulta cum prece tura dabant.</l>
                    <l xml:id="d001l949" n="7">Hac ego sum quondam dias in luminis oras</l>
                    <l xml:id="d001l950" n="8">Editus: affulsit hac mihi luce Venus.</l>
                    <l xml:id="d001l951" n="9">Nunc igitur fecisse iuvet Venerique Iovique,</l>
                    <l xml:id="d001l952" n="10">Lux geminos nobis placet ut una deos.</l>
                    <l xml:id="d001l953" n="11">Prome puer Chiumque novum veteremque Falernum.</l>
                    <l xml:id="d001l954" n="12">Et natet effuso cuncta liquore domus.</l>
                    <l xml:id="d001l955" n="13">Vosque adeo mecum Glycere, Telesilla Meleque,</l>
                    <l xml:id="d001l956" n="14">Quas cuncti misere depereunt iuvenes,</l>
                    <l xml:id="d001l957" n="15">Solemnem celebrate diem: date tura precesque,</l>
                    <l xml:id="d001l958" n="16">Nec desint risus mistaque verba iocis.</l>
                    <l xml:id="d001l959" n="17">Hic sunt et myrtus et grata sisymbria, sunt et</l>
                    <l xml:id="d001l960" n="18">De iunco et verna vincula facta rosa.</l>
                    <l xml:id="d001l961" n="19">Non lyra, non carmen desit, quod cantet Amyntas,</l>
                    <l xml:id="d001l962" n="20">Cui cingit flavas picta corolla comas.</l>
                    <l xml:id="d001l963" n="21">Alma Venus, tibi dum laetas operamur ad aras,</l>
                    <l xml:id="d001l964" n="22">Huc ades, o multo flore referta sinus.</l>
                    <l xml:id="d001l965" n="23">Huc ades, et felix nostro de pectore curas</l>
                    <l xml:id="d001l966" n="24">Pelle malas: nobis hinc bonus annus eat.</l>
                    <l xml:id="d001l967" n="25">Hinc tristes absint morbi pallensque senectus,</l>
                    <l xml:id="d001l968" n="26">Et labor et luctus et malesuada fames.</l>
                    <l xml:id="d001l969" n="27">Neu subitus mista cum grandine verberet imber,</l>
                    <l xml:id="d001l970" n="28">Quas trudit gemmas vitis opaca suas.</l>
                    <l xml:id="d001l971" n="29">Neu fera tempestas teneras contundat aristas,</l>
                    <l xml:id="d001l972" n="30">Neu sua graminibus ros alimenta neget.</l>
                    <l xml:id="d001l973" n="31">Multa ferat glandem quercus, stet consita pomus,</l>
                    <l xml:id="d001l974" n="32">Stipet apis plenos melle liquente favos.</l>
                    <l xml:id="d001l975" n="33">Effundant oleae pingues ex arbore baccas,</l>
                    <l xml:id="d001l976" n="34">Quas nuda stringat rustica nupta manu.</l>
                    <l xml:id="d001l977" n="35">Tum pasta eniteant armenta salubribus herbis,</l>
                    <l xml:id="d001l978" n="36">Ne timeant fures, ne timeantve lupos.</l>
                    <l xml:id="d001l979" n="37">Sancta Venus procul hinc diros, procul esse furores</l>
                    <l xml:id="d001l980" n="38">Ipsa iube, in saevos reiice bella Getas.</l>
                    <l xml:id="d001l981" n="39">Ac iam supplicibus Tuscis da diva perenni</l>
                    <l xml:id="d001l982" n="40">Pace frui. Martem cogere sola potes.</l>
                    <l xml:id="d001l983" n="41">Nanque ille aeterno devictus vulnere amoris</l>
                    <l xml:id="d001l984" n="42">Reiicit in molles se tibi saepe sinus.</l>
                    <l xml:id="d001l985" n="43">Excipit et recubans suaves ex ore loquelas,</l>
                    <l xml:id="d001l986" n="44">Queis iras nimium mitigat ille truces.</l>
                    <l xml:id="d001l987" n="45">Hunc tu igitur placidam nobis, dea candida, pacem</l>
                    <l xml:id="d001l988" n="46">Otiaque amoto dulcia posce metu.</l>
                    <l xml:id="d001l989" n="47">Otia nam pacemque simul, modo faveris, ipse,</l>
                    <l xml:id="d001l990" n="48">Dum renovant reges impia bella, dabit.</l>
                    <l xml:id="d001l991" n="49">Pace bona laetantur agri, laetantur et urbes,</l>
                    <l xml:id="d001l992" n="50">Pace bona rident aequora lata maris.</l>
                    <l xml:id="d001l993" n="51">Pax alit agricolas, multo pax ubere messem</l>
                    <l xml:id="d001l994" n="52">Auget, et ingenti foenore ditat opes.</l>
                    <l xml:id="d001l995" n="53">Haec densa tutum pastorem contegit umbra,</l>
                    <l xml:id="d001l996" n="54">Dum teneras vario carmine mulcet oves.</l>
                    <l xml:id="d001l997" n="55">Haec celebrat iuvenum dulces innoxia coetus,</l>
                    <l xml:id="d001l998" n="56">Cum cupida haec cupidum iungit amante virum.</l>
                    <l xml:id="d001l999" n="57">At bello squalent agri, tristantur et urbes,</l>
                    <l xml:id="d001l1000" n="58">Et tumidi moerent aequora lata maris.</l>
                    <l xml:id="d001l1001" n="59">Bellum ipsos miseris vastat cultoribus agros,</l>
                    <l xml:id="d001l1002" n="60">Evertit magnas et labefactat opes.</l>
                    <l xml:id="d001l1003" n="61">Nec tutas sinit in sylvis errare capellas,</l>
                    <l xml:id="d001l1004" n="62">Dicere nec certo carmina certa pede.</l>
                    <l xml:id="d001l1005" n="63">Hoc iuvenum lusus, iuvenum convivia tollit,</l>
                    <l xml:id="d001l1006" n="64">Deiungit tristem tristi ab amante virum.</l>
                    <l xml:id="d001l1007" n="65">Tum neque Pierides Musae, neque Phoebus Apollo,</l>
                    <l xml:id="d001l1008" n="66">Quod legat in thalamo laeta puella, canunt.</l>
                    <l xml:id="d001l1009" n="67">Haec igitur procul esse iube mala. Non ego solus,</l>
                    <l xml:id="d001l1010" n="68">Quae fecit nobis otia Cosmus, amo,</l>
                    <l xml:id="d001l1011" n="69">Sed, mecum Aonios habitant quicunque recessus,</l>
                    <l xml:id="d001l1012" n="70">Quicunque et Musis annua sacra ferunt.</l>
                    <l xml:id="d001l1013" n="71">Eveniet. Certum viden' ut firmaverit omen?</l>
                    <l xml:id="d001l1014" n="72">Accenso sonuit laurus adusta foco.</l>
                    <l xml:id="d001l1015" n="73">Interea Venerem iucundaque dona canemus,</l>
                    <l xml:id="d001l1016" n="74">Dum variat dulces tibia blanda modos.</l>
                    <l xml:id="d001l1017" n="75">Te dea, cum passim nullo discrimine rerum</l>
                    <l xml:id="d001l1018" n="76">Prorsus iners una mole iaceret opus,</l>
                    <l xml:id="d001l1019" n="77">Ac neque Sol, neque Luna sua, neque sidera luce,</l>
                    <l xml:id="d001l1020" n="78">Nec certa fluerent tempora certa vice,</l>
                    <l xml:id="d001l1021" n="79">Solertem accepit prudens Natura magistram</l>
                    <l xml:id="d001l1022" n="80">Constituitque suo cuncta elementa loco.</l>
                    <l xml:id="d001l1023" n="81">Addidit et ventos pluviasque, et frigora et aestus,</l>
                    <l xml:id="d001l1024" n="82">Iussit et certum pergeret annus iter.</l>
                    <l xml:id="d001l1025" n="83">Humidus autumnus sitienti aestate diremptus</l>
                    <l xml:id="d001l1026" n="84">Esset, et a tepidi tempore veris hyems.</l>
                    <l xml:id="d001l1027" n="85">Sidera tunc herbas rupta tellure recentes</l>
                    <l xml:id="d001l1028" n="86">Ad primi radios elicuere diei.</l>
                    <l xml:id="d001l1029" n="87">Et vario flores ornarunt prata colore,</l>
                    <l xml:id="d001l1030" n="88">Coepit et aeterna labier amnis aqua.</l>
                    <l xml:id="d001l1031" n="89">Tunc initus cupiere tuos volucresque feraeque,</l>
                    <l xml:id="d001l1032" n="90">Quicquid et immenso gurgite pontus alit.</l>
                    <l xml:id="d001l1033" n="91">Tunc iuvenis duras concepit pectore flammas,</l>
                    <l xml:id="d001l1034" n="92">Tunc et amatori iuncta puella suo est.</l>
                    <l xml:id="d001l1035" n="93">Tranabat medias, quas cum transmitteret Helle,</l>
                    <l xml:id="d001l1036" n="94">Hellespontiacas obruta fecit aquas.</l>
                    <l xml:id="d001l1037" n="95">Non illum infelix mater, non quae superingens</l>
                    <l xml:id="d001l1038" n="96">Porta tonat coeli iam revocare queunt.</l>
                    <l xml:id="d001l1039" n="97">It celer et blandae superato marmore amicae</l>
                    <l xml:id="d001l1040" n="98">Basia mille capit, basia mille refert.</l>
                    <l xml:id="d001l1041" n="99">Ah miser, ah, magnae nunquam si numina divae</l>
                    <l xml:id="d001l1042" n="100">Laederet, extinctus non iacuisset amans.</l>
                    <l xml:id="d001l1043" n="101">At tu sancta veni: nosque, o, dignare. Vocamus</l>
                    <l xml:id="d001l1044" n="102">Ad festas epulas te, dea sancta veni.</l>
                    <l xml:id="d001l1045" n="103">Huc teneram nostrum duxit sibi quisque puellam</l>
                    <l xml:id="d001l1046" n="104">Strataque iandudum trina parata manent.</l>
                    <l xml:id="d001l1047" n="105">Ludite vos. En ipsa venit. Neu culte Manuti,</l>
                    <l xml:id="d001l1048" n="106">Neu tenues Varchi despice amice dapes.</l>
                    <l xml:id="d001l1049" n="107">Has vobis sincerus amor iugisque voluntas</l>
                    <l xml:id="d001l1050" n="108">Qualescunque hodie rite paravit opes.</l>
                    <lb/>
                </div2>
                <div2 xml:id="001c026" type="carmen" met="E">
                    <head>
                        <abbr>26</abbr>
                    </head>
                    <p xml:id="d001l1051" n="tit.">26. AD ANGELUM NICCOLINUM</p>
                    <l xml:id="d001l1052" n="1">Nympha olim nemorum celeberrima, nympha Parorme</l>
                    <l xml:id="d001l1053" n="2">Unica virginei gloria honosque chori,</l>
                    <l xml:id="d001l1054" n="3">Docta feras certis configere nympha sagittis</l>
                    <l xml:id="d001l1055" n="4">Et rupe e summa deiicere apta capras,</l>
                    <l xml:id="d001l1056" n="5">Dum sequitur pernix fugientem retia cervum,</l>
                    <l xml:id="d001l1057" n="6">Pervenit aequoreas qua subit Auser aquas.</l>
                    <l xml:id="d001l1058" n="7">Illo forte suos lustrabat littore Proteus,</l>
                    <l xml:id="d001l1059" n="8">Vectus in egelidi fluminis ora, greges.</l>
                    <l xml:id="d001l1060" n="9">Dumque adeo informes immani corpore pristes</l>
                    <l xml:id="d001l1061" n="10">Transvehit oceanique aequora obire iubet,</l>
                    <l xml:id="d001l1062" n="11">Aspexit nympham cogentem ad littora cervum:</l>
                    <l xml:id="d001l1063" n="12">Quae formae aequoreas vincit honore deas.</l>
                    <l xml:id="d001l1064" n="13">Aspexit, periitque simul, simul intima sensit</l>
                    <l xml:id="d001l1065" n="14">Attonitus flammis pectora rapta novis.</l>
                    <l xml:id="d001l1066" n="15">Ergo avidus ruit, et manibus comprendit utrisque</l>
                    <l xml:id="d001l1067" n="16">Ipse feram, magno dum fugit acta metu.</l>
                    <l xml:id="d001l1068" n="17">At nympha ingentem procul inde ut Protea vidit,</l>
                    <l xml:id="d001l1069" n="18">Non ultra est celeres ausa movere pedes.</l>
                    <l xml:id="d001l1070" n="19">Sed potius conversa fugam capiebat et altos</l>
                    <l xml:id="d001l1071" n="20">Spectabat montes, diruta Luna, tuos.</l>
                    <l xml:id="d001l1072" n="21">At Proteus: "Quo (dixit) abis? quo proripis hinc te?</l>
                    <l xml:id="d001l1073" n="22">Quem fugis? ah Nais candida, siste gradum.</l>
                    <l xml:id="d001l1074" n="23">En ego sum, magni metuunt quem monstra profundi,</l>
                    <l xml:id="d001l1075" n="24">Cui cedit salsas Ennosigaeus aquas;</l>
                    <l xml:id="d001l1076" n="25">Quem toties Thetis ipsa suis pulcherrima in antris</l>
                    <l xml:id="d001l1077" n="26">Excepit, thalamis quem Galatea suis.</l>
                    <l xml:id="d001l1078" n="27">Siste gradum: nec te moveat quod in aequore dicor</l>
                    <l xml:id="d001l1079" n="28">Laxare indomitos et cohibere greges.</l>
                    <l xml:id="d001l1080" n="29">Ipse armenta olim potum dignatus Apollo est</l>
                    <l xml:id="d001l1081" n="30">Ducere et infirmas pascere Adonis oves.</l>
                    <l xml:id="d001l1082" n="31">Quin etiam Cytherea undis prognata marinis</l>
                    <l xml:id="d001l1083" n="32">Saepe solet concha per vada salsa vehi.</l>
                    <l xml:id="d001l1084" n="33">Illam Nereides passim comitantur et omnes</l>
                    <l xml:id="d001l1085" n="34">Effusae gemmas, dona beata, legunt.</l>
                    <l xml:id="d001l1086" n="35">Ne pontum contemne: et habet sua munera pontus,</l>
                    <l xml:id="d001l1087" n="36">Munera sylvicolis invidiosa deis.</l>
                    <l xml:id="d001l1088" n="37">Quae Diana olim videat si culta, relictis</l>
                    <l xml:id="d001l1089" n="38">Montibus, anteferat divitis antra maris.</l>
                    <l xml:id="d001l1090" n="39">Atque haec ne credas fallaci pectore dici</l>
                    <l xml:id="d001l1091" n="40">Forsitan: o celerem siste puella gradum.</l>
                    <l xml:id="d001l1092" n="41">Siste gradum formosa: tua en haec accipe dona,</l>
                    <l xml:id="d001l1093" n="42">Quae tibi Stoechadio marmore ab usque fero".</l>
                    <l xml:id="d001l1094" n="43">Tum vero illa suos oblatum ad munus ocellos</l>
                    <l xml:id="d001l1095" n="44">Vertit et ex omni pectore terror abit.</l>
                    <l xml:id="d001l1096" n="45">Aspicit et cervi rutilantia cornua, quae iam</l>
                    <l xml:id="d001l1097" n="46">Coralio Proteus cinxerat ante senex.</l>
                    <l xml:id="d001l1098" n="47">Aspicit auratas pendere e pectore baccas,</l>
                    <l xml:id="d001l1099" n="48">Quae fulgore ignes exuperare queant.</l>
                    <l xml:id="d001l1100" n="49">Accurrit Proteus, cupidisque amplectitur ulnis</l>
                    <l xml:id="d001l1101" n="50">Cunctantem et figit basia mille labris.</l>
                    <l xml:id="d001l1102" n="51">Illa verecundo demittit lumina vultu,</l>
                    <l xml:id="d001l1103" n="52">Et cava vicinae rupis in antra fugit.</l>
                    <l xml:id="d001l1104" n="53">Prosequitur Proteus iam furti certus, et ambo</l>
                    <l xml:id="d001l1105" n="54">Tandem gramineis procubuere toris.</l>
                    <l xml:id="d001l1106" n="55">Dumque iocos miscent laeti, dum gaudia sumunt</l>
                    <l xml:id="d001l1107" n="56">Ultima, dum cupidos mutuus ardor habet,</l>
                    <l xml:id="d001l1108" n="57">Speluncam ingressa est centum comitata Napaeis</l>
                    <l xml:id="d001l1109" n="58">Cynthia difficilis fessa labore viae.</l>
                    <l xml:id="d001l1110" n="59">Vix antro sese intulerant, videre iacenteis</l>
                    <l xml:id="d001l1111" n="60">Inter se femori conseruisse femur.</l>
                    <l xml:id="d001l1112" n="61">Versa dea est, castaeque suos ne forte sorores</l>
                    <l xml:id="d001l1113" n="62">Polluerent oculos, opposuere manus.</l>
                    <l xml:id="d001l1114" n="63">At Proteus, divae perterritus improviso</l>
                    <l xml:id="d001l1115" n="64">Adventu, solitis artibus usus abit.</l>
                    <l xml:id="d001l1116" n="65">Nimirum tenuem subito conversus in undam</l>
                    <l xml:id="d001l1117" n="66">Cedit in infernas tutus amator aquas.</l>
                    <l xml:id="d001l1118" n="67">Quo fugis, ah Proteu? tanto in discrimine nympham</l>
                    <l xml:id="d001l1119" n="68">Ipse tuam Proteu deseruisse potes?</l>
                    <l xml:id="d001l1120" n="69">Illam casta parens trepidantem et multa timentem</l>
                    <l xml:id="d001l1121" n="70">Opprimit, et collo turpia dona videt.</l>
                    <l xml:id="d001l1122" n="71">Et, "Me si qua (inquit) temerati iura pudoris,</l>
                    <l xml:id="d001l1123" n="72">Si qua pudicitiae tangere cura solet,</l>
                    <l xml:id="d001l1124" n="73">Si quid et esse deam est, si quid mea numina possunt,</l>
                    <l xml:id="d001l1125" n="74">Praemia polluto corpore digna feres.</l>
                    <l xml:id="d001l1126" n="75">Praemia habe et reliquis exemplum esto una puellis,</l>
                    <l xml:id="d001l1127" n="76">Quale tui similes munus habere velim.</l>
                    <l xml:id="d001l1128" n="77">Nam tu omnes posthac poenis affecta docebis</l>
                    <l xml:id="d001l1129" n="78">Ferre quid abiecta virginitate decet".</l>
                    <l xml:id="d001l1130" n="79">Haec simul effata est, nympham devolvit in amnem,</l>
                    <l xml:id="d001l1131" n="80">Quo foret immensi piscibus esca salis.</l>
                    <l xml:id="d001l1132" n="81">Praecipitem sedenim Proteus miseratus amantem,</l>
                    <l xml:id="d001l1133" n="82">"Haec (inquit) nostrum mortua crimen erit.</l>
                    <l xml:id="d001l1134" n="83">Sed quia praeterea in sylvis te ducere vitam</l>
                    <l xml:id="d001l1135" n="84">Fata negant, hoc in flumine piscis eris".</l>
                    <l xml:id="d001l1136" n="85">Dixit. Et illa pios imo dum pectore questus</l>
                    <l xml:id="d001l1137" n="86">Fundere vult, vitreo gurgite muta silet.</l>
                    <l xml:id="d001l1138" n="87">Exuit humanam mutato corpore formam,</l>
                    <l xml:id="d001l1139" n="88">Atque huc atque illuc obstupefacta natat.</l>
                    <l xml:id="d001l1140" n="89">Ac ut erat levis candentibus undique membris,</l>
                    <l xml:id="d001l1141" n="90">Sic et adhuc nitidum leveque corpus habet.</l>
                    <l xml:id="d001l1142" n="91">Nullis terga rigent squamis, sed concolor auro</l>
                    <l xml:id="d001l1143" n="92">Interpuncta humeris gemmea gutta micat.</l>
                    <l xml:id="d001l1144" n="93">Nam, quae pendebat niveo fulgentia collo</l>
                    <l xml:id="d001l1145" n="94">Coralia, in similes cuncta abiere notas.</l>
                    <l xml:id="d001l1146" n="95">Et quoniam assidue in sylvis, dum vita manebat,</l>
                    <l xml:id="d001l1147" n="96">Vixit, adhuc sylvas saxaque dura colit,</l>
                    <l xml:id="d001l1148" n="97">Nec secus in cunctos ruit infestissima pisces,</l>
                    <l xml:id="d001l1149" n="98">Ac quondam est omneis depopulata feras.</l>
                    <l xml:id="d001l1150" n="99">Quin etiam memor usque dei fugit aequor et amneis</l>
                    <l xml:id="d001l1151" n="100">Flumine quos altos excipit unda maris.</l>
                    <l xml:id="d001l1152" n="101">Haec ego Damonem memini sub rupe canentem,</l>
                    <l xml:id="d001l1153" n="102">Angele, dum bifida retia sarcit acu,</l>
                    <l xml:id="d001l1154" n="103">Retia, quae medii protenta in fluminis alveo</l>
                    <l xml:id="d001l1155" n="104">Laxarant tenues dilacerata plagas.</l>
                    <l xml:id="d001l1156" n="105">At tu olim exemplo hoc poteris terrere puellas,</l>
                    <l xml:id="d001l1157" n="106">Nequa deae ultricis frangere iura velit.</l>
                    <lb/>
                </div2>
                <div2 xml:id="001c027" type="carmen" met="E">
                    <head>
                        <abbr>27</abbr>
                    </head>
                    <p xml:id="d001l1158" n="tit.">27. AD BERNARDINUM ROMENAM DE IACOBO IUNTA</p>
                    <l xml:id="d001l1159" n="1">Si mihi particulam, Romena o candide, amoris,</l>
                    <l xml:id="d001l1160" n="2">Quo te prosequitur, Iunta tuus tribuat,</l>
                    <l xml:id="d001l1161" n="3">Iunta tuus, qui nunc tantum te fertur amare,</l>
                    <l xml:id="d001l1162" n="4">Quantum nemo unquam fertur amasse aliquem:</l>
                    <l xml:id="d001l1163" n="5">Non ulla hos prorsus maculent mala menda libellos,</l>
                    <l xml:id="d001l1164" n="6">Dum parat haec formis edere nostra suis.</l>
                    <l xml:id="d001l1165" n="7">Sed, quoniam ille in te totum sese occupat uno,</l>
                    <l xml:id="d001l1166" n="8">In me deesse suo cogitur officio</l>
                    <l xml:id="d001l1167" n="9">Interdum et de te assiduae postponere curae,</l>
                    <l xml:id="d001l1168" n="10">Eius quae a nobis credita sunt fidei.</l>
                    <l xml:id="d001l1169" n="11">Aut minus ergo iube te, si pote, diligat, aut me,</l>
                    <l xml:id="d001l1170" n="12">Dum nostra haec curat, fac amet ille magis.</l>
                    <lb/>
                </div2>
                <div2 xml:id="001c028" type="carmen" met="E">
                    <head>
                        <abbr>28</abbr>
                    </head>
                    <p xml:id="d001l1171" n="tit.">28. AD FLAMMETTAM SODERINAM</p>
                    <l xml:id="d001l1172" n="1">Et forma insigni, et praeclaro sanguine gentis,</l>
                    <l xml:id="d001l1173" n="2">Atque animi praestas ingeniique bonis.</l>
                    <l xml:id="d001l1174" n="3">Tum cuius vitam et mores semel ipsa probaris,</l>
                    <l xml:id="d001l1175" n="4">Mox hunc constanti pectore semper amas.</l>
                    <l xml:id="d001l1176" n="5">Ut mirum nil sit, siquis constanter et ipse</l>
                    <l xml:id="d001l1177" n="6">Unam te sancte deveneratus amet.</l>
                    <lb/>
                </div2>
                <div2 xml:id="001c029" type="carmen" met="E">
                    <head>
                        <abbr>29</abbr>
                    </head>
                    <p xml:id="d001l1178" n="tit.">29. AD FLAMMETTAM SODERINAM</p>
                    <l xml:id="d001l1179" n="1">Nec facie inferior pulchrae, mea flamma, Dione es,</l>
                    <l xml:id="d001l1180" n="2">Ingenio nec par culta Minerva tibi est.</l>
                    <l xml:id="d001l1181" n="3">Tale autem carmen pangis doctissima, quale</l>
                    <l xml:id="d001l1182" n="4">Ipsa cohors Phoebi pangere docta solet.</l>
                    <l xml:id="d001l1183" n="5">Atque ad fortunae tanta ornamenta animique,</l>
                    <l xml:id="d001l1184" n="6">Tota quibus mire conspicienda nites,</l>
                    <l xml:id="d001l1185" n="7">Accedit, quod te efflictim iuvenesque senesque</l>
                    <l xml:id="d001l1186" n="8">Pectora succensos deperiisse iuvat.</l>
                    <l xml:id="d001l1187" n="9">Nam de me tibi quid pergat mea musa fateri?</l>
                    <l xml:id="d001l1188" n="10">Uror io, o, remove saeva puella faces.</l>
                    <lb/>
                </div2>
                <div2 xml:id="001c030" type="carmen" met="E">
                    <head>
                        <abbr>30</abbr>
                    </head>
                    <p xml:id="d001l1189" n="tit.">30. AD FABIUM SEGNIUM</p>
                    <l xml:id="d001l1190" n="1">Viderat Idalios iam iam Venus aurea lucos</l>
                    <l xml:id="d001l1191" n="2">Angelium celeri deseruisse fuga.</l>
                    <l xml:id="d001l1192" n="3">Viderat et pulchrae desertum ab amore puellae</l>
                    <l xml:id="d001l1193" n="4">Praeterea levibus ludere nolle modis.</l>
                    <l xml:id="d001l1194" n="5">"Scilicet hunc nostri nostrorumque (inquit) amorum,</l>
                    <l xml:id="d001l1195" n="6">Contactum et flamma iam pudet esse mea?"</l>
                    <l xml:id="d001l1196" n="7">Spiculaque e pharetra maculoso lurida felle</l>
                    <l xml:id="d001l1197" n="8">Sumit et adducta librat ab aure manu.</l>
                    <l xml:id="d001l1198" n="9">Illa volant feriuntque simul, caecasque patentis</l>
                    <l xml:id="d001l1199" n="10">Pectoris in latebras insidiosa ruunt.</l>
                    <l xml:id="d001l1200" n="11">Tum Dea tabifici consumptum peste veneni</l>
                    <l xml:id="d001l1201" n="12">Increpat et celsa ridet ab usque Papho.</l>
                    <l xml:id="d001l1202" n="13">"I nunc et nostras audax contemne sagittas;</l>
                    <l xml:id="d001l1203" n="14">I nunc et saevas excute corde faces".</l>
                    <l xml:id="d001l1204" n="15">Deinde quaterdenas inclusum carcere luces,</l>
                    <l xml:id="d001l1205" n="16">Ora miser lachrymis dum rigat, esse iubet.</l>
                    <l xml:id="d001l1206" n="17">Segnius interea Aonii vetus incola montis</l>
                    <l xml:id="d001l1207" n="18">Subvenit et celerem fert miseratus opem.</l>
                    <l xml:id="d001l1208" n="19">Ille etenim iratos cantando placat Amores,</l>
                    <l xml:id="d001l1209" n="20">Ille sua Paphiam mulcet et arte Deam.</l>
                    <l xml:id="d001l1210" n="21">Suadet odoratos fundentem ille undique flores</l>
                    <l xml:id="d001l1211" n="22">Angelium donis accumulare novis.</l>
                    <l xml:id="d001l1212" n="23">Qui nunc ingenti vatis de munere laetus</l>
                    <l xml:id="d001l1213" n="24">Consueto nitidum vestit honore caput</l>
                    <l xml:id="d001l1214" n="25">Amissasque genis inducit mollibus umbras,</l>
                    <l xml:id="d001l1215" n="26">Gaudet et Idalia fronde virere comas.</l>
                    <l xml:id="d001l1216" n="27">Quin positis novus exuviis nitidusque iuventa</l>
                    <l xml:id="d001l1217" n="28">Exilit et blandus carmina blanda canit.</l>
                    <l xml:id="d001l1218" n="29">Quasque potest dignas, Segni cultissime, grates</l>
                    <l xml:id="d001l1219" n="30">Solvit et aeternum se dicat ipse tibi.</l>
                    <lb/>
                </div2>
                <div2 xml:id="001c031" type="carmen" met="E">
                    <head>
                        <abbr>31</abbr>
                    </head>
                    <p xml:id="d001l1220" n="tit.">31. DE CARMINE POMPEI ARNOLFINI AD MUSAS</p>
                    <l xml:id="d001l1221" n="1">Hos versus, Nymphae Aonides, Iovis aurea proles,</l>
                    <l xml:id="d001l1222" n="2">Haec Arnolfini carmina culta sui,</l>
                    <l xml:id="d001l1223" n="3">Quae vos Pierio puerum docuistis in antro,</l>
                    <l xml:id="d001l1224" n="4">Esset ut Hetrusci gloria magna soli,</l>
                    <l xml:id="d001l1225" n="5">Angelius querna vobis incisa tabella</l>
                    <l xml:id="d001l1226" n="6">Ante aram media laetus in aede locat.</l>
                    <l xml:id="d001l1227" n="7">Carminis et vestri repetens promissa fidemque</l>
                    <l xml:id="d001l1228" n="8">Orat et interea versibus hisce suum</l>
                    <l xml:id="d001l1229" n="9">Sponsorem appellat: cui vos dependere par est.</l>
                    <l xml:id="d001l1230" n="10">Quando mendaces non decet esse deas.</l>
                    <lb/>
                </div2>
                <div2 xml:id="001c032" type="carmen" met="E">
                    <head>
                        <abbr>32</abbr>
                    </head>
                    <p xml:id="d001l1231" n="tit.">32. AD PHRYNEM</p>
                    <l xml:id="d001l1232" n="1">Si tandem praestare mihi te, candida Phryne,</l>
                    <l xml:id="d001l1233" n="2">Et facilem et gratam tanto in amore potes,</l>
                    <l xml:id="d001l1234" n="3">Possum ego vel duros pro te perferre labores</l>
                    <l xml:id="d001l1235" n="4">Ac tibi tum noctes tum vigilare dies.</l>
                    <l xml:id="d001l1236" n="5">Verum dum simulas quasi non praesenseris unquam,</l>
                    <l xml:id="d001l1237" n="6">Quam meus et fuerit quamque sit altus amor,</l>
                    <l xml:id="d001l1238" n="7">Ipse tacens rationem ineo, qua ponere curam hanc</l>
                    <l xml:id="d001l1239" n="8">Possim et tam duro colla levare iugo.</l>
                    <lb/>
                </div2>
                <div2 xml:id="001c033" type="carmen" met="E">
                    <head>
                        <abbr>33</abbr>
                    </head>
                    <p xml:id="d001l1240" n="tit.">33. AD PHRYNEM</p>
                    <l xml:id="d001l1241" n="1">Inspexti siquando oculos, pulcherrima Phryne,</l>
                    <l xml:id="d001l1242" n="2">Ipsa meos, mi omni pectore sensus abit.</l>
                    <l xml:id="d001l1243" n="3">Ingentique animus perculsus vulnere amoris</l>
                    <l xml:id="d001l1244" n="4">Exilit et circum lumina amata volat,</l>
                    <l xml:id="d001l1245" n="5">Ac tibi nunc malis, roseo nunc perditus ore,</l>
                    <l xml:id="d001l1246" n="6">Nunc in purpureis insidet usque genis,</l>
                    <l xml:id="d001l1247" n="7">Quod si tum moriar (quanquam illa beatior est mors</l>
                    <l xml:id="d001l1248" n="8">Vita omni atque ipsis invidiosa deis)</l>
                    <l xml:id="d001l1249" n="9">Diceris miserum misere occidisse: neque istum</l>
                    <l xml:id="d001l1250" n="10">Rumorem de te fama tacebit anus.</l>
                    <lb/>
                </div2>
                <div2 xml:id="001c034" type="carmen" met="E">
                    <head>
                        <abbr>34</abbr>
                    </head>
                    <p xml:id="d001l1251" n="tit.">34. AD AMYLLAM</p>
                    <l xml:id="d001l1252" n="1">Dum tu inter sylvas glandem lectura moraris</l>
                    <l xml:id="d001l1253" n="2">Ac sine me longos ducis Amylla dies,</l>
                    <l xml:id="d001l1254" n="3">Et nunc pendentes spectas de rupe capellas,</l>
                    <l xml:id="d001l1255" n="4">Et nunc lanigeras laeta tueris oves,</l>
                    <l xml:id="d001l1256" n="5">Confeci calathumque tibi fusosque columque,</l>
                    <l xml:id="d001l1257" n="6">Qualem nec Mopsi filia dives habet.</l>
                    <l xml:id="d001l1258" n="7">Praeterea strophiumque et acus speculumque paravi,</l>
                    <l xml:id="d001l1259" n="8">Contextamque ingenti arte periscelidem.</l>
                    <l xml:id="d001l1260" n="9">Quae nunc dona a me pulcherrima flagitat Acme,</l>
                    <l xml:id="d001l1261" n="10">Utque habeat quid non pollicita illa mihi est?</l>
                    <l xml:id="d001l1262" n="11">Sed non ante feret, quam tu iam monte relicto</l>
                    <l xml:id="d001l1263" n="12">Ostendes, quanti munera nostra facis.</l>
                    <lb/>
                </div2>
                <div2 xml:id="001c035" type="carmen" met="E">
                    <head>
                        <abbr>35</abbr>
                    </head>
                    <p xml:id="d001l1264" n="tit.">35. DE AMICA PHOLOE</p>
                    <l xml:id="d001l1265" n="1">Hac mihi venturam sese promiserat hora</l>
                    <l xml:id="d001l1266" n="2">Setosi Pholoe membra perosa viri.</l>
                    <l xml:id="d001l1267" n="3">Nec certe prius illa fidem mentita fefellit,</l>
                    <l xml:id="d001l1268" n="4">Cum voluit certas ponere certa notas.</l>
                    <l xml:id="d001l1269" n="5">Nunc tamen in longum nostros producit amores</l>
                    <l xml:id="d001l1270" n="6">Improba, nec certo tempore certa venit.</l>
                    <l xml:id="d001l1271" n="7">Ast ea nocturnas horret si forte tenebras,</l>
                    <l xml:id="d001l1272" n="8">Audeat e thalamo nusquam ut abire suo:</l>
                    <l xml:id="d001l1273" n="9">Ne vos tam fidam, o umbrae, terrete puellam,</l>
                    <l xml:id="d001l1274" n="10">Et cadet ad vestros hostia pulla focos.</l>
                    <l xml:id="d001l1275" n="11">Fallor? an emoto sonuerunt cardine postes,</l>
                    <l xml:id="d001l1276" n="12">Obiiceque exempto iam patuere fores?</l>
                    <l xml:id="d001l1277" n="13">Sic est. Vos igitur manes umbraeque valete,</l>
                    <l xml:id="d001l1278" n="14">Et facite haec redeant gaudia saepe mihi.</l>
                    <lb/>
                </div2>
                <div2 xml:id="001c036" type="carmen" met="E">
                    <head>
                        <abbr>36</abbr>
                    </head>
                    <p xml:id="d001l1279" n="tit.">36. AD LAURAM PUELLAM</p>
                    <l xml:id="d001l1280" n="1">Qualia ab arboribus pendent sua mala novellis,</l>
                    <l xml:id="d001l1281" n="2">Non matura quidem, sed nec acerba tamen,</l>
                    <l xml:id="d001l1282" n="3">Qualia vernanti fundunt se margine ab omni</l>
                    <l xml:id="d001l1283" n="4">Fraga et purpureo grata colore rubent,</l>
                    <l xml:id="d001l1284" n="5">Pectore se tales fundunt tibi Laura papillae,</l>
                    <l xml:id="d001l1285" n="6">Tales et malae, talia labra rubent.</l>
                    <l xml:id="d001l1286" n="7">O felicem igitur, vernanti ex arbore quisquis</l>
                    <l xml:id="d001l1287" n="8">Talia mala manu, talia fraga leget.</l>
                    <lb/>
                </div2>
                <div2 xml:id="001c037" type="carmen" met="E">
                    <head>
                        <abbr>37</abbr>
                    </head>
                    <p xml:id="d001l1288" n="tit.">37. AD DELIAM PUELLAM</p>
                    <l xml:id="d001l1289" n="1">Invidet hos oculos tibi Iuno, haec brachia Pallas,</l>
                    <l xml:id="d001l1290" n="2">Hasce Venus mammas, hos Thetis ipsa pedes.</l>
                    <l xml:id="d001l1291" n="3">Qui te igitur spectat felix, felicior est qui</l>
                    <l xml:id="d001l1292" n="4">Tangit, semideus qui oscula ab ore rapit.</l>
                    <l xml:id="d001l1293" n="5">At quisquis fruitur, quisquis, mea Delia, tecum</l>
                    <l xml:id="d001l1294" n="6">Secubat, hunc nemo iam neget esse deum.</l>
                    <lb/>
                </div2>
                <div2 xml:id="001c038" type="carmen" met="E">
                    <head>
                        <abbr>38</abbr>
                    </head>
                    <p xml:id="d001l1295" n="tit.">38. AD AMYLLAM</p>
                    <l xml:id="d001l1296" n="1">Hic tecum, mea Amylla, ad aquam dum sola redibas,</l>
                    <l xml:id="d001l1297" n="2">Quivi olim solus dulcia verba loqui.</l>
                    <l xml:id="d001l1298" n="3">Hic viridis quondam ramis contectus olivae</l>
                    <l xml:id="d001l1299" n="4">Perditus invitae basia rapta dedi.</l>
                    <l xml:id="d001l1300" n="5">Hic tibi, mi dulceis offers dum blanda racemos,</l>
                    <l xml:id="d001l1301" n="6">Inieci cupidas pectora in ista manus.</l>
                    <l xml:id="d001l1302" n="7">Hic ego nunc, eheu, moriar desertus oportet,</l>
                    <l xml:id="d001l1303" n="8">Ut, quae sunt vitae, sint monimenta necis.</l>
                    <lb/>
                </div2>
                <div2 xml:id="001c039" type="carmen" met="E">
                    <head>
                        <abbr>39</abbr>
                    </head>
                    <p xml:id="d001l1304" n="tit.">39. VOTUM AMYLLAE NUBENTIS</p>
                    <l xml:id="d001l1305" n="1">Has violas, hos narcissos, haec lilia vobis,</l>
                    <l xml:id="d001l1306" n="2">Naiades, atque horti cana ligustra sui</l>
                    <l xml:id="d001l1307" n="3">Spargit, et ex imo fundens opobalsama limbo,</l>
                    <l xml:id="d001l1308" n="4">Hos inter socias ducit Amylla choros.</l>
                    <l xml:id="d001l1309" n="5">Quod si congressus cupidi perferre mariti</l>
                    <l xml:id="d001l1310" n="6">Et dulceis poterit sustinuisse vices</l>
                    <l xml:id="d001l1311" n="7">Incolumis, prima subeunt quas nocte, quotannis</l>
                    <l xml:id="d001l1312" n="8">Cinget odorata limina vestra rosa.</l>
                    <lb/>
                </div2>
                <div2 xml:id="001c040" type="carmen" met="E">
                    <head>
                        <abbr>40</abbr>
                    </head>
                    <p xml:id="d001l1313" n="tit.">40. PERSOLUTIO VOTI</p>
                    <l xml:id="d001l1314" n="1">Congressus quoniam cupidi tutissima amantis</l>
                    <l xml:id="d001l1315" n="2">Pertulit, ancipites sustinuitque vices,</l>
                    <l xml:id="d001l1316" n="3">Naiades, hic vobis meritos persolvit honores</l>
                    <l xml:id="d001l1317" n="4">Liminaque Idaliis cingit Amylla rosis,</l>
                    <l xml:id="d001l1318" n="5">Atque eadem fundet tepidi carchesia lactis,</l>
                    <l xml:id="d001l1319" n="6">Stabit et ante sacros agna novella focos,</l>
                    <l xml:id="d001l1320" n="7">Si toties posthac nimirum invictus Iolas,</l>
                    <l xml:id="d001l1321" n="8">Inter se quoties congredientur, erit.</l>
                    <lb/>
                </div2>
                <div2 xml:id="001c041" type="carmen" met="E">
                    <head>
                        <abbr>41</abbr>
                    </head>
                    <p xml:id="d001l1322" n="tit.">41. IN EORUM OBITUM, QUI PRO PATRIA CECIDERANT, | EX GRAECO</p>
                    <l xml:id="d001l1323" n="1">Qui propriae quondam patriae peperere salutem</l>
                    <l xml:id="d001l1324" n="2">Ulti hostes valido comminus ense feros,</l>
                    <l xml:id="d001l1325" n="3">Dum pugnant coeuntque simul virtusque pudorque,</l>
                    <l xml:id="d001l1326" n="4">Effudere animas pectore quisque suas,</l>
                    <l xml:id="d001l1327" n="5">Graecia ne magnis olim parere tyrannis</l>
                    <l xml:id="d001l1328" n="6">Disceret, ac foede regna superba pati.</l>
                    <l xml:id="d001l1329" n="7">Materno hos Tellus gremio complectitur atque hac</l>
                    <l xml:id="d001l1330" n="8">Iupiter esse omnes conditione iubet.</l>
                    <l xml:id="d001l1331" n="9">Nil peccare Deum est eventuque omnia fausto</l>
                    <l xml:id="d001l1332" n="10">Perficere: haud homini fata cavere datum.</l>
                    <lb/>
                </div2>
                <div2 xml:id="001c042" type="carmen" met="E">
                    <head>
                        <abbr>42</abbr>
                    </head>
                    <p xml:id="d001l1333" n="tit.">42. AD SE IPSUM</p>
                    <l xml:id="d001l1334" n="1">Si te despectum sentis misere atque superbe</l>
                    <l xml:id="d001l1335" n="2">Indignisque habitum perspicis esse modis,</l>
                    <l xml:id="d001l1336" n="3">Et frustra cecidisse tibi tua verba precesque</l>
                    <l xml:id="d001l1337" n="4">In cassumque oculos illacrymasse tuos,</l>
                    <l xml:id="d001l1338" n="5">Ecquae praeterea fastus iam signa moraris</l>
                    <l xml:id="d001l1339" n="6">Illius? ecquidnam, quo movearis, erit?</l>
                    <l xml:id="d001l1340" n="7">Ni te tanta movet, Bargaee, superbia, ni te</l>
                    <l xml:id="d001l1341" n="8">Contemptum, debes cui minus esse, doles?</l>
                    <l xml:id="d001l1342" n="9">Ergo age, siquando patientia victa dolori</l>
                    <l xml:id="d001l1343" n="10">Cedit et ultorem suscitat ira animum,</l>
                    <l xml:id="d001l1344" n="11">Obdura, o, tandem et fastidia desine ferre,</l>
                    <l xml:id="d001l1345" n="12">Cuius te immerito perditus ussit amor.</l>
                    <l xml:id="d001l1346" n="13">Nec te irrideri patiare inhonestius, et, quae</l>
                    <l xml:id="d001l1347" n="14">Fecisti misere tanto in amore miser,</l>
                    <l xml:id="d001l1348" n="15">Omnia nunc tandem oblitus committe procellis,</l>
                    <l xml:id="d001l1349" n="16">Nec posthac, quae te non amat, ullus amet.</l>
                    <lb/>
                </div2>
                <div2 xml:id="001c043" type="carmen" met="E">
                    <head>
                        <abbr>43</abbr>
                    </head>
                    <p xml:id="d001l1350" n="tit.">43. AD FLAMMETTAM SODERINAM</p>
                    <l xml:id="d001l1351" n="1">Erinnam Sapphoque suas ad sidera ferre</l>
                    <l xml:id="d001l1352" n="2">Graecia sic quondam est laudibus ausa novis:</l>
                    <l xml:id="d001l1353" n="3">Illam ut divino longe praeferret Homero,</l>
                    <l xml:id="d001l1354" n="4">Huic nullum e Lyricis diceret esse parem.</l>
                    <l xml:id="d001l1355" n="5">At vero, legit excultum cum Tuscia carmen,</l>
                    <l xml:id="d001l1356" n="6">Quod tu tam docta scribere sueta manu es,</l>
                    <l xml:id="d001l1357" n="7">Sic te praecunctis aliis miratur, ut uni</l>
                    <l xml:id="d001l1358" n="8">Iam tibi nec vatem praeferat ausa suum.</l>
                    <l xml:id="d001l1359" n="9">Tum, quoniam vitae probitate excellis,</l>
                    <l xml:id="d001l1360" n="10">Habendam Inter Pierias te putet esse Deas.</l>
                    <lb/>
                </div2>
                <div2 xml:id="001c044" type="carmen" met="E">
                    <head>
                        <abbr>44</abbr>
                    </head>
                    <p xml:id="d001l1361" n="tit.">44. AD EANDEM</p>
                    <l xml:id="d001l1362" n="1">Ex oculis istis, ex ista incendia fronte,</l>
                    <l xml:id="d001l1363" n="2">Ex isto ardentes protinus ore faces</l>
                    <l xml:id="d001l1364" n="3">Ventilat atque adeo flammas spargitque rotatque,</l>
                    <l xml:id="d001l1365" n="4">Ex isto tantum nomine saevus Amor.</l>
                    <l xml:id="d001l1366" n="5">Ipsa igitur licet usque alio tua lumina flectas</l>
                    <l xml:id="d001l1367" n="6">Et faciem velo liberiore tegas,</l>
                    <l xml:id="d001l1368" n="7">Urimur, heu miseri, tamen atque absumimur omnes,</l>
                    <l xml:id="d001l1369" n="8">Nomine quorum aures personuere tuo.</l>
                    <lb/>
                </div2>
                <div2 xml:id="001c045" type="carmen" met="E">
                    <head>
                        <abbr>45</abbr>
                    </head>
                    <p xml:id="d001l1370" n="tit.">45. AD GHERARDUM SPINIUM</p>
                    <l xml:id="d001l1371" n="1">Ad Soderinam, Spini dulcissime, cum me</l>
                    <l xml:id="d001l1372" n="2">Iussisset secum Laelius ille tuus</l>
                    <l xml:id="d001l1373" n="3">Ire salutatum, magno inflammatus amore</l>
                    <l xml:id="d001l1374" n="4">Porrexi victas victus et ipse manus.</l>
                    <l xml:id="d001l1375" n="5">Tum, simul ac sensi tam docte et dulce loquentem,</l>
                    <l xml:id="d001l1376" n="6">Tam suaves numeros scribere tamque bonos,</l>
                    <l xml:id="d001l1377" n="7">Quando una et forma excellens et sanguine avito,</l>
                    <l xml:id="d001l1378" n="8">Excellit tantis dotibus una animi,</l>
                    <l xml:id="d001l1379" n="9">Unam etiam merito admirans hanc esse putavi,</l>
                    <l xml:id="d001l1380" n="10">Cui soli explerit Thespias unda sitim.</l>
                    <lb/>
                </div2>
                <div2 xml:id="001c046" type="carmen" met="E">
                    <head>
                        <abbr>46</abbr>
                    </head>
                    <p xml:id="d001l1381" n="tit.">46. AD HIERONYMAM ARAGONIAM</p>
                    <l xml:id="d001l1382" n="1">Dii tibi nascenti cunctas Hieronyma dotes</l>
                    <l xml:id="d001l1383" n="2">Certatim larga contribuere manu.</l>
                    <l xml:id="d001l1384" n="3">Nanque hinc Roma potens, illinc Hispania natam</l>
                    <l xml:id="d001l1385" n="4">Innumeris regum clarat imaginibus.</l>
                    <l xml:id="d001l1386" n="5">Ingenii cultus mox accessere supremi,</l>
                    <l xml:id="d001l1387" n="6">Quaeque unam Superis antetulisse queant</l>
                    <l xml:id="d001l1388" n="7">Ornamenta animi, et pulchrae immortale iuventae</l>
                    <l xml:id="d001l1389" n="8">Forma decus, quales credimus esse deas.</l>
                    <l xml:id="d001l1390" n="9">Salve igitur, salve heroum certissima proles,</l>
                    <l xml:id="d001l1391" n="10">Salve olim heroas progenitura parens.</l>
                    <lb/>
                </div2>
                <div2 xml:id="001c047" type="carmen" met="H">
                    <head>
                        <abbr>47</abbr>
                    </head>
                    <p xml:id="d001l1392" n="tit.">47. GALATEA ECLOGA I | AD VINCENTIUM MALPILIUM</p>
                    <l xml:id="d001l1393" n="1">Quas dederit lachrymas Corydon, quas pectore voces</l>
                    <l xml:id="d001l1394" n="2">Fuderit, absentes solus dum luget amores</l>
                    <l xml:id="d001l1395" n="3">Histonii Corydon, magni et regnator Aquini,</l>
                    <l xml:id="d001l1396" n="4">Temporibus dubiis unum quem maximus Alcon</l>
                    <l xml:id="d001l1397" n="5">Amnis ad Eridani laetissima pascua campos</l>
                    <l xml:id="d001l1398" n="6">Miserat, ut late sylvas ditione teneret,</l>
                    <l xml:id="d001l1399" n="7">Si vacat atque humilem non aspernaris avenam:</l>
                    <l xml:id="d001l1400" n="8">Accipe Malpiliae gentis decu, accipe; quod nos,</l>
                    <l xml:id="d001l1401" n="9">Quo memorem gratumque animum testemur et omni</l>
                    <l xml:id="d001l1402" n="10">Enitamur ope, ut tam clarum nomen in oras</l>
                    <l xml:id="d001l1403" n="11">Luminis e nigri tenebris se vendicet Orci,</l>
                    <l xml:id="d001l1404" n="12">Nunc demum ornatis carmen describere chartis</l>
                    <l xml:id="d001l1405" n="13">Iuvit et argutas numeris iterare querelas,</l>
                    <l xml:id="d001l1406" n="14">Quas quondam aerias sic ille exprompsit ad auras.</l>
                    <l xml:id="d001l1407" n="15">"Infelix Corydon, hic te pulcherrima flentem</l>
                    <l xml:id="d001l1408" n="16">Deseruit, patrios petere cum moesta penates</l>
                    <l xml:id="d001l1409" n="17">Atque ad Theleboum sedes Galatea rediret.</l>
                    <l xml:id="d001l1410" n="18">Illa olim Galatea, tuos quae sueta labores</l>
                    <l xml:id="d001l1411" n="19">Lenire et tristes animo depellere curas,</l>
                    <l xml:id="d001l1412" n="20">Aut tecum incautos fallebat arundine pisces,</l>
                    <l xml:id="d001l1413" n="21">Aut summos rara cingens indagine saltus</l>
                    <l xml:id="d001l1414" n="22">Laeta sequebatur lepores damasque fugaces,</l>
                    <l xml:id="d001l1415" n="23">Atque inde in molli discumbens gramine suavem</l>
                    <l xml:id="d001l1416" n="24">Propter aquae viridi labentis ab aggere rivum,</l>
                    <l xml:id="d001l1417" n="25">Levia fundebat riguam per membra quietem.</l>
                    <l xml:id="d001l1418" n="26">At nunc Sirenum scopulis sese abdidit altis,</l>
                    <l xml:id="d001l1419" n="27">Multifidamque illic nymphae ad Sebethidos undam</l>
                    <l xml:id="d001l1420" n="28">Usque latens, fratrem letho suspirat ademptum.</l>
                    <l xml:id="d001l1421" n="29">Immemor et nostri reditus non cogitat ullos;</l>
                    <l xml:id="d001l1422" n="30">Luminibus nec saeva suis flavoque capillo</l>
                    <l xml:id="d001l1423" n="31">Parcit et, insanis plangens innoxia palmis</l>
                    <l xml:id="d001l1424" n="32">Pectora, supremi leges et iura Tonantis</l>
                    <l xml:id="d001l1425" n="33">Accusat damnatque deos, quod funere acerbo</l>
                    <l xml:id="d001l1426" n="34">Sustulerint iuvenem primo sub flore iuventae.</l>
                    <l xml:id="d001l1427" n="35">Heu heu quid tantum iuvat indulgere dolori,</l>
                    <l xml:id="d001l1428" n="36">Immitis Galatea? quid oscula eburna genasque</l>
                    <l xml:id="d001l1429" n="37">Percutere? et capiti immeritos discindere crines?</l>
                    <l xml:id="d001l1430" n="38">Ille iacet precibus nunquam reparabilis ullis.</l>
                    <l xml:id="d001l1431" n="39">Nec sentit gemitusve tuos, lachrymasve cadentes.</l>
                    <l xml:id="d001l1432" n="40">Sed iam conciliis divorum adscriptus utrosque</l>
                    <l xml:id="d001l1433" n="41">Defigens oculos in nos, mortalia temnit.</l>
                    <l xml:id="d001l1434" n="42">Quin igitur potius tantorum oblita dolorum</l>
                    <l xml:id="d001l1435" n="43">Et nostras miserata preces Galatea revisis,</l>
                    <l xml:id="d001l1436" n="44">Quo se vorticibus latos diffundit in agros</l>
                    <l xml:id="d001l1437" n="45">Eridanus coeli decoratus sedibus amnis?</l>
                    <l xml:id="d001l1438" n="46">Hic tibi perpetui surgent de gramine flores,</l>
                    <l xml:id="d001l1439" n="47">Liliaque et violae cultique rosaria Poesti.</l>
                    <l xml:id="d001l1440" n="48">Hic etiam media ludet tibi parvulus aula</l>
                    <l xml:id="d001l1441" n="49">Curarum Thelgon requies iucunda mearum:</l>
                    <l xml:id="d001l1442" n="50">Quo nemo in terris puero festivior alter</l>
                    <l xml:id="d001l1443" n="51">Seu saltat, seu molle canit, ducitve choreas.</l>
                    <l xml:id="d001l1444" n="52">Illum ego blandum ulnis persaepe amplexus apertis</l>
                    <l xml:id="d001l1445" n="53">Osculor illacrymans ac, dulci voce parentem</l>
                    <l xml:id="d001l1446" n="54">Dum vocat, ingenti penitus consumor ab igne.</l>
                    <l xml:id="d001l1447" n="55">Nam sine te Galatea mihi non tempora vitae</l>
                    <l xml:id="d001l1448" n="56">Grata fluunt, sine te feries non prospera rerum:</l>
                    <l xml:id="d001l1449" n="57">Non urbes, non ipsa meum lustra alta ferarum</l>
                    <l xml:id="d001l1450" n="58">Delectant animum. Verum, ut nemora invia taurus</l>
                    <l xml:id="d001l1451" n="59">Odit et amissa misere dolet usque iuvenca,</l>
                    <l xml:id="d001l1452" n="60">Sic ego te, quoquo solum vestigia ducunt</l>
                    <l xml:id="d001l1453" n="61">Me mea, tam procul hinc absentem conqueror. Eheu</l>
                    <l xml:id="d001l1454" n="62">Conqueror. Et surdis iactans verba irrita ventis</l>
                    <l xml:id="d001l1455" n="63">Experior nil dulce mihi, quin omnia sordent.</l>
                    <l xml:id="d001l1456" n="64">Sordent et nuper deducta ex hoste trophaea,</l>
                    <l xml:id="d001l1457" n="65">Quae tibi iandudum gestit Ticinus et ingens</l>
                    <l xml:id="d001l1458" n="66">Narrare Eridanus; nec non super aggere ripae</l>
                    <l xml:id="d001l1459" n="67">Extruere aeterni nobis monimenta laboris.</l>
                    <l xml:id="d001l1460" n="68">Hinc et nympharum ridens chorus omnis et una</l>
                    <l xml:id="d001l1461" n="69">Venantum caetus miro compulsus amore</l>
                    <l xml:id="d001l1462" n="70">Grata tum occurret, feret et lectissima dona.</l>
                    <l xml:id="d001l1463" n="71">Tunc ego cervorumque greges venatus et apros</l>
                    <l xml:id="d001l1464" n="72">Obvius adveniam, cupideque amplexus amantem</l>
                    <l xml:id="d001l1465" n="73">Oscula mille feram roseis impressa labellis.</l>
                    <l xml:id="d001l1466" n="74">O Corydon, felix Corydon, si gaudia, quae nunc</l>
                    <l xml:id="d001l1467" n="75">Tute tibi fingis, cepisse immensa licebit.</l>
                    <l xml:id="d001l1468" n="76">Scilicet his sylvis haud fortunatior ullus</l>
                    <l xml:id="d001l1469" n="77">Venatorum altos posthac cantabit amores.</l>
                    <lb/>
                </div2>
                <div2 xml:id="001c048" type="carmen" met="H">
                    <head>
                        <abbr>48</abbr>
                    </head>
                    <p xml:id="d001l1470" n="tit.">48. DAMON ECLOGA II | AD LAELIUM TORELLIUM</p>
                    <l xml:id="d001l1471" n="1">Flagrabat magno quondam Damonis amore</l>
                    <l xml:id="d001l1472" n="2">Chloris Hamadryadum non ultima, quam pater Aegon</l>
                    <l xml:id="d001l1473" n="3">Doctus arundinea modulari carmen avena</l>
                    <l xml:id="d001l1474" n="4">Erudiit multaque insignem reddidit arte:</l>
                    <l xml:id="d001l1475" n="5">Seu cantu certare velit pedibusque choreas</l>
                    <l xml:id="d001l1476" n="6">Plaudere, seu celeri Nymphas praevertere cursu,</l>
                    <l xml:id="d001l1477" n="7">Lethalique procul iaculo transfigere capras,</l>
                    <l xml:id="d001l1478" n="8">Imbelles capras, summis dum rupibus haerent,</l>
                    <l xml:id="d001l1479" n="9">Aut sese ex alto revolutae in cornua librant.</l>
                    <l xml:id="d001l1480" n="10">Flagrabat Chloris, tristesque miserrima curas</l>
                    <l xml:id="d001l1481" n="11">Lenibat moestis animum solata querelis:</l>
                    <l xml:id="d001l1482" n="12">"En mihi contemptique arcus spretaeque pharetrae</l>
                    <l xml:id="d001l1483" n="13">Ante pedes, dum me ipse fugis, pulcherrime Damon,</l>
                    <l xml:id="d001l1484" n="14">Deflentemque tuo nunquam dignatus amore</l>
                    <l xml:id="d001l1485" n="15">Et nemorum latebras et inhospita lustra ferarum</l>
                    <l xml:id="d001l1486" n="16">Me sine solus obis, et in acres irruis ursos</l>
                    <l xml:id="d001l1487" n="17">Aggrederisque apros: ah, te ne vulnere laedant,</l>
                    <l xml:id="d001l1488" n="18">Ah, tibi ne validae frangantur dentibus hastae.</l>
                    <l xml:id="d001l1489" n="19">Certe ego fida comes, nec tanti ignara pericli,</l>
                    <l xml:id="d001l1490" n="20">Haererem lateri atque illatos comminus ictus</l>
                    <l xml:id="d001l1491" n="21">Exciperem gremioque tuo exanimata iacerem.</l>
                    <l xml:id="d001l1492" n="22">O, mihi contingat praedulci occumbere letho,</l>
                    <l xml:id="d001l1493" n="23">Optato letho, quo nec felicius ullum</l>
                    <l xml:id="d001l1494" n="24">Esse genus possit vitae. Tum denique Damon</l>
                    <l xml:id="d001l1495" n="25">Et mea magna fides et amor tibi cognitus imo</l>
                    <l xml:id="d001l1496" n="26">Tristia nonnunquam eliceret suspiria corde.</l>
                    <l xml:id="d001l1497" n="27">Forsan et extinctam tecum miseratus amantem</l>
                    <l xml:id="d001l1498" n="28">Extrueres moestum summa sub rupe sepulchrum,</l>
                    <l xml:id="d001l1499" n="29">Invida praeteriens qua quondam filia Mopsi,</l>
                    <l xml:id="d001l1500" n="30">Inscriptum legeret vicino in cortice carmen:</l>
                    <l xml:id="d001l1501" n="31">Haud tota interii Chloris, nam maxima nostri</l>
                    <l xml:id="d001l1502" n="32">Semper erit pars, incolumi Damone, superstes.</l>
                    <l xml:id="d001l1503" n="33">Sed quid ego, heu, miserae mihi ludicra somnia fingo?</l>
                    <l xml:id="d001l1504" n="34">Somnia, quae tenues venti dilapsa per auras</l>
                    <l xml:id="d001l1505" n="35">Dispergunt. Illum multae optavere puellae</l>
                    <l xml:id="d001l1506" n="36">Naiades, magnis quamvis e regibus ortae.</l>
                    <l xml:id="d001l1507" n="37">Et tamen haud unquam amplexu thalamoque potitae</l>
                    <l xml:id="d001l1508" n="38">Dulcia purpureis fixerunt oscula labris.</l>
                    <l xml:id="d001l1509" n="39">Non Dryope, non laeta Thoe, non candida Protho,</l>
                    <l xml:id="d001l1510" n="40">Non et Callirhoe Tyberi genitore superba,</l>
                    <l xml:id="d001l1511" n="41">Non Ephyre atque Opis soror, Eridanitides ambae,</l>
                    <l xml:id="d001l1512" n="42">Ambae auro et pecudum praestanti vellere dites.</l>
                    <l xml:id="d001l1513" n="43">Sed mihi nil obstant haec omnia. Perditus ille,</l>
                    <l xml:id="d001l1514" n="44">Ille puer, nostros toto qui pectore sensus</l>
                    <l xml:id="d001l1515" n="45">Abstulit et caeco patefecit vulnere venas,</l>
                    <l xml:id="d001l1516" n="46">Insidet assidue cordi, nec talia curat</l>
                    <l xml:id="d001l1517" n="47">Saevus amor, magnos in me dum suscitat ignes.</l>
                    <l xml:id="d001l1518" n="48">Quanquam, o, sed Nymphas nobis licet heroinas</l>
                    <l xml:id="d001l1519" n="49">Praetuleris, etiamne tuo prohibebis amore</l>
                    <l xml:id="d001l1520" n="50">Crudelis Damon? etiamne arcere parabis,</l>
                    <l xml:id="d001l1521" n="51">Quo minus in sylvas vestigia nota sequamur?</l>
                    <l xml:id="d001l1522" n="52">Certe ego, cum libuit nostras deducere in oras</l>
                    <l xml:id="d001l1523" n="53">Auribus ignotos Latiis numerosque pedesque,</l>
                    <l xml:id="d001l1524" n="54">Saepe tuas lyrico percurri pectine laudes.</l>
                    <l xml:id="d001l1525" n="55">Tum docui quibus insidiis, quibus artibus olim</l>
                    <l xml:id="d001l1526" n="56">Decipias acresque feras pictasque volucres,</l>
                    <l xml:id="d001l1527" n="57">Quoque modo informes mediis in vallibus ursos</l>
                    <l xml:id="d001l1528" n="58">Ipse queas solus prosternere tutus aprosque.</l>
                    <l xml:id="d001l1529" n="59">Nec me carminibus Phyllis, nec blandior Aegle</l>
                    <l xml:id="d001l1530" n="60">Aequiparat, quamvis tenues inflare cicutas</l>
                    <l xml:id="d001l1531" n="61">Docta Aegle, quamvis celebris per compita Phyllis</l>
                    <l xml:id="d001l1532" n="62">Agrestem querula moduletur arundine musam.</l>
                    <l xml:id="d001l1533" n="63">Invidus (et memini) cum me tua facta canentem</l>
                    <l xml:id="d001l1534" n="64">Eridani ad ripas saepe audivisset Amyntas,</l>
                    <l xml:id="d001l1535" n="65">Agrorum quondam et pecudum praedives Amyntas,</l>
                    <l xml:id="d001l1536" n="66">Pinguia cui gelidi parebant pascua Sarni</l>
                    <l xml:id="d001l1537" n="67">Inarimeque ferax latisque Insubria campis.</l>
                    <l xml:id="d001l1538" n="68">- O, mea si tali celebres decora inclyta cantu</l>
                    <l xml:id="d001l1539" n="69">Nympha (inquit) comites inter non ultima nostras</l>
                    <l xml:id="d001l1540" n="70">Ipsa eris, et Beroe cedet tibi Phyllodoceque -.</l>
                    <l xml:id="d001l1541" n="71">Ipse tui sedenim iam tum me ceperat ardor,</l>
                    <l xml:id="d001l1542" n="72">Iam tum flamma vorax penetrarat ad usque medullas,</l>
                    <l xml:id="d001l1543" n="73">Intonsis ut sola meos testarer amores</l>
                    <l xml:id="d001l1544" n="74">Montibus et teneris incidere falce iuvaret</l>
                    <l xml:id="d001l1545" n="75">Arboribus laudesque tuas, tua nomina Damon.</l>
                    <l xml:id="d001l1546" n="76">Quin ego cum calathis olim tibi lilia plenis</l>
                    <l xml:id="d001l1547" n="77">Purpureasque rosas immortalesque amaranthos,</l>
                    <l xml:id="d001l1548" n="78">Narcissumque crocumque et suave rubentem hyacynthum,</l>
                    <l xml:id="d001l1549" n="79">Horrida dum saevis Aquilonibus rigarent,</l>
                    <l xml:id="d001l1550" n="80">Ausa offerre tuum venissem credula ad antrum,</l>
                    <l xml:id="d001l1551" n="81">Sic perii, sic ipsa meo de pectore cessi,</l>
                    <l xml:id="d001l1552" n="82">Haeserit ut mediis vox faucibus, et, mihi quae iam</l>
                    <l xml:id="d001l1553" n="83">Ipsa diu mecum versans blandissima noram,</l>
                    <l xml:id="d001l1554" n="84">Immemori exciderint toto de pectore verba.</l>
                    <l xml:id="d001l1555" n="85">Sed vos, o Dryades, quaecunque notavimus altis</l>
                    <l xml:id="d001l1556" n="86">Carmina corticibus, nostros delete furores.</l>
                    <l xml:id="d001l1557" n="87">Forsan et una illum memori de mente fugabo".</l>
                    <l xml:id="d001l1558" n="88">Haec simul aetherias Chloris iactavit ad auras,</l>
                    <l xml:id="d001l1559" n="89">Oblita infelix serae decedere nocti:</l>
                    <l xml:id="d001l1560" n="90">Accurrere piae non una e valle Napaeae</l>
                    <l xml:id="d001l1561" n="91">Et secum moestae duxere in tecta dolentem.</l>
                    <lb/>
                </div2>
                <div2 xml:id="001c049" type="carmen" met="H">
                    <head>
                        <abbr>49</abbr>
                    </head>
                    <p xml:id="d001l1562" n="tit.">49. GLYCE ECLOGA III | AD BACCIUM VALORIUM</p>
                    <l xml:id="d001l1563" n="1">Extulerat medio iam se nox frigida coelo</l>
                    <l xml:id="d001l1564" n="2">Laetaque foecundo spargebat gramina rore,</l>
                    <l xml:id="d001l1565" n="3">Cum sua formosae perculsus amore puellae</l>
                    <l xml:id="d001l1566" n="4">Limina deseruit Lycidas venator et illa,</l>
                    <l xml:id="d001l1567" n="5">Illa, imo quae corde prius celaverat, altis</l>
                    <l xml:id="d001l1568" n="6">Montibus et caecis detexit vulnera sylvis.</l>
                    <l xml:id="d001l1569" n="7">Tu vero, tu, cuius amor mihi crescit in horas,</l>
                    <l xml:id="d001l1570" n="8">Valori, et nostro solus iam pectore regnat,</l>
                    <l xml:id="d001l1571" n="9">Ceu quondam arentes stipulas cum corripit ignis,</l>
                    <l xml:id="d001l1572" n="10">Exiguus serpit primum, mox clarus ad auras</l>
                    <l xml:id="d001l1573" n="11">Effert se victor lateque incendia miscet:</l>
                    <l xml:id="d001l1574" n="12">Accipe et haec Lycidam mecum miserare dolentem.</l>
                    <l xml:id="d001l1575" n="13">"Hos, o qui luctus referat tibi somnus ad aures,</l>
                    <l xml:id="d001l1576" n="14">Saeva Glyce, meque ante tuos nunc sistat ocellos,</l>
                    <l xml:id="d001l1577" n="15">Horrida flebilibus rumpentem saxa querelis?</l>
                    <l xml:id="d001l1578" n="16">Certe ipsam dirae non te peperere leaenae,</l>
                    <l xml:id="d001l1579" n="17">Non tibi praebuerunt immites ubera tigres,</l>
                    <l xml:id="d001l1580" n="18">Ubera, quae saevos accendant pectore sensus.</l>
                    <l xml:id="d001l1581" n="19">Quin ego, te quoties venientem laetus ad antrum</l>
                    <l xml:id="d001l1582" n="20">Ipse meum vidi: nostri ne hanc ulla doloris</l>
                    <l xml:id="d001l1583" n="21">Cura habet? an ne alios (dixit) suspirat amores?</l>
                    <l xml:id="d001l1584" n="22">Ac, nisi me miserum iam tum praecideret ingens</l>
                    <l xml:id="d001l1585" n="23">Verba timor: formosa Glyce, miserere furentis,</l>
                    <l xml:id="d001l1586" n="24">Dixissem, miserere. Tuum mors, o, mea certe</l>
                    <l xml:id="d001l1587" n="25">Crimen erit, crimen tantum non ulla tacebunt</l>
                    <l xml:id="d001l1588" n="26">Secula, non ullae terrarum atque aequoris orae.</l>
                    <l xml:id="d001l1589" n="27">Hoc ipse, intonsos quoties indagine colles</l>
                    <l xml:id="d001l1590" n="28">Venator, quoties canibus lustra horrida cinget,</l>
                    <l xml:id="d001l1591" n="29">Inscripta tantum testabitur ilice crimen;</l>
                    <l xml:id="d001l1592" n="30">Hunc sylvae, hunc montes, hunc saxa amnesque loquentur</l>
                    <l xml:id="d001l1593" n="31">Interitum et Lycidan extinctum animalia flebunt.</l>
                    <l xml:id="d001l1594" n="32">Flebunt et pharetrae, flebunt et retia, et arcus,</l>
                    <l xml:id="d001l1595" n="33">Atque canes, et te crudelem saepe vocabunt.</l>
                    <l xml:id="d001l1596" n="34">Sed tu, scilicet has lachrymas contemnere sueta,</l>
                    <l xml:id="d001l1597" n="35">Has voces atque haec imi suspiria cordis,</l>
                    <l xml:id="d001l1598" n="36">Nil, o dura, preces, nil o mea munera curas,</l>
                    <l xml:id="d001l1599" n="37">Munera, quae multae frustra cupiere puellae.</l>
                    <l xml:id="d001l1600" n="38">Quin etiam ingenti fastu nos despicis, omnem</l>
                    <l xml:id="d001l1601" n="39">Quod vitam in sylvis inter spelaea ferarum,</l>
                    <l xml:id="d001l1602" n="40">Noctis et insomnes sub dio ducimus horas.</l>
                    <l xml:id="d001l1603" n="41">At non cultorem nemorum Venus aurea Adonim</l>
                    <l xml:id="d001l1604" n="42">Sprevit et amplexus setosaque brachia fugit.</l>
                    <l xml:id="d001l1605" n="43">Nec tamen ille suas celebravit arundine laudes,</l>
                    <l xml:id="d001l1606" n="44">Quas canerent olim summis in montibus ipsae</l>
                    <l xml:id="d001l1607" n="45">Et Dryades Nymphae et Satyrorum incondita turba.</l>
                    <l xml:id="d001l1608" n="46">Me vero in primis dulces aluere Camoenae</l>
                    <l xml:id="d001l1609" n="47">Cinxeruntque edera, felici et baccare frontem.</l>
                    <l xml:id="d001l1610" n="48">Ac tu, si verax non est mentitus Amyntas,</l>
                    <l xml:id="d001l1611" n="49">Nescio quem Dorylan tamen (hei mihi) credula praefers,</l>
                    <l xml:id="d001l1612" n="50">Idaeum Dorylam, cuius mendacia linguae</l>
                    <l xml:id="d001l1613" n="51">Turpia tam multas iam decepere puellas.</l>
                    <l xml:id="d001l1614" n="52">Eheu, saeva Glyce, nostrae te sibila cannae</l>
                    <l xml:id="d001l1615" n="53">Nulla movent, nostrae solam te carmina Musae</l>
                    <l xml:id="d001l1616" n="54">Nil capiunt ingrata. Tuas ego marmore laudes</l>
                    <l xml:id="d001l1617" n="55">Incidi et longum victurae in cortice quercus</l>
                    <l xml:id="d001l1618" n="56">Ipse meos iterans questus et verba notavi,</l>
                    <l xml:id="d001l1619" n="57">Quae legisse queant longo post tempore Nymphae,</l>
                    <l xml:id="d001l1620" n="58">Dum venantur apros, dum cervum ad retia trudunt.</l>
                    <l xml:id="d001l1621" n="59">Atque eadem, ut canerem de se, quid non mihi Leuce</l>
                    <l xml:id="d001l1622" n="60">Pollicita est? Leuce flavos exculta capillos,</l>
                    <l xml:id="d001l1623" n="61">Nigra oculos Leuce, niveas Leuce alba papillas?</l>
                    <l xml:id="d001l1624" n="62">Quid non Arctobali, quid non formosa Lycotae</l>
                    <l xml:id="d001l1625" n="63">Filia? pelliti quid non Amaryllis Iolae?</l>
                    <l xml:id="d001l1626" n="64">Divitiis omnes, omnes et sanguine clarae.</l>
                    <l xml:id="d001l1627" n="65">Nec minus Autonoe, qua doctior ulla Camoenas</l>
                    <l xml:id="d001l1628" n="66">Non colit, unum ardens meme admiratur et unum</l>
                    <l xml:id="d001l1629" n="67">Suspirans versusque meos, mea carmina laudat.</l>
                    <l xml:id="d001l1630" n="68">Et tibi (quis credat?) nunc invidet aemula seque</l>
                    <l xml:id="d001l1631" n="69">Iactat et ante omnes te despicit illa puellas.</l>
                    <l xml:id="d001l1632" n="70">Tu tamen (heu) nimium confidis imagine formae.</l>
                    <l xml:id="d001l1633" n="71">Nec fore iam credis, facies ut candida rugas</l>
                    <l xml:id="d001l1634" n="72">Contrahat et flavum mutent tua tempora crinem.</l>
                    <l xml:id="d001l1635" n="73">Et rosa, purpureo quae se commendat honore</l>
                    <l xml:id="d001l1636" n="74">Mane virens, multo languescit pallida sole.</l>
                    <l xml:id="d001l1637" n="75">Languescunt violae, languescunt lilia, cum se</l>
                    <l xml:id="d001l1638" n="76">Extulerunt primum et canas liquere pruinas.</l>
                    <l xml:id="d001l1639" n="77">Sic etiam, forma quae nunc anteire Napaeis</l>
                    <l xml:id="d001l1640" n="78">Diceris, amisso flebis mox flore iuventae.</l>
                    <l xml:id="d001l1641" n="79">Et veniet (mihi crede) dies, cum te quoque saevus</l>
                    <l xml:id="d001l1642" n="80">Uret amor, cum te dolor ulciscetur amantem.</l>
                    <l xml:id="d001l1643" n="81">Sed quid ego haec surdis nunc conqueror irritus auris,</l>
                    <l xml:id="d001l1644" n="82">Irritus et ventis tantum mea vulnera pando?</l>
                    <l xml:id="d001l1645" n="83">Illam, illam infelix, illam, dum sola vagatur</l>
                    <l xml:id="d001l1646" n="84">Montibus et suaves beneolenti e gramine flores</l>
                    <l xml:id="d001l1647" n="85">Sola legit, sola et gelidi prope fluminis undam</l>
                    <l xml:id="d001l1648" n="86">Nunc dulces somnos, frigus nunc captat opacum,</l>
                    <l xml:id="d001l1649" n="87">Illam (inquam) aggressus molli prece flectere nitar.</l>
                    <l xml:id="d001l1650" n="88">Heu quid agam? extremi iam nunc libet orbis ad oras</l>
                    <l xml:id="d001l1651" n="89">Ire mihi et penitus gentes intrare repostas,</l>
                    <l xml:id="d001l1652" n="90">Quae diram ingluviem miserorum sanguine pascunt,</l>
                    <l xml:id="d001l1653" n="91">Et primum egressos lacerant in littore nautas.</l>
                    <l xml:id="d001l1654" n="92">Tum mecum morietur amor, tum denique, quae me</l>
                    <l xml:id="d001l1655" n="93">Paulatim absumunt, incendia saeva quiescent.</l>
                    <l xml:id="d001l1656" n="94">Ah Lycida, Lycida, quoties, dum pectore curas</l>
                    <l xml:id="d001l1657" n="95">Volvis et ingratos defles male sanus amores,</l>
                    <l xml:id="d001l1658" n="96">Haec eadem suesti tibi fingere somnia, quae mox</l>
                    <l xml:id="d001l1659" n="97">Ventorum rapidae ferrent abolenda procellae?</l>
                    <l xml:id="d001l1660" n="98">Quin potius, si fata urgent te saeva, iacentem</l>
                    <l xml:id="d001l1661" n="99">Hic abicis dirasque tuo de sanguine fauces</l>
                    <l xml:id="d001l1662" n="100">Magnorum infelix pergis saturare luporum?</l>
                    <l xml:id="d001l1663" n="101">Tu laetare Glyce nostra saevissima morte,</l>
                    <l xml:id="d001l1664" n="102">Laetare, et quoties alta sub rupe sepulchrum</l>
                    <l xml:id="d001l1665" n="103">Aspicies, dic: iste locus mea gaudia servat,</l>
                    <l xml:id="d001l1666" n="104">Saevitiae locus iste meae monimenta tuetur.</l>
                    <l xml:id="d001l1667" n="105">Iamque vale; atque alium, qui te canat, improba quaeras".</l>
                    <lb/>
                </div2>
                <div2 xml:id="001c050" type="carmen" met="H">
                    <head>
                        <abbr>50</abbr>
                    </head>
                    <p xml:id="d001l1668" n="tit.">50. EVAGEE ECLOGA IIII | AD PHILIPPUM MELIORIUM</p>
                    <l xml:id="d001l1669" n="1">Abdiderat montes sese venator in altos</l>
                    <l xml:id="d001l1670" n="2">Atque inter densas nemorum moestissimus ornos,</l>
                    <l xml:id="d001l1671" n="3">Qua rude frigenti stringit latus Alsula rivo,</l>
                    <l xml:id="d001l1672" n="4">Innixus scopulo lachrymas fundebat Amyntas</l>
                    <l xml:id="d001l1673" n="5">Et pulchram Evageen secum plorabat ademptam,</l>
                    <l xml:id="d001l1674" n="6">Evageen, magnum Lygurum decus et cui quondam</l>
                    <l xml:id="d001l1675" n="7">Aesis et aeterno devinctus amore Metauro</l>
                    <l xml:id="d001l1676" n="8">Paruit et rapido subsedit flumine Tybris.</l>
                    <l xml:id="d001l1677" n="9">Ipse eadem cum mane, eadem cum frigida terris</l>
                    <l xml:id="d001l1678" n="10">Nox erat, infelix gelidas iterabat ad auras</l>
                    <l xml:id="d001l1679" n="11">Et nemus, heu, miseris conquestibus omne replebat.</l>
                    <l xml:id="d001l1680" n="12">"Lugete o Dryades mecum, o lugete Napaeae:</l>
                    <l xml:id="d001l1681" n="13">Crescat et e vestris lachrymis ipsa Alsula et ipsae,</l>
                    <l xml:id="d001l1682" n="14">Ipsae orni crescant quercusque et gramina, et uda</l>
                    <l xml:id="d001l1683" n="15">Virgulta umbrosa protendant brachia valle,</l>
                    <l xml:id="d001l1684" n="16">Cunctaque testentur nostrum depasta dolorem,</l>
                    <l xml:id="d001l1685" n="17">Dum pratis insuetus oves avertit amaror,</l>
                    <l xml:id="d001l1686" n="18">Dum mutata dolent tenerae dumeta capellae</l>
                    <l xml:id="d001l1687" n="19">Atque infelicem referunt in lacte saporem,</l>
                    <l xml:id="d001l1688" n="20">Dum mirantur apes casiamque crocumque rubentem,</l>
                    <l xml:id="d001l1689" n="21">Atque thymum atque alio saturata sisymbria succo,</l>
                    <l xml:id="d001l1690" n="22">Et pressas tristi distendunt nectare cellas.</l>
                    <l xml:id="d001l1691" n="23">Lugete o Dryades mecum, o lugete Napaeae.</l>
                    <l xml:id="d001l1692" n="24">Occidit Evagee pulcherrima Neptunine.</l>
                    <l xml:id="d001l1693" n="25">Evagee nostrae spes una et sola senectae</l>
                    <l xml:id="d001l1694" n="26">Occidit. Et ruris, quicunque erat, huius honorem</l>
                    <l xml:id="d001l1695" n="27">Abstulit evertitque omnis mihi gaudia vitae.</l>
                    <l xml:id="d001l1696" n="28">Scilicet id fuerat, bis sex quod mensibus actis</l>
                    <l xml:id="d001l1697" n="29">Suasit ab Alphea discedere protinus urbe,</l>
                    <l xml:id="d001l1698" n="30">Ut te lugubri aspicerem miseranda feretro</l>
                    <l xml:id="d001l1699" n="31">Efferri atque tui pars maxima funeris essem,</l>
                    <l xml:id="d001l1700" n="32">Contegeremque atro frigentia membra sepulchro.</l>
                    <l xml:id="d001l1701" n="33">At non haec olim nobis promissa dedisti</l>
                    <l xml:id="d001l1702" n="34">Evagee, non haec durissima tempora, non hos</l>
                    <l xml:id="d001l1703" n="35">Tum mihi praedixti luctus, cum magnus Acestes</l>
                    <l xml:id="d001l1704" n="36">Mitteret, aequoreas qua labitur Arnus in undas,</l>
                    <l xml:id="d001l1705" n="37">Tuque tuo invitum discedere ab ore videres</l>
                    <l xml:id="d001l1706" n="38">Praeceptisque meum munires provida pectus,</l>
                    <l xml:id="d001l1707" n="39">Quasque dabas prudens, ceu sancta oracula, voces</l>
                    <l xml:id="d001l1708" n="40">Observarem omnes et singula mente notarem</l>
                    <l xml:id="d001l1709" n="41">Consilia, ex animo quae nunquam oblivia, nunquam</l>
                    <l xml:id="d001l1710" n="42">Eluet ulla dies, quamvis longissima, nostro.</l>
                    <l xml:id="d001l1711" n="43">Non ego tum tantos potui mihi fingere casus</l>
                    <l xml:id="d001l1712" n="44">Evagee, non tantum unquam sperare dolorem.</l>
                    <l xml:id="d001l1713" n="45">Quamvis certa mihi luctus praesaga futuri</l>
                    <l xml:id="d001l1714" n="46">Signa daret Therapon, cum densos abiete lucos</l>
                    <l xml:id="d001l1715" n="47">Caederet et piceas alto de vertice pinus</l>
                    <l xml:id="d001l1716" n="48">Deiiceret montisque ferus iuga pulchra comantis</l>
                    <l xml:id="d001l1717" n="49">Vastaret, nostris qui plurimus imminet arvis.</l>
                    <l xml:id="d001l1718" n="50">Quin potius nil illa timens portendere triste</l>
                    <l xml:id="d001l1719" n="51">Omina, diis superis faciebam vota meaque</l>
                    <l xml:id="d001l1720" n="52">Saepe manu cumulans ingrata altaria donis</l>
                    <l xml:id="d001l1721" n="53">Spondebam innumeros posthac tibi credulus annos.</l>
                    <l xml:id="d001l1722" n="54">Atque adeo demens tempus iam iam affore rebar,</l>
                    <l xml:id="d001l1723" n="55">Cum tibi, quos olim foecundos abstulit agros,</l>
                    <l xml:id="d001l1724" n="56">Redderet insonti, Latiis qui praesidet oris</l>
                    <l xml:id="d001l1725" n="57">Pastor et ingentes rerum moderatur habenas,</l>
                    <l xml:id="d001l1726" n="58">Atque volens facilisque omnes tibi linqueret arces,</l>
                    <l xml:id="d001l1727" n="59">Munitas arces et pinguia regna Camertum.</l>
                    <l xml:id="d001l1728" n="60">Et nunc ipsa iaces, nec iam dignare vocantes</l>
                    <l xml:id="d001l1729" n="61">Tendentesque manus populos ad sidera utrasque,</l>
                    <l xml:id="d001l1730" n="62">Dum miseris miseras implent ululatibus urbes,</l>
                    <l xml:id="d001l1731" n="63">Et vocem montes, vocem nemora alta remittunt.</l>
                    <l xml:id="d001l1732" n="64">Te variae Bacchi lynces, te saeva leonum</l>
                    <l xml:id="d001l1733" n="65">Semina et hirsuti lugent in saltibus ursi,</l>
                    <l xml:id="d001l1734" n="66">Aprique thoesque atque effera pectora damae.</l>
                    <l xml:id="d001l1735" n="67">Flent fontes, flent stagna tuum, flent flumina tristem</l>
                    <l xml:id="d001l1736" n="68">Interitum et lachrymis tellus madefacta tepescit.</l>
                    <l xml:id="d001l1737" n="69">Hinc seges incultis squalet moestissima campis,</l>
                    <l xml:id="d001l1738" n="70">Squalent foecundum sitientia pabula rorem,</l>
                    <l xml:id="d001l1739" n="71">Amissumque decus passim violaria moerent.</l>
                    <l xml:id="d001l1740" n="72">Moerent tota suis virgulta exuta corymbis,</l>
                    <l xml:id="d001l1741" n="73">Et pecus infelix deserta in valle pererrat:</l>
                    <l xml:id="d001l1742" n="74">Ubera nec referunt sera iam nocte capellae</l>
                    <l xml:id="d001l1743" n="75">Plena, nec ad caulas redeuntem laeta moratur</l>
                    <l xml:id="d001l1744" n="76">Ipsa suam atque aliis secernit bucula matrem.</l>
                    <l xml:id="d001l1745" n="77">Omnia sunt macies, sunt omnia luridus horror,</l>
                    <l xml:id="d001l1746" n="78">Sunt tenebrae et tristis lethi pallentis imago.</l>
                    <l xml:id="d001l1747" n="79">Ipsa haec, quae quondam mihi frigida rura placebant,</l>
                    <l xml:id="d001l1748" n="80">Nunc odi et, dulces obii quos saepe recessus,</l>
                    <l xml:id="d001l1749" n="81">Dum medium curru sol aureus occupat axem</l>
                    <l xml:id="d001l1750" n="82">Omniaque argutis resonant arbusta cicadis.</l>
                    <l xml:id="d001l1751" n="83">Odi orno, odi et platano, odi aesculo alta</l>
                    <l xml:id="d001l1752" n="84">Contecta et radiis non pervia lustra coruscis.</l>
                    <l xml:id="d001l1753" n="85">Sordent et vivo confecta sedilia saxo,</l>
                    <l xml:id="d001l1754" n="86">Sordet et, annosa quae sese ex ilice fundens</l>
                    <l xml:id="d001l1755" n="87">Cum strepitu raucum ciet unda e margine murmur.</l>
                    <l xml:id="d001l1756" n="88">Quin ego, iandudum posui quas ordine fagos</l>
                    <l xml:id="d001l1757" n="89">Ipse tibi et teneras consevi, heu, nescius alnos,</l>
                    <l xml:id="d001l1758" n="90">Evertam immeritas imis radicibus omnes</l>
                    <l xml:id="d001l1759" n="91">Et sylvam aggrediar crudelibus urere flammis.</l>
                    <l xml:id="d001l1760" n="92">Ah miser, ah, quo te mentis rapit aestus Amynta?</l>
                    <l xml:id="d001l1761" n="93">Nonne vides gemitus lachrymasque ut spargis inanes?</l>
                    <l xml:id="d001l1762" n="94">Quin igitur potius viva te fluminis unda</l>
                    <l xml:id="d001l1763" n="95">Abluis? et precibus manes venerare sepultos?</l>
                    <l xml:id="d001l1764" n="96">Forsan et haec olim venient ad sacra, tuique</l>
                    <l xml:id="d001l1765" n="97">Vanescent tristes illo post tempore luctus".</l>
                    <lb/>
                </div2>
                <div2 xml:id="001c051" type="carmen" met="H">
                    <head>
                        <abbr>51</abbr>
                    </head>
                    <p xml:id="d001l1766" n="tit.">51. AD IOSEPHUM BOCCAM</p>
                    <l xml:id="d001l1767" n="1">Quod te Pierio laudum spes maxima thyrso</l>
                    <l xml:id="d001l1768" n="2">Percussit miroque animum calefecit amore,</l>
                    <l xml:id="d001l1769" n="3">Clare puer, multo meme mihi charior ipso,</l>
                    <l xml:id="d001l1770" n="4">Laetor et has imo nunc demum e pectore voces,</l>
                    <l xml:id="d001l1771" n="5">Quas ingens expressit amor meus, edere cogor.</l>
                    <l xml:id="d001l1772" n="6">Sic cum carceribus laeti exiluere iugales,</l>
                    <l xml:id="d001l1773" n="7">Cunctorum primos inter comitatur euntem</l>
                    <l xml:id="d001l1774" n="8">Plausus equum, celeri sic in certamine cymbam,</l>
                    <l xml:id="d001l1775" n="9">Quae prior effugit metaeque anteacta propinquat,</l>
                    <l xml:id="d001l1776" n="10">Hortantur turbae et vim animis praestantibus addunt,</l>
                    <l xml:id="d001l1777" n="11">Aurea dum voces Divorum ad limina tollunt</l>
                    <l xml:id="d001l1778" n="12">Virtutique omnes una plauduntque faventque.</l>
                    <l xml:id="d001l1779" n="13">Non te nobilitas ingens, non magna tuorum</l>
                    <l xml:id="d001l1780" n="14">Gloria, non clari virtus spectata parentis</l>
                    <l xml:id="d001l1781" n="15">Inflavit ventoque animum tumefecit inanem,</l>
                    <l xml:id="d001l1782" n="16">Quo minus et Musis et Phoebo deditus uni</l>
                    <l xml:id="d001l1783" n="17">Tendere Parnassi salebrosa ad culmina gressum</l>
                    <l xml:id="d001l1784" n="18">Discuperes vatumque illic avidissimus omnes</l>
                    <l xml:id="d001l1785" n="19">Percipere aeternas et pectore condere voces.</l>
                    <l xml:id="d001l1786" n="20">Quaque alii lusu soliti se dedere inani</l>
                    <l xml:id="d001l1787" n="21">Aetate et vigiles studiorum odisse labores,</l>
                    <l xml:id="d001l1788" n="22">Ipse unus per te veterum monumenta virorum</l>
                    <l xml:id="d001l1789" n="23">Carminaque assidue multos servata per annos</l>
                    <l xml:id="d001l1790" n="24">Suspiceres et noscendi rapereris amore</l>
                    <l xml:id="d001l1791" n="25">Quos pius Aeneas captae post ultima Troiae</l>
                    <l xml:id="d001l1792" n="26">Excidia et flammas, totus quibus arserat orbis</l>
                    <l xml:id="d001l1793" n="27">Terrarum, Siculis cursus iteraverit undis;</l>
                    <l xml:id="d001l1794" n="28">Quas coeli pelagique minas erroribus actus</l>
                    <l xml:id="d001l1795" n="29">Pertulerit, diras quasve ille accesserit oras,</l>
                    <l xml:id="d001l1796" n="30">Cum miseram Didonem igni consumpsit iniquo,</l>
                    <l xml:id="d001l1797" n="31">Cum subiit manesque imos atque infera Ditis</l>
                    <l xml:id="d001l1798" n="32">Regna et felices potuit eum visere campos,</l>
                    <l xml:id="d001l1799" n="33">Elysios campos, sedes ubi certa quiesque</l>
                    <l xml:id="d001l1800" n="34">Nos manet, integre quicunque exegimus aevum</l>
                    <l xml:id="d001l1801" n="35">Et Lethem sine labe pii tranavimus amnem.</l>
                    <l xml:id="d001l1802" n="36">Praeterea superas rediens ut sospes ad auras</l>
                    <l xml:id="d001l1803" n="37">Venerit in Latium et Laurentia Tybridis arva</l>
                    <l xml:id="d001l1804" n="38">Et miseri casus defleverit unus acerbos</l>
                    <l xml:id="d001l1805" n="39">Pallantis primo rapti sub flore iuventae,</l>
                    <l xml:id="d001l1806" n="40">Utque atram mox iram ultus magnumque dolorem,</l>
                    <l xml:id="d001l1807" n="41">Et puerum Lausum, quo nec formosior alter,</l>
                    <l xml:id="d001l1808" n="42">Nec virtute animi praestantior induit arma,</l>
                    <l xml:id="d001l1809" n="43">Et Lausi genitorem et Turnum occiderit hostem,</l>
                    <l xml:id="d001l1810" n="44">Exposcens meritas inimico a sanguine poenas.</l>
                    <l xml:id="d001l1811" n="45">Sed quid ego haec memorans primae incunabola vitae</l>
                    <l xml:id="d001l1812" n="46">Percurro et notis iandudum versor in actis?</l>
                    <l xml:id="d001l1813" n="47">Nam quis te potior culti Ciceronis alumnus</l>
                    <l xml:id="d001l1814" n="48">Aut fuit, aut certe posthac erit omnibus annis?</l>
                    <l xml:id="d001l1815" n="49">Quis fictas autem causas facundius egit?</l>
                    <l xml:id="d001l1816" n="50">Aut scripsit meditans ornatius? Haud tibi iam tum</l>
                    <l xml:id="d001l1817" n="51">Defuit ingenium puero, non culta supellex</l>
                    <l xml:id="d001l1818" n="52">Verborum, non delectus, non copia, non ars</l>
                    <l xml:id="d001l1819" n="53">Orantis, mentesque hominum, sensusque moventis</l>
                    <l xml:id="d001l1820" n="54">Ducentisque omnem quoties libuisset in iram,</l>
                    <l xml:id="d001l1821" n="55">Clementemve animum. Quae fulmina, Iupiter, et quas</l>
                    <l xml:id="d001l1822" n="56">Ipse faces tonitrusque oculis atque auribus hausi?</l>
                    <l xml:id="d001l1823" n="57">Improba persequeris dum crimina sontis et acri</l>
                    <l xml:id="d001l1824" n="58">Tristior exterres vultu et sermone nocentes?</l>
                    <l xml:id="d001l1825" n="59">Aut cum virtutes imitandaque facta bonorum</l>
                    <l xml:id="d001l1826" n="60">Concelebras coelique effers ad sidera laudes?</l>
                    <l xml:id="d001l1827" n="61">Non ego susceptae culpae mihi conscius ipsi</l>
                    <l xml:id="d001l1828" n="62">Non timui faciemque atro pallore notavi.</l>
                    <l xml:id="d001l1829" n="63">Atque adeo interdum, si quod gessisse videbar</l>
                    <l xml:id="d001l1830" n="64">Praeclarum facinus, mire laetatus abivi.</l>
                    <l xml:id="d001l1831" n="65">Quin mihi succensum magno virtutis amore</l>
                    <l xml:id="d001l1832" n="66">Sensi animum, vitii prorsus scelerumque rebellem,</l>
                    <l xml:id="d001l1833" n="67">Excultae tantum poterat facundia linguae</l>
                    <l xml:id="d001l1834" n="68">Et tua sermonis praesens suadela Venusque.</l>
                    <l xml:id="d001l1835" n="69">Ergo age, clare puer, postquam largissima quondam</l>
                    <l xml:id="d001l1836" n="70">Effudit natura tibi gremiumque sinusque,</l>
                    <l xml:id="d001l1837" n="71">Cuius ope immensos suetus superare labores</l>
                    <l xml:id="d001l1838" n="72">Ardua doctarum subiisti templa sororum,</l>
                    <l xml:id="d001l1839" n="73">Ambrosia et dulci saturatus nectaris haustu:</l>
                    <l xml:id="d001l1840" n="74">Ingredere et nunc iam magnis accingere coeptis,</l>
                    <l xml:id="d001l1841" n="75">Quae decus aeternum domui, quae nomina genti</l>
                    <l xml:id="d001l1842" n="76">Clara tuae pariant famamque in secla propagent,</l>
                    <l xml:id="d001l1843" n="77">Ingentes et opes cumulent, nec plurima avitis</l>
                    <l xml:id="d001l1844" n="78">Non addant titulis monimenta insignis honoris.</l>
                    <l xml:id="d001l1845" n="79">Ac velut Eridanus mediis e montibus altus</l>
                    <l xml:id="d001l1846" n="80">Volvitur Insubrumque inter fluit arduus amnes</l>
                    <l xml:id="d001l1847" n="81">Et summas oriens exaequat flumine ripas;</l>
                    <l xml:id="d001l1848" n="82">Cum tamen ingessit Ticinus et Addua fluctus</l>
                    <l xml:id="d001l1849" n="83">Plena suos, ruit ille ingens per rura minaxque</l>
                    <l xml:id="d001l1850" n="84">Et tandem Adriacas victor supereminet undas:</l>
                    <l xml:id="d001l1851" n="85">Sic quoque erit, cum te sublimi in sede locatum</l>
                    <l xml:id="d001l1852" n="86">Consulet et titulis multis et honoribus auctum</l>
                    <l xml:id="d001l1853" n="87">Demittet reducem ad sedes patriosque penates</l>
                    <l xml:id="d001l1854" n="88">Virtutum iudex et testis Roma tuarum.</l>
                    <l xml:id="d001l1855" n="89">O ego tunc imo (superem modo) pectore quanta</l>
                    <l xml:id="d001l1856" n="90">Gaudia concipiam? quanto mihi concita motu</l>
                    <l xml:id="d001l1857" n="91">Laetitia exultent praecordia? Non pater ipse,</l>
                    <l xml:id="d001l1858" n="92">Ipse tuus pater insignis probitate manuque</l>
                    <l xml:id="d001l1859" n="93">Strenuus et multa notus virtute, nec ipsa</l>
                    <l xml:id="d001l1860" n="94">Ipsa magis mater laetabitur et sibi plaudet,</l>
                    <l xml:id="d001l1861" n="95">Quanquam ambo tete miro amplectantur amore</l>
                    <l xml:id="d001l1862" n="96">Atque suis (veterum licet hic exempla parentum</l>
                    <l xml:id="d001l1863" n="97">Perquiras fastosque omnes ex ordine volvas)</l>
                    <l xml:id="d001l1864" n="98">Charior haud alius fuerit genitoribus unquam.</l>
                    <l xml:id="d001l1865" n="99">Perge igitur teque in summo iam culmine siste,</l>
                    <l xml:id="d001l1866" n="100">Unde una ostentat tibi maxima praemia virtus.</l>
                    <lb/>
                </div2>
                <div2 xml:id="001c052" type="carmen" met="H">
                    <head>
                        <abbr>52</abbr>
                    </head>
                    <p xml:id="d001l1867" n="tit.">52. PETRI ANGELII BARGAEI VARCHIUS</p>
                    <l xml:id="d001l1868" n="1">Ad celebres Arni ripas et littora Daphne</l>
                    <l xml:id="d001l1869" n="2">Nympha erat, Hetruscae cultrix non ultima vallis,</l>
                    <l xml:id="d001l1870" n="3">Quam vetus e summo despectat Faesula clivo</l>
                    <l xml:id="d001l1871" n="4">Et mediam inducta Mynio secat avius unda.</l>
                    <l xml:id="d001l1872" n="5">Illa quidem non apta colo tenuique Minervae</l>
                    <l xml:id="d001l1873" n="6">Iam tum, cum virgo primis floreret ab annis,</l>
                    <l xml:id="d001l1874" n="7">Una sed Aonias inter celebrare sorores</l>
                    <l xml:id="d001l1875" n="8">Nata choros, totum Phoebo sacraverat aevum,</l>
                    <l xml:id="d001l1876" n="9">Grata Deo blandisque comes gratissima nymphis.</l>
                    <l xml:id="d001l1877" n="10">Haec clari ad tumulum Varchii (namque ipsius atro</l>
                    <l xml:id="d001l1878" n="11">Condiderant Varchii manes atque ossa sepulcro</l>
                    <l xml:id="d001l1879" n="12">Pastores) Varchii manes deflebat amatos</l>
                    <l xml:id="d001l1880" n="13">Et tristem Assyriis spargebat odoribus urnam</l>
                    <l xml:id="d001l1881" n="14">Ipsa suo fundens tales e pectore questus:</l>
                    <l xml:id="d001l1882" n="15">"Heu quis tam duro supremam in funere vocem</l>
                    <l xml:id="d001l1883" n="16">Voce sua et lachrymas lachrymis sociabit amicas?</l>
                    <l xml:id="d001l1884" n="17">Vos liquidi fontes, vos cultae flumina vallis,</l>
                    <l xml:id="d001l1885" n="18">Vos aurae ventique leves, qui, dum fera passim</l>
                    <l xml:id="d001l1886" n="19">Saevit hyems, gelida spirantes amnis ab unda</l>
                    <l xml:id="d001l1887" n="20">Editis umbrosas inter vaga murmura sylvas:</l>
                    <l xml:id="d001l1888" n="21">Ducite perpetuum mea carmina ducite fletum.</l>
                    <l xml:id="d001l1889" n="22">Hoc erat, hoc, patula quod ab ilice garrula cornix</l>
                    <l xml:id="d001l1890" n="23">Praedixit persaepe, meum cum Phyllis ad antrum</l>
                    <l xml:id="d001l1891" n="24">Docta, nec hirsuti coniunx non culta Lycotae,</l>
                    <l xml:id="d001l1892" n="25">Crinibus effusis in mollia terga venirent</l>
                    <l xml:id="d001l1893" n="26">Et mihi vernanti legerent de flore corollas.</l>
                    <l xml:id="d001l1894" n="27">Ducite perpetuum mea carmina ducite fletum.</l>
                    <l xml:id="d001l1895" n="28">Heu quis tum mentem miserae Deus abstulit? heu quis</l>
                    <l xml:id="d001l1896" n="29">Avertit sensus omnes mihi, cum tua, Varchii,</l>
                    <l xml:id="d001l1897" n="30">Instaret iam summa dies? quod numen, iniquum</l>
                    <l xml:id="d001l1898" n="31">Offudit tenebras oculis? ne moesta viderem,</l>
                    <l xml:id="d001l1899" n="32">Quam tibi fata vicem, quam sidera saeva pararant,</l>
                    <l xml:id="d001l1900" n="33">Pro dolor, extremam vitae irreparabilis horam.</l>
                    <l xml:id="d001l1901" n="34">Ducite perpetuum mea carmina ducite fletum.</l>
                    <l xml:id="d001l1902" n="35">Nec tamen, interea ni mens mihi laeva fuisset,</l>
                    <l xml:id="d001l1903" n="36">Signa dabant obitus Dii non obscura futuri,</l>
                    <l xml:id="d001l1904" n="37">Cum coelum assiduis operirent nubibus et cum</l>
                    <l xml:id="d001l1905" n="38">Sole dies, astris nox intempesta careret</l>
                    <l xml:id="d001l1906" n="39">Et pluviis auctus flueret brumalibus Arnus.</l>
                    <l xml:id="d001l1907" n="40">Ducite perpetuum mea carmina ducite fletum.</l>
                    <l xml:id="d001l1908" n="41">Ah Daphne infelix, quid tum? si praescia luctus</l>
                    <l xml:id="d001l1909" n="42">Ipsa tui, tantos casus multo ante videres?</l>
                    <l xml:id="d001l1910" n="43">Nam nec rupta semel saevae subtegmina Parcae</l>
                    <l xml:id="d001l1911" n="44">Instaurant nentes, nec quem statuere supremum,</l>
                    <l xml:id="d001l1912" n="45">Praeverterit finem moriens, aut protulit ullus.</l>
                    <l xml:id="d001l1913" n="46">Orassem Divos, cumulassem altaria donis,</l>
                    <l xml:id="d001l1914" n="47">Consumpsem totas illic ego perdita luces.</l>
                    <l xml:id="d001l1915" n="48">Atque oculos, iam iam media cum morte natantes</l>
                    <l xml:id="d001l1916" n="49">Et solem et coelum convexaque sidera linquunt,</l>
                    <l xml:id="d001l1917" n="50">Ah misera his saltem manibus componere possem.</l>
                    <l xml:id="d001l1918" n="51">Ducite perpetuum mea carmina ducite fletum.</l>
                    <l xml:id="d001l1919" n="52">Quis nunc, quis teneros imis in vallibus agnos</l>
                    <l xml:id="d001l1920" n="53">Cantet et excelsa pendentes rupe capellas?</l>
                    <l xml:id="d001l1921" n="54">Quis rores gelidasque nives, quis frigora et aestus,</l>
                    <l xml:id="d001l1922" n="55">Fluminaque et fontes, refluentemque aequoris undam,</l>
                    <l xml:id="d001l1923" n="56">Et tonitrus, et praecipiti cum grandine nimbos,</l>
                    <l xml:id="d001l1924" n="57">Et rerum caussas, et primi exordia mundi</l>
                    <l xml:id="d001l1925" n="58">Explicet? heroasque memor describat Hetruscos?</l>
                    <l xml:id="d001l1926" n="59">Quis Thyrsim ad fagos? veteres Amaryllida ad ornos?</l>
                    <l xml:id="d001l1927" n="60">Ad corylos Daphnem? ad myrtos invitet Iolam?</l>
                    <l xml:id="d001l1928" n="61">Ducite perpetuum mea carmina ducite fletum.</l>
                    <l xml:id="d001l1929" n="62">Ipsa suis, Varchi, tete spoliata racemis</l>
                    <l xml:id="d001l1930" n="63">Vitis et amissa laurus Parnassia bacca</l>
                    <l xml:id="d001l1931" n="64">Flevit, et excultos edera cingente capillos</l>
                    <l xml:id="d001l1932" n="65">Hinc illinc capiti tristes haesere corymbi.</l>
                    <l xml:id="d001l1933" n="66">Ducite perpetuum mea carmina ducite fletum.</l>
                    <l xml:id="d001l1934" n="67">Ipse etiam frontem manibus percussus honestam</l>
                    <l xml:id="d001l1935" n="68">Lugubresque notas vocesque iteravit Apollo.</l>
                    <l xml:id="d001l1936" n="69">Inque cavis Nymphae carmen scripsere comantis</l>
                    <l xml:id="d001l1937" n="70">Corticibus pini atque aeriae cyparissi,</l>
                    <l xml:id="d001l1938" n="71">Esset ut in cineresque tuos et amabile nomen</l>
                    <l xml:id="d001l1939" n="72">Aeterni luctus, aeterni testis amoris.</l>
                    <l xml:id="d001l1940" n="73">Ducite perpetuum mea carmina ducite fletum.</l>
                    <l xml:id="d001l1941" n="74">Te Satyri Panesque, leves te, candide Varchi,</l>
                    <l xml:id="d001l1942" n="75">Suspirant Dryades atraque in veste Napaeae.</l>
                    <l xml:id="d001l1943" n="76">Inque antris specubusque imis in vallibus Echo</l>
                    <l xml:id="d001l1944" n="77">Muta silet queriturque tacens secum ipsa doletque,</l>
                    <l xml:id="d001l1945" n="78">Quod nequeat dulces audire ac reddere voces</l>
                    <l xml:id="d001l1946" n="79">Laeta tuas numerosque alludere dulce canenti.</l>
                    <l xml:id="d001l1947" n="80">Ducite perpetuum mea carmina ducite fletum.</l>
                    <l xml:id="d001l1948" n="81">Nec tantum extremi delphin prope littoris oram,</l>
                    <l xml:id="d001l1949" n="82">Nec tantum in sylvis sola philomela sub umbra</l>
                    <l xml:id="d001l1950" n="83">Luget et ereptos queritur moestissima natos,</l>
                    <l xml:id="d001l1951" n="84">Nec quae per scopulos et saxa per avia ponti</l>
                    <l xml:id="d001l1952" n="85">Deplorant miserae halcyones Ceyca peremptum,</l>
                    <l xml:id="d001l1953" n="86">Quantum Flora tuos obitus, divine poeta.</l>
                    <l xml:id="d001l1954" n="87">Ducite perpetuum mea carmina ducite fletum.</l>
                    <l xml:id="d001l1955" n="88">Quas olim numeris volucres mulcebat amatis,</l>
                    <l xml:id="d001l1956" n="89">Quas olim in sylvis versus cantare docebat</l>
                    <l xml:id="d001l1957" n="90">Luscinias, nunc illae inter fruticeta sedentes</l>
                    <l xml:id="d001l1958" n="91">Certatim ad luctus lamentaque dura loquaces</l>
                    <l xml:id="d001l1959" n="92">Hortantur picas quaeque in frondente palumbes</l>
                    <l xml:id="d001l1960" n="93">Consuerant quercu raucas iterare querelas.</l>
                    <l xml:id="d001l1961" n="94">Ducite perpetuum mea carmina ducite fletum.</l>
                    <l xml:id="d001l1962" n="95">Quis tibi? quis tantum, Varchi, certaverit unquam</l>
                    <l xml:id="d001l1963" n="96">Praeterea? quis labra tuae male sanus avenae</l>
                    <l xml:id="d001l1964" n="97">Admorit posthac? cui tantum audere licebit?</l>
                    <l xml:id="d001l1965" n="98">Nam, tibi quae suaves edebat eburnea cantus</l>
                    <l xml:id="d001l1966" n="99">Fistula, Tyrrhenus quoties inflavit Amyntas,</l>
                    <l xml:id="d001l1967" n="100">Ante alios nymphis et Pani acceptus Amyntas,</l>
                    <l xml:id="d001l1968" n="101">Triste sonat, numeros omnes exosa modosque.</l>
                    <l xml:id="d001l1969" n="102">Ducite perpetuum mea carmina ducite fletum.</l>
                    <l xml:id="d001l1970" n="103">Heu heu tecum una lusus periere iocique,</l>
                    <l xml:id="d001l1971" n="104">Hetruscique sales, et honos, et gloria linguae;</l>
                    <l xml:id="d001l1972" n="105">Tecum una heu Varchi perierunt gaudia vatum,</l>
                    <l xml:id="d001l1973" n="106">Sive illos Tiberis, sive illos educat ingens</l>
                    <l xml:id="d001l1974" n="107">Permessus, sive Arnus alit liquentibus undis.</l>
                    <l xml:id="d001l1975" n="108">Ducite perpetuum mea carmina ducite fletum.</l>
                    <l xml:id="d001l1976" n="109">Quin etiam gremium lugubri affusa feretro</l>
                    <l xml:id="d001l1977" n="110">Alma Venus: - Nobis, nobis heu Varchius (inquit)</l>
                    <l xml:id="d001l1978" n="111">Occidit et iamdudum ullo sine corpore imago</l>
                    <l xml:id="d001l1979" n="112">Elysios inter manes versatur et umbras.</l>
                    <l xml:id="d001l1980" n="113">Non illic versus, non dulcia carmina dictat,</l>
                    <l xml:id="d001l1981" n="114">Non Heliconiadum latices a fontibus haurit,</l>
                    <l xml:id="d001l1982" n="115">Ultima sed Lethen oblivia potat ad amnem -.</l>
                    <l xml:id="d001l1983" n="116">Ducite perpetuum mea carmina ducite fletum".</l>
                    <l xml:id="d001l1984" n="117">Haec Daphne. At densae coelo cum forte tenebrae</l>
                    <l xml:id="d001l1985" n="118">Instarent, summum secuit moestissima crinem,</l>
                    <l xml:id="d001l1986" n="119">Mitteret ut dulci memorabile munus amico.</l>
                    <l xml:id="d001l1987" n="120">"Supremumque vale, Varchi vale optime" dixit.</l>
                    <lb/>
                    <lb/>
                    <lb/>
                    <lb/>
                    <lb/>
                    <lb/>
                    <lb/>
                </div2>
            </div1>
        </body>
    </text>
</TEI>
