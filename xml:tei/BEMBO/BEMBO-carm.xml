<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BEMBO-carm">
                    <title>carmina</title>
                    <title type="short">carmina</title>
                    <abbr>carm.</abbr>
                    <bibl>M. Scorsone, 1990</bibl>
                </title>
                <author xml:id="BEMBO" n="237.000">
                    <name>Bembo, Pietro</name>
                    <date>Venezia 1470 - 1547</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Pietro Bembo</persName>
                    <abbr>BEMBO</abbr>
                </author>
                <respStmt>
                    <resp>Reference basis text</resp>
                    <name>M. Scorsone, 1990</name>
                </respStmt>
            </titleStmt>
            <extent>
                <measure unit="words" quantity="7812">7812</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>M. Scorsone, 1990</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="various">
                <head>
                    <title>1</title>
                    <bibl source="digital">Daniela  Marrone</bibl>
                </head>
                <div2 xml:id="001c001" type="carmen" met="F">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. pastorum chorus</p>
                    <l xml:id="d001l2" n="1">Pastores tua turba te rogamus,</l>
                    <l xml:id="d001l3" n="2">Seu tu nomine Pan arundinator,</l>
                    <l xml:id="d001l4" n="3">Seu Faunus dubii potens futuri,</l>
                    <l xml:id="d001l5" n="4">Barbatus capripesque cornigerque,</l>
                    <l xml:id="d001l6" n="5">Seu malis, Pater, Incubus vocari:</l>
                    <l xml:id="d001l7" n="6">Nos et res tueare, Dive, nostras.</l>
                    <l xml:id="d001l8" n="7">En iam ver redit et dies rebellem</l>
                    <l xml:id="d001l9" n="8">Paulatim sibi vendicat teporem;</l>
                    <l xml:id="d001l10" n="9">Iam collis viret et sinu soluto</l>
                    <l xml:id="d001l11" n="10">Florentes tibi porrigit genistas.</l>
                    <l xml:id="d001l12" n="11">Pastores tua turba te rogamus,</l>
                    <l xml:id="d001l13" n="12">Nos et res tueare, Dive, nostras.</l>
                    <l xml:id="d001l14" n="13">Nunc annus puer et tenellus orbis;</l>
                    <l xml:id="d001l15" n="14">Nunc sol purior et colora tellus;</l>
                    <l xml:id="d001l16" n="15">Nunc ludit Venus alma, nunc sorores</l>
                    <l xml:id="d001l17" n="16">Festas Gratia poscit ad choreas.</l>
                    <l xml:id="d001l18" n="17">Pastores tua turba te rogamus,</l>
                    <l xml:id="d001l19" n="18">Nos et res tueare, Dive, nostras.</l>
                    <l xml:id="d001l20" n="19">Novum montivagae thymum capellae</l>
                    <l xml:id="d001l21" n="20">Tondent, et cytisi comam arbutique</l>
                    <l xml:id="d001l22" n="21">Pascunt purpureos oves per agros,</l>
                    <l xml:id="d001l23" n="22">Et pugnam cupidi cient mariti.</l>
                    <l xml:id="d001l24" n="23">Pastores tua turba te rogamus,</l>
                    <l xml:id="d001l25" n="24">Nos et res tueare, Dive, nostras.</l>
                    <l xml:id="d001l26" n="25">Nunc o nunc opus est, Pater, volenti</l>
                    <l xml:id="d001l27" n="26">Aspires genio, et gregem revisas,</l>
                    <l xml:id="d001l28" n="27">Dum liber stabulis: tibi dicatum</l>
                    <l xml:id="d001l29" n="28">Ne qua sors populum gravis fatiget.</l>
                    <l xml:id="d001l30" n="29">Pastores tua turba te rogamus,</l>
                    <l xml:id="d001l31" n="30">Nos et res tueare, Dive, nostras.</l>
                    <l xml:id="d001l32" n="31">Tu fures, avidum genus, coerce;</l>
                    <l xml:id="d001l33" n="32">Tu morbos abige atra saevientes;</l>
                    <l xml:id="d001l34" n="33">Tu bellum iubeas, bonus, famemque</l>
                    <l xml:id="d001l35" n="34">Ignotis procul exulare terris.</l>
                    <l xml:id="d001l36" n="35">Pastores tua turba te rogamus,</l>
                    <l xml:id="d001l37" n="36">Nos et res tueare, Dive, nostras.</l>
                    <l xml:id="d001l38" n="37">Defendat saturas nemus capellas;</l>
                    <l xml:id="d001l39" n="38">Fida non egeant oves canum vi;</l>
                    <l xml:id="d001l40" n="39">Audaces lupus inter erret agnos,</l>
                    <l xml:id="d001l41" n="40">Cumque hoedis Libyci accubent leones.</l>
                    <l xml:id="d001l42" n="41">Pastores tua turba te rogamus,</l>
                    <l xml:id="d001l43" n="42">Nos et res tueare, Dive, nostras.</l>
                    <l xml:id="d001l44" n="43">Absit fraus scelerum comes, suoque</l>
                    <l xml:id="d001l45" n="44">Se livor miser imbuat veneno;</l>
                    <l xml:id="d001l46" n="45">Et lis cedere discat, et solutam</l>
                    <l xml:id="d001l47" n="46">Devinctus metuat furor quietem.</l>
                    <l xml:id="d001l48" n="47">Pastores tua turba te rogamus,</l>
                    <l xml:id="d001l49" n="48">Nos et res tueare, Dive, nostras.</l>
                    <l xml:id="d001l50" n="49">Sit pax candida, sit beata, plena</l>
                    <l xml:id="d001l51" n="50">Pomis copia frugibusque cornu:</l>
                    <l xml:id="d001l52" n="51">Qualis cum positum recenter orbem</l>
                    <l xml:id="d001l53" n="52">Saturnus Iove sanctior regebat.</l>
                    <l xml:id="d001l54" n="53">Pastores tua turba te rogamus,</l>
                    <l xml:id="d001l55" n="54">Nos et res tueare, Dive, nostras.</l>
                    <l xml:id="d001l56" n="55">Audis nos, Pater? an novam per agros</l>
                    <l xml:id="d001l57" n="56">Suspiras Venerem et preces recusas?</l>
                    <l xml:id="d001l58" n="57">Ah cur nos fugis? hi tui poetae:</l>
                    <l xml:id="d001l59" n="58">Haec olim tibi ducitur chorea.</l>
                    <l xml:id="d001l60" n="59">Pastores tua turba te rogamus,</l>
                    <l xml:id="d001l61" n="60">Nos et res tueare, Dive, nostras.</l>
                    <l xml:id="d001l62" n="61">Scimus quid sit amor, quid obstinata</l>
                    <l xml:id="d001l63" n="62">Defigi tacitum iecur sagitta;</l>
                    <l xml:id="d001l64" n="63">Adsis tu tamen, ipse dum laboro</l>
                    <l xml:id="d001l65" n="64">Coepti carminis explicare pensum.</l>
                    <l xml:id="d001l66" n="65">Pastores tua turba te rogamus,</l>
                    <l xml:id="d001l67" n="66">Nos et res tueare, Dive, nostras.</l>
                    <l xml:id="d001l68" n="67">Et ver pulvereum, humidam et vehat sol</l>
                    <l xml:id="d001l69" n="68">Aestatem pecori laborioso;</l>
                    <l xml:id="d001l70" n="69">Neu laxent pluviae, vel impotenti</l>
                    <l xml:id="d001l71" n="70">Sydus ubera comprimat calore.</l>
                    <l xml:id="d001l72" n="71">Pastores tua turba te rogamus,</l>
                    <l xml:id="d001l73" n="72">Nos et res tueare, Dive, nostras.</l>
                    <l xml:id="d001l74" n="73">Tum fons vitreus, et perennis unda</l>
                    <l xml:id="d001l75" n="74">Festinans placido sonet susurro,</l>
                    <l xml:id="d001l76" n="75">Quo sitim veniat, meridiemque</l>
                    <l xml:id="d001l77" n="76">Umbrosa pecus elevare ripa.</l>
                    <l xml:id="d001l78" n="77">Pastores tua turba te rogamus,</l>
                    <l xml:id="d001l79" n="78">Nos et res tueare, Dive, nostras.</l>
                    <l xml:id="d001l80" n="79">Gregi haec poscimus: at gregis magistros</l>
                    <l xml:id="d001l81" n="80">Praesens perpetua leves iuventa,</l>
                    <l xml:id="d001l82" n="81">Quam lusus comitetur et voluptas</l>
                    <l xml:id="d001l83" n="82">Et nudos Venus osculans amores.</l>
                    <l xml:id="d001l84" n="83">Pastores tua turba te rogamus,</l>
                    <l xml:id="d001l85" n="84">Nos et res tueare, Dive, nostras.</l>
                    <l xml:id="d001l86" n="85">Sic te nec fatuae petant puellae,</l>
                    <l xml:id="d001l87" n="86">Nec Nymphae fugiant meticulosae,</l>
                    <l xml:id="d001l88" n="87">Dum fessae gelidi nemus Lycaei,</l>
                    <l xml:id="d001l89" n="88">Et gratum tibi Maenalon revisunt.</l>
                    <lb/>
                </div2>
                <div2 xml:id="001c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d001l90" n="tit.">2. Faunus ad Nympeum fluvium. | Fictum pro antiquo</p>
                    <l xml:id="d001l91" n="1">Quid tibi nobiscum est, fluviorum infamia, Nympeu?</l>
                    <l xml:id="d001l92" n="2">Flecte alio cursus, perniciose, tuos.</l>
                    <l xml:id="d001l93" n="3">Flecte procul, removeque meo vestigia luco:</l>
                    <l xml:id="d001l94" n="4">Impurum sacra non decet ire via.</l>
                    <l xml:id="d001l95" n="5">Quantum Baianas fregit lascivia villas,</l>
                    <l xml:id="d001l96" n="6">Criminis articulus parsque pusilla tui est.</l>
                    <l xml:id="d001l97" n="7">Huc veniunt mixtae pueris de more puellae,</l>
                    <l xml:id="d001l98" n="8">Inque tua, posita veste, natatur aqua.</l>
                    <l xml:id="d001l99" n="9">Lusibus interea duxisse procacibus horas</l>
                    <l xml:id="d001l100" n="10">Nequitiaque iuvat continuare diem:</l>
                    <l xml:id="d001l101" n="11">Cumque libet, mediis passim iunguntur in undis,</l>
                    <l xml:id="d001l102" n="12">Lascivum femori conseriturque femur.</l>
                    <l xml:id="d001l103" n="13">Tu tamen haec pateris, nec te mea numina tangunt,</l>
                    <l xml:id="d001l104" n="14">Ante oculos fieri turpia probra meos.</l>
                    <l xml:id="d001l105" n="15">Quin etiam si quid specto, et spectare necesse est,</l>
                    <l xml:id="d001l106" n="16">Illi se improbius liberiusque petunt,</l>
                    <l xml:id="d001l107" n="17">Permolitur pueroque puer, pactique vicissim</l>
                    <l xml:id="d001l108" n="18">Obscaenos agitant nostra sub ora modos;</l>
                    <l xml:id="d001l109" n="19">Meque vocans uda media inter savia lingua,</l>
                    <l xml:id="d001l110" n="20">Crissat ab imposito fixa puella mare.</l>
                    <l xml:id="d001l111" n="21">At mihi tum mediae saliunt tentigine venae,</l>
                    <l xml:id="d001l112" n="22">Surgit et in cornu spina recurva suum.</l>
                    <l xml:id="d001l113" n="23">Omnia sed parvi facerem tamen: hoc mihi magno est,</l>
                    <l xml:id="d001l114" n="24">Hoc dolet, hoc aequa non ego mente fero:</l>
                    <l xml:id="d001l115" n="25">Adsueti longa cum sint in crimina culpa,</l>
                    <l xml:id="d001l116" n="26">Concubitus fugiunt qualibet arte meos,</l>
                    <l xml:id="d001l117" n="27">Sive Lycam puerum coepi mollire precando,</l>
                    <l xml:id="d001l118" n="28">Seu tacitus, qua se fert Telesilla, sequor.</l>
                    <l xml:id="d001l119" n="29">Ille preces non audit amantis, at illa sequentem</l>
                    <l xml:id="d001l120" n="30">Praevolat, et tardum ludit, ut aura, senem.</l>
                    <l xml:id="d001l121" n="31">Non tu parva meo praebes alimenta furori,</l>
                    <l xml:id="d001l122" n="32">Amnis moeche, et vos insidiosa vada:</l>
                    <l xml:id="d001l123" n="33">Nam neque nos olidi vincunt pruritibus hirqui,</l>
                    <l xml:id="d001l124" n="34">Nec sum Lampsacio castior ipse Deo.</l>
                    <l xml:id="d001l125" n="35">Quod si me Cybele curat iustissima mater,</l>
                    <l xml:id="d001l126" n="36">Quam penes est bruti fasque nefasque soli,</l>
                    <l xml:id="d001l127" n="37">Invisi latices fundo pereatis ab imo,</l>
                    <l xml:id="d001l128" n="38">Vosque petant sicci traiiciantque pedes.</l>
                    <lb/>
                </div2>
                <div2 xml:id="001c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d001l129" n="tit.">3. Faunus ad nymphas</p>
                    <l xml:id="d001l130" n="1">Dicite cur nostros, Nymphae, fugiatis amores:</l>
                    <l xml:id="d001l131" n="2">Quid Faunus, quo sic despiciatur, habet?</l>
                    <l xml:id="d001l132" n="3">Cornua si mihi sunt, sunt et sua cornua Baccho:</l>
                    <l xml:id="d001l133" n="4">Inque sinus vocat hunc Cressa puella suos.</l>
                    <l xml:id="d001l134" n="5">Ignea si frons est, an non frons ignea Phoebo est?</l>
                    <l xml:id="d001l135" n="6">Hoc tamen est Clymene facta parente parens.</l>
                    <l xml:id="d001l136" n="7">Barba riget suffusa genis? dedit improba saepe</l>
                    <l xml:id="d001l137" n="8">Oscula barbato Deianira viro.</l>
                    <l xml:id="d001l138" n="9">Intonso densoque tegor praecordia villo?</l>
                    <l xml:id="d001l139" n="10">Nil ideo Marti est Ilia questa suo.</l>
                    <l xml:id="d001l140" n="11">Capripedem arguitis: quid claudo turpius? at tu</l>
                    <l xml:id="d001l141" n="12">Nupsisti claudo, Cypria pulchra, Deo.</l>
                    <l xml:id="d001l142" n="13">Denique si qua meae pars est non bella figurae,</l>
                    <l xml:id="d001l143" n="14">Exemplum a coelo, quod capiatis, habet.</l>
                    <l xml:id="d001l144" n="15">Sed vos nimirum mortalia facta sequutae,</l>
                    <l xml:id="d001l145" n="16">Omnis quando auro conciliatur amor,</l>
                    <l xml:id="d001l146" n="17">Pastorum et pecoris tenui custode repulso,</l>
                    <l xml:id="d001l147" n="18">Quaeritis a magnis munera magna Deis.</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l148" n="tit.">4. Iolas ad Faunum</p>
                    <l xml:id="d001l149" n="1">Mollibus Alcippe vernantia serta genistis</l>
                    <l xml:id="d001l150" n="2">Collis ab usque iugo fert tibi, Faune, sui.</l>
                    <l xml:id="d001l151" n="3">Ut vidi, huc amens summo de monte cucurri:</l>
                    <l xml:id="d001l152" n="4">Aspice perculso quam tibi corde loquor.</l>
                    <l xml:id="d001l153" n="5">Nunc adeo si saepe tuos cantavimus ignes,</l>
                    <l xml:id="d001l154" n="6">Affer opem flammae tu quoque, Dive, meae.</l>
                    <l xml:id="d001l155" n="7">Formosi cum te floris velabit honore,</l>
                    <l xml:id="d001l156" n="8">Haec illi dicas, ut tua verba, precor:</l>
                    <l xml:id="d001l157" n="9">"Alcippe, miserum fastu quae perdis Iolam</l>
                    <l xml:id="d001l158" n="10">Teque simul tacito fallis inepta dolo,</l>
                    <l xml:id="d001l159" n="11">Munera, quae portas, bene si tibi nota fuissent,</l>
                    <l xml:id="d001l160" n="12">Damni te poterant admonuisse tui.</l>
                    <l xml:id="d001l161" n="13">Nec reflorescunt, quae iam cecidere, genistae,</l>
                    <l xml:id="d001l162" n="14">Nec redeunt, qui iam praeteriere dies.</l>
                    <l xml:id="d001l163" n="15">Quod si nulla mei tangit te cura poetae,</l>
                    <l xml:id="d001l164" n="16">Ah saltem formae parce, puella, tuae".</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d001l165" n="tit.">5. Thestylis ad Faunum</p>
                    <l xml:id="d001l166" n="1">Thestylis Alconis lectum pressura mariti,</l>
                    <l xml:id="d001l167" n="2">Numinis et cultus semper amica tui,</l>
                    <l xml:id="d001l168" n="3">Ipsum, Dive, suae tibi virginitatis honorem</l>
                    <l xml:id="d001l169" n="4">Solvit, adhuc nulli vincula tacta viro:</l>
                    <l xml:id="d001l170" n="5">Utque ea zona tuam pinum complexa tenebit,</l>
                    <l xml:id="d001l171" n="6">Sic se animo, sic se vinciat ille, rogat.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d001l172" n="tit.">6. Daphnis ad Faunum</p>
                    <l xml:id="d001l173" n="1">Hac tibi, Faune, tua quae pendet fistula pinu,</l>
                    <l xml:id="d001l174" n="2">De victo grates Thyrside Daphnis agit.</l>
                    <l xml:id="d001l175" n="3">Quod si etiam illius dederis superare magistrum,</l>
                    <l xml:id="d001l176" n="4">Caedetur festis alba capella tuis.</l>
                    <lb/>
                </div2>
                <div2 xml:id="001c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d001l177" n="tit.">7. Galatea</p>
                    <l xml:id="d001l178" n="1">Pana Deum Siculi per iniquas littoris undas</l>
                    <l xml:id="d001l179" n="2">Eludit tarda dum Galatea fuga,</l>
                    <l xml:id="d001l180" n="3">Seque adeo, spe provectus studioque sequendi</l>
                    <l xml:id="d001l181" n="4">Plus medium infido tingueret ille mari:</l>
                    <l xml:id="d001l182" n="5">"Quo fugis, o Galatea? mane, mane o Galatea:</l>
                    <l xml:id="d001l183" n="6">Non ego sum, dixit, non ego, Nympha, Cyclops,</l>
                    <l xml:id="d001l184" n="7">Qui flavum avulsis iaculatus rupibus Acin,</l>
                    <l xml:id="d001l185" n="8">Saevitiae liquit tristia signa suae.</l>
                    <l xml:id="d001l186" n="9">Pastorum pecorisque Deus, cui garrula cera</l>
                    <l xml:id="d001l187" n="10">Prima dedit varios fistula iuncta modos,</l>
                    <l xml:id="d001l188" n="11">Quem gelidi frondosa colunt pineta Lycaei</l>
                    <l xml:id="d001l189" n="12">Laetaque Maenalio Parrhasis ora iugo,</l>
                    <l xml:id="d001l190" n="13">Unam de cunctis te diligo Neptuninis:</l>
                    <l xml:id="d001l191" n="14">Galatea, mane, o iam Galatea mane",</l>
                    <l xml:id="d001l192" n="15">Ille loquebatur; fundo declive maligno</l>
                    <l xml:id="d001l193" n="16">Littus erat: gressum non tenuere pedes.</l>
                    <l xml:id="d001l194" n="17">Sed pelagi dum caeca urget male cautus, et instat</l>
                    <l xml:id="d001l195" n="18">Qua refugit pendens, subtrahiturque solum,</l>
                    <l xml:id="d001l196" n="19">Labitur, et summas dorso converrit arenas:</l>
                    <l xml:id="d001l197" n="20">Labentem intortis obruit unda fretis,</l>
                    <l xml:id="d001l198" n="21">Utque Deam, Galatea iterans, Galatea, vocabat,</l>
                    <l xml:id="d001l199" n="22">Implerunt tenues ora vocantis aquae.</l>
                    <l xml:id="d001l200" n="23">Tum primum latices epotavisse marinos</l>
                    <l xml:id="d001l201" n="24">Pana ferunt, ponti nec latuisse Deum,</l>
                    <l xml:id="d001l202" n="25">Sed quia Nereidas ibat vexare puellas.</l>
                    <l xml:id="d001l203" n="26">Offensum fluctus non tenuisse suos.</l>
                    <l xml:id="d001l204" n="27">Ergo illum nandi insuetum glauca excipit alto</l>
                    <l xml:id="d001l205" n="28">Unda sinu: exultant irrequieta vada.</l>
                    <l xml:id="d001l206" n="29">Marmora ter superare manu conatus amara,</l>
                    <l xml:id="d001l207" n="30">Ter circumfusis est revolutus aquis;</l>
                    <l xml:id="d001l208" n="31">Nympha Dei lapsum cupidis spectabat ocellis,</l>
                    <l xml:id="d001l209" n="32">Gratior et pulchro risus in ore fuit.</l>
                    <l xml:id="d001l210" n="33">Spectarant, sparsi ut steterant per littora, Fauni,</l>
                    <l xml:id="d001l211" n="34">Pan, comites Fauni, grataque turba tua,</l>
                    <l xml:id="d001l212" n="35">Et mixtus Faunis, cordi cui semper amores</l>
                    <l xml:id="d001l213" n="36">Nympharum et querulo tibia rauca sono,</l>
                    <l xml:id="d001l214" n="37">Incubus, et Satyri, et coniferae Sylvanus</l>
                    <l xml:id="d001l215" n="38">Arboris agresti cinctus honore caput.</l>
                    <l xml:id="d001l216" n="39">Qui simul atque ipsum gentis videre parentem</l>
                    <l xml:id="d001l217" n="40">Pana sub impuris mergier aequoribus:</l>
                    <l xml:id="d001l218" n="41">"Nympha redi, Galatea redi, neu desere amantem",</l>
                    <l xml:id="d001l219" n="42">Ingeminant omnes, "candida Nympha redi.</l>
                    <l xml:id="d001l220" n="43">Ah tantum ne admisse tuis sit dedecus undis,</l>
                    <l xml:id="d001l221" n="44">Quod taceant nulli post, Galatea, dies",</l>
                    <l xml:id="d001l222" n="45">Ingeminant Divi; clamoribus icta resultat</l>
                    <l xml:id="d001l223" n="46">Arida pumiceum qua lavit Aetna pedem.</l>
                    <l xml:id="d001l224" n="47">Illa metum fallax simulare et tendere in altum</l>
                    <l xml:id="d001l225" n="48">Et vanas surda reiicere aure preces;</l>
                    <l xml:id="d001l226" n="49">Quo magis ii tristes moesti versare querelas,</l>
                    <l xml:id="d001l227" n="50">Et pelagi expertes dicere amore Deos.</l>
                    <l xml:id="d001l228" n="51">Pectora pars pulsare manu, pars currere in undas</l>
                    <l xml:id="d001l229" n="52">Cedit, et argutos tardat arena pedes.</l>
                    <l xml:id="d001l230" n="53">Omnia quae obliquo, lente nans, respicit ore,</l>
                    <l xml:id="d001l231" n="54">Unaque tot gaudet fallere Nympha Deos.</l>
                    <l xml:id="d001l232" n="55">Utque satis lusit: "Certe sat lusimus, inquit,</l>
                    <l xml:id="d001l233" n="56">Successuque mei non caruere doli".</l>
                    <l xml:id="d001l234" n="57">Atque ita iactatis relegit freta versa lacertis,</l>
                    <l xml:id="d001l235" n="58">Pronaque non longum vincere tendit iter.</l>
                    <l xml:id="d001l236" n="59">Summa secant pulsae fluctu saliente papillae,</l>
                    <l xml:id="d001l237" n="60">Spumea sub niveo murmurat unda pede.</l>
                    <l xml:id="d001l238" n="61">Tum summo apprehensum cornu sustollit: at illi</l>
                    <l xml:id="d001l239" n="62">Clauserat insolitus lumina victa sopor,</l>
                    <l xml:id="d001l240" n="63">Ut rediit cum luce animus: "Quo percitus oestro</l>
                    <l xml:id="d001l241" n="64">Coniugium affectas, dixit, inepte, meum?</l>
                    <l xml:id="d001l242" n="65">Perque ausus vada salsa sequi regna invia vobis,</l>
                    <l xml:id="d001l243" n="66">Invitam pergis sollicitare Deam?</l>
                    <l xml:id="d001l244" n="67">Numen aquae gaudet tumidarum numine aquarum,</l>
                    <l xml:id="d001l245" n="68">Conveniunt votis vota propinqua meis.</l>
                    <l xml:id="d001l246" n="69">Tu pete montivagas, quarum es de gente, capellas,</l>
                    <l xml:id="d001l247" n="70">Parte tui, et nostros linque, proterve, toros".</l>
                    <lb/>
                </div2>
                <div2 xml:id="001c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d001l248" n="tit.">8. Priapus</p>
                    <l xml:id="d001l249" n="1">Ante alias omnes, meus hic quas educat hortus,</l>
                    <l xml:id="d001l250" n="2">Una puellares allicit herba manus:</l>
                    <l xml:id="d001l251" n="3">Quam rapiunt, non ut capiti dent ferre corollas</l>
                    <l xml:id="d001l252" n="4">Et niteat multo flore revincta coma;</l>
                    <l xml:id="d001l253" n="5">Laeta nec ut festi velentur limina templi,</l>
                    <l xml:id="d001l254" n="6">Cum facit ad patrios plebs venerata Deos;</l>
                    <l xml:id="d001l255" n="7">Nec phiala ut molles capiat conclusa maniplos</l>
                    <l xml:id="d001l256" n="8">Guttaque supposito stillet odora foco.</l>
                    <l xml:id="d001l257" n="9">Atque ea non beta est, non brassica, non amaranthus,</l>
                    <l xml:id="d001l258" n="10">Non quae flaventi lumine caltha micat;</l>
                    <l xml:id="d001l259" n="11">Lubrica non lapathus, non est Cereale papaver;</l>
                    <l xml:id="d001l260" n="12">Adiuvat aut medicas quae panacea manus;</l>
                    <l xml:id="d001l261" n="13">Nec Baccho cynara et mensis accepta secundis,</l>
                    <l xml:id="d001l262" n="14">Artificum nec qui surgis, acanthe, labor;</l>
                    <l xml:id="d001l263" n="15">Nec quae cum rapidi vertit se lumine Phoebi,</l>
                    <l xml:id="d001l264" n="16">Nec quae de pueri nomine nomen habet.</l>
                    <l xml:id="d001l265" n="17">Longe alia est longeque alios aptatur in usus,</l>
                    <l xml:id="d001l266" n="18">Nam primum bifido nititur illa pede.</l>
                    <l xml:id="d001l267" n="19">Enodem tenta in caulem, resupinaque tota,</l>
                    <l xml:id="d001l268" n="20">Et patulum minio sparsa rubente caput,</l>
                    <l xml:id="d001l269" n="21">Est eadem, gelidis albet cum terra pruinis,</l>
                    <l xml:id="d001l270" n="22">Est, cum sydereo finditur usta cane.</l>
                    <l xml:id="d001l271" n="23">Nil refugit, nulloque potest non tempore pangi,</l>
                    <l xml:id="d001l272" n="24">Nullis non apte conseriturque locis.</l>
                    <l xml:id="d001l273" n="25">Certa nec ulla soli ratio est, cultusque serendae:</l>
                    <l xml:id="d001l274" n="26">Foecundum, subigas tu modo, semen habet.</l>
                    <l xml:id="d001l275" n="27">Semina seu mandes sulcis, seu fossa feraces</l>
                    <l xml:id="d001l276" n="28">Accipiat plantas, utraque tuta via est.</l>
                    <l xml:id="d001l277" n="29">At cum iam prima coepit pubescere sylva,</l>
                    <l xml:id="d001l278" n="30">Exaltatque opibus luxuriatque suis.</l>
                    <l xml:id="d001l279" n="31">Tum vero lachrymae summo de vertice manant,</l>
                    <l xml:id="d001l280" n="32">Mella quibus cedant, Sicelis Hybla, tua.</l>
                    <l xml:id="d001l281" n="33">Quin etiam digitis contrectarique superne</l>
                    <l xml:id="d001l282" n="34">Gaudet et attactu crescit ab ipsa tuo.</l>
                    <l xml:id="d001l283" n="35">Nec minus hanc (quae cuncta mihi licet usque tueri,</l>
                    <l xml:id="d001l284" n="36">Nam me posse loqui foemina nulla putat)</l>
                    <l xml:id="d001l285" n="37">Quamlibet ingenuae gaudent tetigisse puellae,</l>
                    <l xml:id="d001l286" n="38">Et mediam tenera continuisse manu;</l>
                    <l xml:id="d001l287" n="39">Saepe iuvat summae prono dare basia vultu,</l>
                    <l xml:id="d001l288" n="40">Lentam sollicita saepe fovere mora.</l>
                    <l xml:id="d001l289" n="41">Dumque fovent, tenues planta risere tumente</l>
                    <l xml:id="d001l290" n="42">Per tunicas agilem surgere, perque manus.</l>
                    <l xml:id="d001l291" n="43">Tum mirata novam faciem non rustica virgo,</l>
                    <l xml:id="d001l292" n="44">Praegrandesque toros insolitumque decus:</l>
                    <l xml:id="d001l293" n="45">"Te veneror, gramen magni mihi numinis instar,</l>
                    <l xml:id="d001l294" n="46">Teque meum columen, te mea sceptra puto",</l>
                    <l xml:id="d001l295" n="47">Dixit; nec cunctata diu vestemque reducit</l>
                    <l xml:id="d001l296" n="48">Et bibulam inducto sedula fonte rigat.</l>
                    <l xml:id="d001l297" n="49">Illa madet fusa circum sua vimina vena,</l>
                    <l xml:id="d001l298" n="50">Quasque haurit, largo foenore reddit aquas,</l>
                    <l xml:id="d001l299" n="51">Cultricumque sinus laetis proventibus implet,</l>
                    <l xml:id="d001l300" n="52">Perfugium in multis una reperta malis.</l>
                    <l xml:id="d001l301" n="53">Nam quae, longiquas sponso volitante per undas,</l>
                    <l xml:id="d001l302" n="54">Carpitur indigno sola relicta situ,</l>
                    <l xml:id="d001l303" n="55">Et macet in viduo pertabescitque cubili,</l>
                    <l xml:id="d001l304" n="56">Fibra se multum graminis huius alit.</l>
                    <l xml:id="d001l305" n="57">Molle iecur tacita quae deperit icta sagitta,</l>
                    <l xml:id="d001l306" n="58">Plurimam in epoto semine sentit opem.</l>
                    <l xml:id="d001l307" n="59">Cui facies pallet, caulem si prandet opimum,</l>
                    <l xml:id="d001l308" n="60">Prandenti gratus serpit in ora rubor.</l>
                    <l xml:id="d001l309" n="61">Et quae turgidulos flendo corrumpit ocellos,</l>
                    <l xml:id="d001l310" n="62">Ut temere in lachrymas hoc genus ire vides,</l>
                    <l xml:id="d001l311" n="63">Rore inspersa levi, summa qui prosilit herba,</l>
                    <l xml:id="d001l312" n="64">Laetitias animo luminibusque facit.</l>
                    <l xml:id="d001l313" n="65">Et quam nigra malis terrent insomnia visis,</l>
                    <l xml:id="d001l314" n="66">Admorso placidus germine somnus habet.</l>
                    <l xml:id="d001l315" n="67">Dudum habilis tum si qua viro est, materque vocari</l>
                    <l xml:id="d001l316" n="68">Expetit, ignavos conqueriturque dies,</l>
                    <l xml:id="d001l317" n="69">Olim ne sterilem postrema redarguat aetas,</l>
                    <l xml:id="d001l318" n="70">Auxilium radix, tempore sumpta, venit.</l>
                    <l xml:id="d001l319" n="71">Denique si qua suo mulier male culta marito est,</l>
                    <l xml:id="d001l320" n="72">Hanc vorat atque assis non sua damna facit.</l>
                    <l xml:id="d001l321" n="73">Quamque magis digitos implet capientis et ore</l>
                    <l xml:id="d001l322" n="74">Manditur oppleto, tam magis illa placet.</l>
                    <l xml:id="d001l323" n="75">In molli latet umbra aliis, mihi semper aperta est:</l>
                    <l xml:id="d001l324" n="76">Tam bona non debet graminis herba tegi.</l>
                    <l xml:id="d001l325" n="77">Nomine si cupias cognoscere, Menta pusilla est.</l>
                    <l xml:id="d001l326" n="78">Rides? Sic illam Roma diserta vocat.</l>
                    <l xml:id="d001l327" n="79">Sed quae, docti homines cum dicunt, Menta pusilla est,</l>
                    <l xml:id="d001l328" n="80">Haec mihi non docto maxima vel nimia.</l>
                    <l xml:id="d001l329" n="81">Parcite Romulidae, verbo sum lapsus in uno:</l>
                    <l xml:id="d001l330" n="82">An cuiquam nimium tale quid esse potest?</l>
                    <lb/>
                </div2>
                <div2 xml:id="001c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d001l331" n="tit.">9. Leucippi et Alconis tumulus</p>
                    <l xml:id="d001l332" n="1">Fer casiam et flores et odori balsama trunci,</l>
                    <l xml:id="d001l333" n="2">Quanta super tumulos integat umbra duos.</l>
                    <l xml:id="d001l334" n="3">O Pan, Pan, periere tui Leucippus et Alcon:</l>
                    <l xml:id="d001l335" n="4">Fer casiam, et plena balsama carpe manu.</l>
                    <l xml:id="d001l336" n="5">Carpe manu flores, ipsaque volente Thalia,</l>
                    <l xml:id="d001l337" n="6">Nympharum sectis sparge sepulchra comis.</l>
                    <l xml:id="d001l338" n="7">Illi, proh, tantum quos tu laudare solebas,</l>
                    <l xml:id="d001l339" n="8">Musa quibus cordi semper amorque fuit,</l>
                    <l xml:id="d001l340" n="9">Proh facinus, periere; nec est revocabile damnum:</l>
                    <l xml:id="d001l341" n="10">Aspice, composito fletur uterque rogo.</l>
                    <l xml:id="d001l342" n="11">O Pan, Pan, seu te gelidi montana Lycaei,</l>
                    <l xml:id="d001l343" n="12">Seu tenet umbrosa Maenalis ora nape,</l>
                    <l xml:id="d001l344" n="13">Huc ades, et tepidam lachrymis resperge favillam:</l>
                    <l xml:id="d001l345" n="14">Dedecet hic lachrymas continuisse, Pater.</l>
                    <l xml:id="d001l346" n="15">Ipsa Venus flevit: teneri flevistis Amores:</l>
                    <l xml:id="d001l347" n="16">Fleverunt Dryades, Nereidesque Deae.</l>
                    <l xml:id="d001l348" n="17">Phoebus adest, repetensque suos mala fata poetas</l>
                    <l xml:id="d001l349" n="18">Vexat flebilibus saxa nemusque modis.</l>
                    <l xml:id="d001l350" n="19">Atque ait haec: "Periere mei Leucippus et Alcon:</l>
                    <l xml:id="d001l351" n="20">Estque adeo, qui me numen habere putet?</l>
                    <l xml:id="d001l352" n="21">En facinus, rapuere meos mala fata poetas,</l>
                    <l xml:id="d001l353" n="22">Quaque sequar raptos, non datur ulla via,</l>
                    <l xml:id="d001l354" n="23">Quos alui, quorum ipse pio cantabar ab ore,</l>
                    <l xml:id="d001l355" n="24">Et dederam laurum crinibus ire meam.</l>
                    <l xml:id="d001l356" n="25">Sume fidem: cornu celeres intende sagittas,</l>
                    <l xml:id="d001l357" n="26">Nimirum ut fugiant te bona prima tua.</l>
                    <l xml:id="d001l358" n="27">Rumpe fidem: cornu celeres infringe sagittas,</l>
                    <l xml:id="d001l359" n="28">Nominis illa tui gloria, Phoebe, iacet.</l>
                    <l xml:id="d001l360" n="29">Nymphae, terrarum praesentia numina, Nymphae,</l>
                    <l xml:id="d001l361" n="30">Quae colitis Thusci littora curva maris,</l>
                    <l xml:id="d001l362" n="31">Phoebus ego: Phoebi testes estote doloris,</l>
                    <l xml:id="d001l363" n="32">Quanquam etiam vester debuit esse dolor.</l>
                    <l xml:id="d001l364" n="33">At vos ulla mei tangit si cura doloris,</l>
                    <l xml:id="d001l365" n="34">Quanquam etiam vester debuit esse dolor,</l>
                    <l xml:id="d001l366" n="35">Pastores, tumulo Phoebi decorate poetas,</l>
                    <l xml:id="d001l367" n="36">Et memorem in tumuli caedite fronte notam:</l>
                    <l xml:id="d001l368" n="37" met="H">- Hic geminae Phoebi curae, Leucippus et Alcon,</l>
                    <l xml:id="d001l369" n="38" met="H">Pastores ovium, pastorum et uterque magistri -".</l>
                    <lb/>
                </div2>
                <div2 xml:id="001c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d001l370" n="tit.">10. ad Melinum</p>
                    <l xml:id="d001l371" n="1">Quid dominam assiduis vexas, Meline, querelis?</l>
                    <l xml:id="d001l372" n="2">Frangitur iniusto laesa timore fides.</l>
                    <l xml:id="d001l373" n="3">Simplicitas magis ipsa iuvat, cum lege soluti</l>
                    <l xml:id="d001l374" n="4">Iungitur in tacito foemina virque toro.</l>
                    <l xml:id="d001l375" n="5">Mitem animum dedit infirmis natura puellis,</l>
                    <l xml:id="d001l376" n="6">Fecit et ad blandas mollia corda preces.</l>
                    <l xml:id="d001l377" n="7">Culpam in amore suae qui nullam agnoscit amicae</l>
                    <l xml:id="d001l378" n="8">Novit qua melius arte perennet amor.</l>
                    <l xml:id="d001l379" n="9">Mulciber aeternos Venerem tenuisset in annos,</l>
                    <l xml:id="d001l380" n="10">Usa minus duro si foret illa viro.</l>
                    <l xml:id="d001l381" n="11">Ah pereat, quicunque suae peccata puellae</l>
                    <l xml:id="d001l382" n="12">Obiicit et flentem sustinuisse potest.</l>
                    <l xml:id="d001l383" n="13">Ipse ego si videam, nollem vidisse fateri,</l>
                    <l xml:id="d001l384" n="14">Gaudia ne flendo dissipet illa mea.</l>
                    <l xml:id="d001l385" n="15">Tu quoque, quod nolles fieri, desiste vereri:</l>
                    <l xml:id="d001l386" n="16">Non erit: innocuos ipse tuetur amor.</l>
                    <lb/>
                </div2>
                <div2 xml:id="001c011" type="carmen" met="E">
                    <head>
                        <abbr>11</abbr>
                    </head>
                    <p xml:id="d001l387" n="tit.">11. ad Telesillam</p>
                    <l xml:id="d001l388" n="1">Ne valeam, Telesilla, tuo ni semper in ore</l>
                    <l xml:id="d001l389" n="2">Saevus Amor facibus cum pharetraque sedet.</l>
                    <l xml:id="d001l390" n="3">Nam quoties mala verba moves, toties mihi pectus</l>
                    <l xml:id="d001l391" n="4">Vapulat heu pueri de pharetra et facibus.</l>
                    <l xml:id="d001l392" n="5">Sed peream, Telesilla, tuo ni semper in ore</l>
                    <l xml:id="d001l393" n="6">Blanda Venus violis cum casiaque sedet.</l>
                    <l xml:id="d001l394" n="7">Oscula nam quoties mihi das auferre petita,</l>
                    <l xml:id="d001l395" n="8">Das toties Veneris et casiam et violas.</l>
                    <l xml:id="d001l396" n="9">Quid Siculis ingrata favis absynthia misces?</l>
                    <l xml:id="d001l397" n="10">Sive mihi tantum sis bona, sive mala,</l>
                    <l xml:id="d001l398" n="11">Altero uti superem laetus, dum te mea vita</l>
                    <l xml:id="d001l399" n="12">Placata potior, altero uti moriar.</l>
                    <lb/>
                </div2>
                <div2 xml:id="001c012" type="carmen" met="E">
                    <head>
                        <abbr>12</abbr>
                    </head>
                    <p xml:id="d001l400" n="tit.">12. ad Lucretiam Borgiam</p>
                    <l xml:id="d001l401" n="1">Tempore, quo primam miscens fluvialibus undis</l>
                    <l xml:id="d001l402" n="2">Iapetionides rite animavit humum,</l>
                    <l xml:id="d001l403" n="3">Scilicet hac teneras oneravit lege puellas</l>
                    <l xml:id="d001l404" n="4">Natura, in nostris parca tenaxque bonis:</l>
                    <l xml:id="d001l405" n="5">Ut speciem et clarae ferret quae munera formae,</l>
                    <l xml:id="d001l406" n="6">Ingenii nullas quaereret illa vias;</l>
                    <l xml:id="d001l407" n="7">Quaeque animi decus indueret, cultumque per artes</l>
                    <l xml:id="d001l408" n="8">Pectus Apollineas ingeniumque ferax,</l>
                    <l xml:id="d001l409" n="9">Illa sibi nullum formae speraret honorem:</l>
                    <l xml:id="d001l410" n="10">Atque omnes pacto iussit adesse Deos.</l>
                    <l xml:id="d001l411" n="11">Plurima cumque novo crevisset foemina mundo,</l>
                    <l xml:id="d001l412" n="12">Eventus certam sustinuere fidem.</l>
                    <l xml:id="d001l413" n="13">Namque ut habent mala rura valentes saepe colonos,</l>
                    <l xml:id="d001l414" n="14">Pigraque, qui bonus est, otia sentit ager,</l>
                    <l xml:id="d001l415" n="15">Sic non formosae cultu nituere puellae,</l>
                    <l xml:id="d001l416" n="16">Et quae pulchra, eadem desidiosa fuit.</l>
                    <l xml:id="d001l417" n="17">Prima, meum atque aevi sydus spectabile nostri,</l>
                    <l xml:id="d001l418" n="18">Tantum animo, quantum, Borgia, fronte micas:</l>
                    <l xml:id="d001l419" n="19">Et tibi cum facie non certet Agenore nata,</l>
                    <l xml:id="d001l420" n="20">Non Helene Idaeo rapta Lacaena Pari,</l>
                    <l xml:id="d001l421" n="21">Te tamen in studia et doctas traducis in artes,</l>
                    <l xml:id="d001l422" n="22">Nec sinis ingenium splendida forma premat.</l>
                    <l xml:id="d001l423" n="23">Sive refers lingua modulatum carmen Hetrusca,</l>
                    <l xml:id="d001l424" n="24">Crederis Hetrusco nata puella solo;</l>
                    <l xml:id="d001l425" n="25">Seu calamo condis numeros et carmina sumpto,</l>
                    <l xml:id="d001l426" n="26">Illa novem possunt scripta decere Deas.</l>
                    <l xml:id="d001l427" n="27">Naulia seu, citharamve manu percurrere eburna,</l>
                    <l xml:id="d001l428" n="28">Et varia Ogygios arte ciere modos,</l>
                    <l xml:id="d001l429" n="29">Seu revocare Padi vicinas cantibus undas,</l>
                    <l xml:id="d001l430" n="30">Mulcentem dulci flumina capta sono,</l>
                    <l xml:id="d001l431" n="31">Seu te nexilibus iuvat indulgere choreis,</l>
                    <l xml:id="d001l432" n="32">Et facili ad numerum subsiluisse pede,</l>
                    <l xml:id="d001l433" n="33">Quam timeo, ne quis spectans haec forte Deorum</l>
                    <l xml:id="d001l434" n="34">Te praedam media raptor ab arce petat,</l>
                    <l xml:id="d001l435" n="35">Sublimemque ferat levibus super aethera pennis,</l>
                    <l xml:id="d001l436" n="36">Detque novi coelo syderis esse Deam.</l>
                    <l xml:id="d001l437" n="37">Quicquid agis, quicquid loqueris, delectat: et omnes</l>
                    <l xml:id="d001l438" n="38">Praecedunt Charites, subsequiturque decor.</l>
                    <l xml:id="d001l439" n="39">Ipse decor sequitur: sed, si modo vera fatemur,</l>
                    <l xml:id="d001l440" n="40">Hei mihi, quam multis est decor ille malo.</l>
                    <l xml:id="d001l441" n="41">Nam minus Aetneas vexant incendia rupes,</l>
                    <l xml:id="d001l442" n="42">Quam quibus est facies, Borgia, nota tua;</l>
                    <l xml:id="d001l443" n="43">Nec facies modo, sed docti quoque pectoris artes;</l>
                    <l xml:id="d001l444" n="44">Ah pereat, si quem forma sine arte movet!</l>
                    <l xml:id="d001l445" n="45">Atque ego, qui miseros olim securus amantes</l>
                    <l xml:id="d001l446" n="46">Ridebam et saevi regna superba Dei,</l>
                    <l xml:id="d001l447" n="47">Spectabamque mari laceras de littore puppes,</l>
                    <l xml:id="d001l448" n="48">Nunc agor in caecas naufragus ipse vias.</l>
                </div2>
                <div2 xml:id="001c013" type="carmen" met="E">
                    <head>
                        <abbr>13</abbr>
                    </head>
                    <p xml:id="d001l449" n="tit.">13. amica ad Gallum</p>
                    <l xml:id="d001l450" n="1">Galle, meum sydus, mea lux, mea summa voluptas,</l>
                    <l xml:id="d001l451" n="2">Quo levis ille tuus tam cito fugit amor,</l>
                    <l xml:id="d001l452" n="3">Lusibus ut metam cupias imponere nostris,</l>
                    <l xml:id="d001l453" n="4">Teque meo properes eripuisse sinu?</l>
                    <l xml:id="d001l454" n="5">Siccine tot nostri de te meruere labores,</l>
                    <l xml:id="d001l455" n="6">Et mea non ullo crimine laesa fides?</l>
                    <l xml:id="d001l456" n="7">Haeccine tu nobis olim promissa dedisti,</l>
                    <l xml:id="d001l457" n="8">Iuratus Paphiae numina magna Deae,</l>
                    <l xml:id="d001l458" n="9">Cum te nunquam alia caliturum, Galle, puella,</l>
                    <l xml:id="d001l459" n="10">Sed fore dicebas tempus in omne meum?</l>
                    <l xml:id="d001l460" n="11">Heu male consultas veri quaecunque putamus</l>
                    <l xml:id="d001l461" n="12">Ullius in verbis pondus inesse viri,</l>
                    <l xml:id="d001l462" n="13">Et miseras, quae, more meo, vitamque necemque</l>
                    <l xml:id="d001l463" n="14">Atque omnes ponunt spes in amante suas.</l>
                    <l xml:id="d001l464" n="15">Nutat ut in summis vento leve culmen aristis,</l>
                    <l xml:id="d001l465" n="16">Fluxa labat vestro sic in amore fides;</l>
                    <l xml:id="d001l466" n="17">Utque undam premit unda sequens pellitque priorem,</l>
                    <l xml:id="d001l467" n="18">Sic vos usque novus versat et urget amor;</l>
                    <l xml:id="d001l468" n="19">Atque ita tu, bone Galle, novo male captus amore,</l>
                    <l xml:id="d001l469" n="20">Qua me destituas, pergis inire viam.</l>
                    <l xml:id="d001l470" n="21">Interea ficto velas tua crimina vultu,</l>
                    <l xml:id="d001l471" n="22">Accumulasque malis perfida facta dolis:</l>
                    <l xml:id="d001l472" n="23">Quaeque potes melius campo committere aperto,</l>
                    <l xml:id="d001l473" n="24">Bella per insidias dissimulata moves.</l>
                    <l xml:id="d001l474" n="25">Nam mihi nulla facis querula convitia lingua,</l>
                    <l xml:id="d001l475" n="26">Nec rapit ira meas ungue notare genas,</l>
                    <l xml:id="d001l476" n="27">Ac neque turbatos abstergere flentis ocellos,</l>
                    <l xml:id="d001l477" n="28">Figereque abstersis oscula luminibus,</l>
                    <l xml:id="d001l478" n="29">Nec piget illapsos fronti componere crines,</l>
                    <l xml:id="d001l479" n="30">Et dare compositae florea serta comae:</l>
                    <l xml:id="d001l480" n="31">Atque illos laudas, atque hanc, et colla manusque</l>
                    <l xml:id="d001l481" n="32">Exiguosque pedes virgineumque latus:</l>
                    <l xml:id="d001l482" n="33">Utque prius, videorque tibi te digna, proborque,</l>
                    <l xml:id="d001l483" n="34">Meque tuos oculos, corque animamque vocas.</l>
                    <l xml:id="d001l484" n="35">Sed te iam totam culpari, Galle, per urbem</l>
                    <l xml:id="d001l485" n="36">Fingis, et a populo non bona verba pati,</l>
                    <l xml:id="d001l486" n="37">Plus aequo facilem quia des te semper amanti,</l>
                    <l xml:id="d001l487" n="38">Meque animo nimium perpetiente feras;</l>
                    <l xml:id="d001l488" n="39">Quaelibet et praesto venias in iussa, nec umquam</l>
                    <l xml:id="d001l489" n="40">Abscedas lateri longius ungue meo;</l>
                    <l xml:id="d001l490" n="41">Quoque tui plures attavi gessere triumphos,</l>
                    <l xml:id="d001l491" n="42">Et proprio quo plus ipse decore micas;</l>
                    <l xml:id="d001l492" n="43">Hoc inquis magis indignum et deforme videri,</l>
                    <l xml:id="d001l493" n="44">Te Veneris laqueis implicuisse caput,</l>
                    <l xml:id="d001l494" n="45">Atque dies totos dominae parere puellae,</l>
                    <l xml:id="d001l495" n="46">Quae tua foemineo sub pede colla premat.</l>
                    <l xml:id="d001l496" n="47">Haec mala ne serpant, curam te velle parumper</l>
                    <l xml:id="d001l497" n="48">Nominis et famae dicis habere tuae.</l>
                    <l xml:id="d001l498" n="49">Ista tui nova cura venit tibi nominis unde,</l>
                    <l xml:id="d001l499" n="50">Me nisi quod miseram linquere, Galle, paras?</l>
                    <l xml:id="d001l500" n="51">Namque in amore movent propriae quem incommoda vitae,</l>
                    <l xml:id="d001l501" n="52">Damna potest famae quique timere suae,</l>
                    <l xml:id="d001l502" n="53">Atque novas leges moerenti dictat amicae,</l>
                    <l xml:id="d001l503" n="54">Subtrahit hic laxo iam sua colla iugo:</l>
                    <l xml:id="d001l504" n="55">Quosque canit titulos speciosaque nomina rerum,</l>
                    <l xml:id="d001l505" n="56">Dissidii causas quaerit habere sui.</l>
                    <l xml:id="d001l506" n="57">Aeneas donec miseram dilexit Elisam,</l>
                    <l xml:id="d001l507" n="58">Fatorum et nati mentio nulla fuit.</l>
                    <l xml:id="d001l508" n="59">Sed sive ille novam muris praecingeret urbem,</l>
                    <l xml:id="d001l509" n="60">Haerebat Phrygio pulchra Libyssa viro;</l>
                    <l xml:id="d001l510" n="61">Seu vexare feras cursu iaculisque pararet,</l>
                    <l xml:id="d001l511" n="62">Vecta comes celeri Sidonis ibat equo;</l>
                    <l xml:id="d001l512" n="63">Seu daret e solio populis sua iura vocatis,</l>
                    <l xml:id="d001l513" n="64">Iura simul populis quae daret, uxor erat.</l>
                    <l xml:id="d001l514" n="65">Verum ubi cessit amor, tum spe surgentis Iuli</l>
                    <l xml:id="d001l515" n="66">Ducitur et fatis lintea danda putat;</l>
                    <l xml:id="d001l516" n="67">Tum videt intrantem muros et multa monentem</l>
                    <l xml:id="d001l517" n="68">De Maia genitum, de genitumque Iove;</l>
                    <l xml:id="d001l518" n="69">Ostia tum Lyciae Tyberina capessere sortes</l>
                    <l xml:id="d001l519" n="70">Grynaeaque iubet cultus in aede Deus,</l>
                    <l xml:id="d001l520" n="71">Et patris Anchisae in somnis super urget imago,</l>
                    <l xml:id="d001l521" n="72">Debita Troianis Itala regna sequi.</l>
                    <l xml:id="d001l522" n="73">Galle, adeo non ora gerit mendacia, cuius</l>
                    <l xml:id="d001l523" n="74">Legitimi pectus aestuat igne Dei.</l>
                    <l xml:id="d001l524" n="75">Albis nigra bonus confundere nescit amator,</l>
                    <l xml:id="d001l525" n="76">Vertereque ambigua fasque nefasque via.</l>
                    <l xml:id="d001l526" n="77">Tam purum nihil est veri quam sensus amoris,</l>
                    <l xml:id="d001l527" n="78">Indigeatque ulla quod minus artis ope.</l>
                    <l xml:id="d001l528" n="79">Ille nihil didicit fictis componere verbis,</l>
                    <l xml:id="d001l529" n="80">Qui, quod amat, certa novit amare fide,</l>
                    <l xml:id="d001l530" n="81">Nec quaerit furtis, bene sed placuisse merendo,</l>
                    <l xml:id="d001l531" n="82">Et tantum pollens simplicitate sua est.</l>
                    <l xml:id="d001l532" n="83">Adde quod est Amor ipse puer, nec convenit illo</l>
                    <l xml:id="d001l533" n="84">Versutum pectus militis esse duce.</l>
                    <l xml:id="d001l534" n="85">Utque Deus nullo velat sibi corpus amictu,</l>
                    <l xml:id="d001l535" n="86">Sic nudis animis vult sua bella geri:</l>
                    <l xml:id="d001l536" n="87">Quemque videt non insidiis, non artibus uti,</l>
                    <l xml:id="d001l537" n="88">Hic bonus est, inquit, miles, eritque mihi.</l>
                    <l xml:id="d001l538" n="89">At contra incerti et malefidum vulgus amantes,</l>
                    <l xml:id="d001l539" n="90">Illita felle malae pectora fraudis habent.</l>
                    <l xml:id="d001l540" n="91">Nam semper magnis se dicunt ignibus uri,</l>
                    <l xml:id="d001l541" n="92">Ardet ut in summo Sicelis Aetna iugo:</l>
                    <l xml:id="d001l542" n="93">Sed modo se patriae, modo se causantur amicis,</l>
                    <l xml:id="d001l543" n="94">Nunc dare principibus imperiisque diem,</l>
                    <l xml:id="d001l544" n="95">Nunc famae spectare viam, nitique per ora</l>
                    <l xml:id="d001l545" n="96">Ire virum, atque astris inseruisse caput,</l>
                    <l xml:id="d001l546" n="97">Dum fallant astu miseras perdantque puellas:</l>
                    <l xml:id="d001l547" n="98">Quos inter magnum tu quoque nomen habes.</l>
                    <l xml:id="d001l548" n="99">Atque utinam vanis in te, mea vita, querelis</l>
                    <l xml:id="d001l549" n="100">Invecta et falsa dicerer usa nota:</l>
                    <l xml:id="d001l550" n="101">Constantique fide tu nos, ut fingis, amares,</l>
                    <l xml:id="d001l551" n="102">Adversi ferrent nec mea vela Noti.</l>
                    <l xml:id="d001l552" n="103">Sive tamen nostri perstas in amore fideque,</l>
                    <l xml:id="d001l553" n="104">Arcessis propera cur mea fata via?</l>
                    <l xml:id="d001l554" n="105">Seu tuus ille prior menti deferbuit ardor,</l>
                    <l xml:id="d001l555" n="106">Ah cur me miseram linquere, Galle, paras,</l>
                    <l xml:id="d001l556" n="107">Quae te uno semper colui male sana tenore,</l>
                    <l xml:id="d001l557" n="108">Quae sum per longas usque sequuta vias?</l>
                    <l xml:id="d001l558" n="109">Ipsa quidem non defugio tua iussa, nec ulla</l>
                    <l xml:id="d001l559" n="110">Parte tuus nobis dissimulatur honos.</l>
                    <l xml:id="d001l560" n="111">Sed cave, ne titulos dum vis augere, perempta</l>
                    <l xml:id="d001l561" n="112">Infirmet laudes una puella tuas.</l>
                    <lb/>
                </div2>
                <div2 xml:id="001c014" type="carmen" met="E">
                    <head>
                        <abbr>14</abbr>
                    </head>
                    <p xml:id="d001l562" n="tit.">14. ad Lygdamum</p>
                    <l xml:id="d001l563" n="1">Heu diversa tuis quam sunt mea, Lygdame, fata:</l>
                    <l xml:id="d001l564" n="2">Ut nos non uno versat in orbe Deus!</l>
                    <l xml:id="d001l565" n="3">Tu, quod amas, crebro invisis, longumque tuendo</l>
                    <l xml:id="d001l566" n="4">Aegrum animum atque avidos pascis amore oculos;</l>
                    <l xml:id="d001l567" n="5">Et lateri admissus iocundos aure susurros</l>
                    <l xml:id="d001l568" n="6">Pendulus et fragrantem excipis ore animam;</l>
                    <l xml:id="d001l569" n="7">Summa vel auratae suspendis basia mitrae,</l>
                    <l xml:id="d001l570" n="8">Dum loqueris vacuam blandus ad auriculam;</l>
                    <l xml:id="d001l571" n="9">Levibus aut raptum digitis, teretive lacerto</l>
                    <l xml:id="d001l572" n="10">Molle decus domina non renuente geris;</l>
                    <l xml:id="d001l573" n="11">Et trahis a prima serus convivia nocte,</l>
                    <l xml:id="d001l574" n="12">Dum sol frenatos ad iuga poscat equos.</l>
                    <l xml:id="d001l575" n="13">At mihi longiquae gentesque urbesque petuntur,</l>
                    <l xml:id="d001l576" n="14">Ut toto a domina separer orbe mea;</l>
                    <l xml:id="d001l577" n="15">Et modo nimbosas mannis transmittimur alpes</l>
                    <l xml:id="d001l578" n="16">Saxaque vix ipsis exuperanda feris;</l>
                    <l xml:id="d001l579" n="17">Nec caeci nemorum tractus suspectaque lustra,</l>
                    <l xml:id="d001l580" n="18">Nec tardant nostras flumina adaucta vias.</l>
                    <l xml:id="d001l581" n="19">Interdum audaci vastum trabe currimus aequor,</l>
                    <l xml:id="d001l582" n="20">Velaque nostra iidem venti animamque ferunt.</l>
                    <l xml:id="d001l583" n="21">Qua tamen in terra est mea lux, convertor ad illam,</l>
                    <l xml:id="d001l584" n="22">Et frustra Eurydices nomen in ore meo est:</l>
                    <l xml:id="d001l585" n="23">Atque ita coniunctorum animis et amore duorum,</l>
                    <l xml:id="d001l586" n="24">Alteri adest semper quod cupit, alteri abest.</l>
                    <lb/>
                </div2>
                <div2 xml:id="001c015" type="carmen" met="E">
                    <head>
                        <abbr>15</abbr>
                    </head>
                    <p xml:id="d001l587" n="tit.">15. de amica a viro servata diligentissime</p>
                    <l xml:id="d001l588" n="1">Non tua nequicquam mediis sitientis in undis,</l>
                    <l xml:id="d001l589" n="2">Tantale, flumineus respuit ora liquor;</l>
                    <l xml:id="d001l590" n="3">Nec frustra esurientem eludunt arbore ab alta</l>
                    <l xml:id="d001l591" n="4">Semper verticibus pendula poma tuis.</l>
                    <l xml:id="d001l592" n="5">Nempe haec damnatos exercet fabula amantes:</l>
                    <l xml:id="d001l593" n="6">Huic nos poenarum debita turba sumus.</l>
                    <l xml:id="d001l594" n="7">En ego, cui domina est, quae me mihi charior ipso est,</l>
                    <l xml:id="d001l595" n="8">Pro qua non metuam, vivat ut illa, mori;</l>
                    <l xml:id="d001l596" n="9">Quae me prae dulci germana et fratribus aureis,</l>
                    <l xml:id="d001l597" n="10">Praeque suo sese dicit amare viro;</l>
                    <l xml:id="d001l598" n="11">Cum teneant nos iidem ambo intra tecta penates</l>
                    <l xml:id="d001l599" n="12">Una eadem, atque uno pene etiam in thalamo,</l>
                    <l xml:id="d001l600" n="13">Saepe ut nuda sinus et qualis surgit ab ipso</l>
                    <l xml:id="d001l601" n="14">Mane toro veniat conspicienda mihi;</l>
                    <l xml:id="d001l602" n="15">Non tamen huic possumve meos narrare labores,</l>
                    <l xml:id="d001l603" n="16">Atque aliquam adversis poscere rebus opem;</l>
                    <l xml:id="d001l604" n="17">Non ve sedere una, non dextrae iungere dextram,</l>
                    <l xml:id="d001l605" n="18">Non dare lacteolis basiolum digitis:</l>
                    <l xml:id="d001l606" n="19">Omnia quae possunt alii, qui tam nec amantur,</l>
                    <l xml:id="d001l607" n="20">Nec quorum tantus concutit ossa Deus.</l>
                    <l xml:id="d001l608" n="21">Atque haec non patior, quia magnos impia Divos</l>
                    <l xml:id="d001l609" n="22">Laeserit acta gravi lingua furore mea;</l>
                    <l xml:id="d001l610" n="23">Aut violarim audax proavorum sancta sepulchra</l>
                    <l xml:id="d001l611" n="24">Et fraterna piis eruerim ossa locis;</l>
                    <l xml:id="d001l612" n="25">Aut reserans Italas Gallis venientibus urbes</l>
                    <l xml:id="d001l613" n="26">Intulerim Veneta barbara signa manu.</l>
                    <l xml:id="d001l614" n="27">Sed neque sopiti Alecto intentavit in ora</l>
                    <l xml:id="d001l615" n="28">Luridam ab inferno stans Phlegethonte facem;</l>
                    <l xml:id="d001l616" n="29">Foemina devotum nec me ulla potentibus herbis</l>
                    <l xml:id="d001l617" n="30">Prodidit, et magici docta ministra doli,</l>
                    <l xml:id="d001l618" n="31">Infecitque dapes et diris pocula succis,</l>
                    <l xml:id="d001l619" n="32">Quales Circaeos imbuerant cyathos</l>
                    <l xml:id="d001l620" n="33">Tunc, cum hominum e facie remex patientis Ulyssei</l>
                    <l xml:id="d001l621" n="34">Induit in varias pectora versa feras.</l>
                    <l xml:id="d001l622" n="35">Quippe horum nihil est, tantum tuus ille maritus,</l>
                    <l xml:id="d001l623" n="36">Eurydice, annosis durior ilicibus,</l>
                    <l xml:id="d001l624" n="37">Observat te meque simul prohibetque vel uno</l>
                    <l xml:id="d001l625" n="38">Cedere te lateri longius ungue suo.</l>
                    <l xml:id="d001l626" n="39">Ille tuae raptum fronti decus et mea nuper</l>
                    <l xml:id="d001l627" n="40">Misit in Adriacas dona scelestus aquas.</l>
                    <l xml:id="d001l628" n="41">Quamque mihi telam pingebas nexibus aureis,</l>
                    <l xml:id="d001l629" n="42">Igni non ipso mitior igne dedit.</l>
                    <l xml:id="d001l630" n="43">Ille tibi, si quando aliquo diversus abire</l>
                    <l xml:id="d001l631" n="44">Cogitur et regis castra viasque sequi,</l>
                    <l xml:id="d001l632" n="45">Imponit legem exosus, ne quod mihi verbum</l>
                    <l xml:id="d001l633" n="46">Dicas, ne ve in me lumina coniicias,</l>
                    <l xml:id="d001l634" n="47">Neve aliquem auscultes, de me quicunque loquatur,</l>
                    <l xml:id="d001l635" n="48">Neve legas digitis scripta notata meis.</l>
                    <l xml:id="d001l636" n="49">Utque pater bimae, gestit quae incedere, natae,</l>
                    <l xml:id="d001l637" n="50">Sic custode tuum munit utrumque latus.</l>
                    <l xml:id="d001l638" n="51">Interea querulo plenas sermone tabellas</l>
                    <l xml:id="d001l639" n="52">Dat tibi, iuratos commemoratque Deos</l>
                    <l xml:id="d001l640" n="53">Et Venerem matrem et, cui vincla iugalia curae,</l>
                    <l xml:id="d001l641" n="54">Saturni magnam progeniem atque nurum:</l>
                    <l xml:id="d001l642" n="55">Et modo quae in nostro capiantur, scribit, amore</l>
                    <l xml:id="d001l643" n="56">Comperta esse tibi singula consilia.</l>
                    <l xml:id="d001l644" n="57">Nunc si comperiet quicquam, mala multa minatur,</l>
                    <l xml:id="d001l645" n="58">Teque absens etiam ferreus excruciat.</l>
                    <l xml:id="d001l646" n="59">Ne valeas unquam insanos finire dolores,</l>
                    <l xml:id="d001l647" n="60">Nullaque sit miserae non gravis hora tibi.</l>
                    <l xml:id="d001l648" n="61">Proh superi, Eurydice, tune haec tam tristia, tamque</l>
                    <l xml:id="d001l649" n="62">Perdita facta animo perpetiente feres?</l>
                    <l xml:id="d001l650" n="63">Tune ullis sine deliciis poteris, mea vita,</l>
                    <l xml:id="d001l651" n="64">Cum tibi tam ingrato consenuisse viro?</l>
                    <l xml:id="d001l652" n="65">Adde quod exuperat cornicum saecla vetusta,</l>
                    <l xml:id="d001l653" n="66">Natus et is multo est, quam pater ante tuus:</l>
                    <l xml:id="d001l654" n="67">Quasque vides, ipso non sunt in vertice: canos</l>
                    <l xml:id="d001l655" n="68">Occulit adscitis calvitiumque comis;</l>
                    <l xml:id="d001l656" n="69">Immundamque animam et late graveolentia odoro</l>
                    <l xml:id="d001l657" n="70">Flore Arabum et multis artibus ora fovet.</l>
                    <l xml:id="d001l658" n="71">Parcite custodes: non est mea digna puella,</l>
                    <l xml:id="d001l659" n="72">Quae senis impuri perferat imperium;</l>
                    <l xml:id="d001l660" n="73">Et me si videat quis vestrum accedere ad illam,</l>
                    <l xml:id="d001l661" n="74">Avertat se, aliam dissimuletque viam;</l>
                    <l xml:id="d001l662" n="75">Aut niveam dum tango manum, dum mollia carpo</l>
                    <l xml:id="d001l663" n="76">Oscula, vos somno lumina victa date.</l>
                    <l xml:id="d001l664" n="77">Si piget hoc, dura tum me vincite catena,</l>
                    <l xml:id="d001l665" n="78">Et contusa gravi compede crura sonent,</l>
                    <l xml:id="d001l666" n="79">Mille vel inclusum dubiis perplexibus error</l>
                    <l xml:id="d001l667" n="80">Detineat, tecti Creta superba tui;</l>
                    <l xml:id="d001l668" n="81">Innixi aut ferro muri atque adamantina turris,</l>
                    <l xml:id="d001l669" n="82">Cocyti aut triplici sepiat unda lacu,</l>
                    <l xml:id="d001l670" n="83">Dum servet nostram custodia nulla puellam.</l>
                    <l xml:id="d001l671" n="84">Ah pereant, quos haec tam mala cura movet!</l>
                    <l xml:id="d001l672" n="85">Tum primum Eurydices cupiam periisse maritum,</l>
                    <l xml:id="d001l673" n="86">Illa sit ut duro libera servitio:</l>
                    <l xml:id="d001l674" n="87">Quemque velit, cuicunque velit, spectetque loquaturque,</l>
                    <l xml:id="d001l675" n="88">Acclinetque humero languida molle caput.</l>
                    <l xml:id="d001l676" n="89">Cur tamen ipse miser pereas? sine me tua tantum</l>
                    <l xml:id="d001l677" n="90">Uxor amet: tunc te mi superesse velim,</l>
                    <l xml:id="d001l678" n="91">Tunc te laudabo, tunc te mea Musa per aevum</l>
                    <l xml:id="d001l679" n="92">Praesentum et venturum omnium in ora feret;</l>
                    <l xml:id="d001l680" n="93">Tunc quos nunc habeo et quos sum olim habiturus amicos,</l>
                    <l xml:id="d001l681" n="94">Omnibus ipse mihi charior untis eris.</l>
                    <l xml:id="d001l682" n="95">Diliget illa etiam plus te, mitescere si te</l>
                    <l xml:id="d001l683" n="96">Senserit: immites ipse repellit amor.</l>
                    <l xml:id="d001l684" n="97">Peccabitque minus, modo si peccare libebit,</l>
                    <l xml:id="d001l685" n="98">De te cum sibi nil, unde queratur, erit.</l>
                    <l xml:id="d001l686" n="99">Obsequio tenerae vincuntur corda puellae,</l>
                    <l xml:id="d001l687" n="100">Obsequium magni numinis instar habet.</l>
                    <l xml:id="d001l688" n="101">Obsequium blando paulatim assuescere amanti,</l>
                    <l xml:id="d001l689" n="102">Et Veneris multas ferre iugum docuit,</l>
                    <l xml:id="d001l690" n="103">Quarum ante immodicos spirabant lumina fastus.</l>
                    <l xml:id="d001l691" n="104">Contra iusta malis instruit ira dolis:</l>
                    <l xml:id="d001l692" n="105">Hos natura parens illis, ut cornua tauris,</l>
                    <l xml:id="d001l693" n="106">Alitibusque ungues rostraque longa dedit.</l>
                    <l xml:id="d001l694" n="107">His se defendunt armis, laesaeque repugnant</l>
                    <l xml:id="d001l695" n="108">Scilicet: haec noceant ne tibi tela, cave.</l>
                    <l xml:id="d001l696" n="109">Nec melius cavisse potes, quam si bene factis</l>
                    <l xml:id="d001l697" n="110">Ingenium dominae promereare tuae.</l>
                    <l xml:id="d001l698" n="111">Hae tibi sint artes, sic illam vincere tenta:</l>
                    <l xml:id="d001l699" n="112">Vinces, aut victus damna minora feres.</l>
                    <l xml:id="d001l700" n="113">Nec tu foemineas irrites coniugis iras:</l>
                    <l xml:id="d001l701" n="114">Foemineus refugit crimina nulla dolor.</l>
                    <l xml:id="d001l702" n="115">Nil metuunt violare, nihil pervertere parcunt:</l>
                    <l xml:id="d001l703" n="116">E coelo dederint praecipites superos,</l>
                    <l xml:id="d001l704" n="117">Cum spe deiectaeque sua durique perosae</l>
                    <l xml:id="d001l705" n="118">Facta viri madidis ingemuere genis.</l>
                    <l xml:id="d001l706" n="119">Traiecit rigido natorum pectora ferro</l>
                    <l xml:id="d001l707" n="120">Isthmiaci Colchis victa dolore tori.</l>
                    <l xml:id="d001l708" n="121">Apposuit natum patriis in prandia mensis</l>
                    <l xml:id="d001l709" n="122">Impia Bistonium Daulias ulta scelus.</l>
                    <l xml:id="d001l710" n="123">Quot mare habet Libycum fluctus, quot littus arenas,</l>
                    <l xml:id="d001l711" n="124">Tot movet in laeso foemina corde dolos.</l>
                    <l xml:id="d001l712" n="125">Sed quid ego haec repeto? me tantum utare magistro,</l>
                    <l xml:id="d001l713" n="126">Saevierit damno foemina nulla tuo.</l>
                    <l xml:id="d001l714" n="127">Tunc, quae te miserum mala nunc versantque trahuntque,</l>
                    <l xml:id="d001l715" n="128">Effluxisse tuo protinus ex animo</l>
                    <l xml:id="d001l716" n="129">Dices, ut fracta fontis liquor effluit urna,</l>
                    <l xml:id="d001l717" n="130">Gestatus flavo virginis in capite,</l>
                    <l xml:id="d001l718" n="131">Si forte in triviis pueri dum praelia ludunt,</l>
                    <l xml:id="d001l719" n="132">Impulsus duri testam aperit silicis:</l>
                    <l xml:id="d001l720" n="133">Atque haec dat gemitum et largo simul expluit imbri,</l>
                    <l xml:id="d001l721" n="134">Horridulos illi perluit unda sinus.</l>
                    <l xml:id="d001l722" n="135">Pax aderit, pacisque Deus cum matre Cupido,</l>
                    <l xml:id="d001l723" n="136">Nudaque amabilibus Gratia mixta iocis,</l>
                    <l xml:id="d001l724" n="137">Terque solum pellens tenero pede Lusus, ut olim</l>
                    <l xml:id="d001l725" n="138">Aurea cum faciles saecla tulere viros.</l>
                    <l xml:id="d001l726" n="139">Nullae vexabant curae mortalia corda,</l>
                    <l xml:id="d001l727" n="140">Libertas illo tempore magna fuit.</l>
                    <l xml:id="d001l728" n="141">Dura nec inscriptis astabant legibus aera,</l>
                    <l xml:id="d001l729" n="142">Culpa scelusque aberant sollicitusque timor,</l>
                    <l xml:id="d001l730" n="143">Nec vicina suis natam vetuere parentes</l>
                    <l xml:id="d001l731" n="144">Non observatos ferre per arva pedes.</l>
                    <l xml:id="d001l732" n="145">Nec socias lecti mos custodire puellas,</l>
                    <l xml:id="d001l733" n="146">Liminaque obducta claudere firma sera.</l>
                    <l xml:id="d001l734" n="147">Simplicitas magis ipsa iuvabat, tum bona passim</l>
                    <l xml:id="d001l735" n="148">Gaudia cum nullis iuncta habuere malis.</l>
                    <l xml:id="d001l736" n="149">Haec et plura tibi contingent commoda: quae non</l>
                    <l xml:id="d001l737" n="150">Regum spes alto nixa pedem solio,</l>
                    <l xml:id="d001l738" n="151">Aerataeque acies constipatique manipli,</l>
                    <l xml:id="d001l739" n="152">Omnis et acta tuo terra sub arbitrio,</l>
                    <l xml:id="d001l740" n="153">Omne mare exuperent: ipso te iudice felix,</l>
                    <l xml:id="d001l741" n="154">Ditior et votis esse ferere tuis.</l>
                    <l xml:id="d001l742" n="155">Des modo te nobis curare volentibus aegrum,</l>
                    <l xml:id="d001l743" n="156">Vulnera tractari sustineasque tua.</l>
                    <l xml:id="d001l744" n="157">Promere opem egregios Podalirion et Chirona</l>
                    <l xml:id="d001l745" n="158">Vincam ego tam doctas non habuisse manus:</l>
                    <l xml:id="d001l746" n="159">Ipse tibi adsistat medicae Deus arbiter artis,</l>
                    <l xml:id="d001l747" n="160">Illa non poteris convaluisse via.</l>
                    <l xml:id="d001l748" n="161">At si, quae moneo, surda contempseris aure,</l>
                    <l xml:id="d001l749" n="162">Verbaque do rapidis nunc mea turbinibus,</l>
                    <l xml:id="d001l750" n="163">Irrita post paulo spreti praecepta poetae</l>
                    <l xml:id="d001l751" n="164">Flebis, teque mihi non habuisse fidem.</l>
                    <lb/>
                </div2>
                <div2 xml:id="001c016" type="carmen" met="E">
                    <head>
                        <abbr>16</abbr>
                    </head>
                    <p xml:id="d001l752" n="tit.">16. de Galeso et Maximo</p>
                    <l xml:id="d001l753" n="1">Increpat admissi tenerum dum forte Galesum,</l>
                    <l xml:id="d001l754" n="2">Et queritur fluxa Maximus esse fide;</l>
                    <l xml:id="d001l755" n="3">Dumque malos pueri mores incusat, et ipsi</l>
                    <l xml:id="d001l756" n="4">Dura lacessitus verba ministrat amor:</l>
                    <l xml:id="d001l757" n="5">Non ille urgenti sese purgare magistro,</l>
                    <l xml:id="d001l758" n="6">Non multa offensum conciliare prece,</l>
                    <l xml:id="d001l759" n="7">Inficias non ire et testes poscere divos,</l>
                    <l xml:id="d001l760" n="8">Largo purpureas imbre rigante genas;</l>
                    <l xml:id="d001l761" n="9">Non etiam irasci contra, iustique doloris</l>
                    <l xml:id="d001l762" n="10">Accensam in laeso promere corde facem.</l>
                    <l xml:id="d001l763" n="11">Nil horum aggreditur: sed tantum ingrata loquentis</l>
                    <l xml:id="d001l764" n="12">Implicitus collo dulce pependit onus.</l>
                    <l xml:id="d001l765" n="13">Nec mora, cunctanti roseis tot pressa labellis</l>
                    <l xml:id="d001l766" n="14">Oscula coelitibus invidiosa dedit,</l>
                    <l xml:id="d001l767" n="15">Arida quot levibus flavescit messis aristis,</l>
                    <l xml:id="d001l768" n="16">Excita quot vernis floribus halat humus.</l>
                    <l xml:id="d001l769" n="17">Maxime, quid dubitas? Si te piget, ipse tuo me</l>
                    <l xml:id="d001l770" n="18">Pone loco: haec dubitem non ego ferre mala.</l>
                    <l xml:id="d001l771" n="19">Sed neque iam dubitas, nec te piget, inque volentem</l>
                    <l xml:id="d001l772" n="20">Basia mellitus contulit illa puer.</l>
                    <l xml:id="d001l773" n="21">Macte tuo damno et pueri, bone Maxime, culpa,</l>
                    <l xml:id="d001l774" n="22">Macte tua culpa nequitiaque, puer.</l>
                    <l xml:id="d001l775" n="23">Nam veneror, quorum placidi non pectora mores</l>
                    <l xml:id="d001l776" n="24">Composuere minus, quam face torret amor.</l>
                    <l xml:id="d001l777" n="25">Crediderim in sancto dentur si iurgia coelo</l>
                    <l xml:id="d001l778" n="26">Inter se faciles non secus esse Deos.</l>
                    <l xml:id="d001l779" n="27">Ex omni vobis mollissima vellere fila</l>
                    <l xml:id="d001l780" n="28">Nevit docta colo ducere fata soror.</l>
                    <l xml:id="d001l781" n="29">Quis sortem magis optandam sibi poscat amoris,</l>
                    <l xml:id="d001l782" n="30">Maxime, sive tua, sive, Galese, tua?</l>
                    <l xml:id="d001l783" n="31">Tene tui faciunt pueri peccata beatum?</l>
                    <l xml:id="d001l784" n="32">Tune tuo peccans gratior es domino?</l>
                    <l xml:id="d001l785" n="33">Sic o saepe meus peccet, sic laedat amorem,</l>
                    <l xml:id="d001l786" n="34">Sic mihi se laeso praestet amore puer.</l>
                    <lb/>
                </div2>
                <div2 xml:id="001c017" type="carmen" met="F">
                    <head>
                        <abbr>17</abbr>
                    </head>
                    <p xml:id="d001l787" n="tit.">17. ad Sempronium a quo fuerat reprehensus, | quod materna lingua scripserit</p>
                    <l xml:id="d001l788" n="1">Non quod me geminas tenere linguas,</l>
                    <l xml:id="d001l789" n="2">Et Graiam simul et simul Latinam,</l>
                    <l xml:id="d001l790" n="3">Semproni, reputem, mei libelli</l>
                    <l xml:id="d001l791" n="4">Materna tibi voce sunt loquuti,</l>
                    <l xml:id="d001l792" n="5">Ut tanquam saturum hinnuloque aproque</l>
                    <l xml:id="d001l793" n="6">Vilem iuverit esse me fasellum:</l>
                    <l xml:id="d001l794" n="7">Quod tu carminibus tuis venustis</l>
                    <l xml:id="d001l795" n="8">Permirum tibi dixeras videri.</l>
                    <l xml:id="d001l796" n="9">Sed famae veritus malae periclum,</l>
                    <l xml:id="d001l797" n="10">Campo versor in hoc loquutionis:</l>
                    <l xml:id="d001l798" n="11">Quod dicam tibi, quem proboque amoque</l>
                    <l xml:id="d001l799" n="12">Quantum pignora vix amant parentes,</l>
                    <l xml:id="d001l800" n="13">Ut cum noveris id, cavere possis.</l>
                    <l xml:id="d001l801" n="14">Nam pol qua proavusque avusque lingua</l>
                    <l xml:id="d001l802" n="15">Sunt olim meus et tuus loquuti,</l>
                    <l xml:id="d001l803" n="16">Nostrae quaque loquuntur et sorores,</l>
                    <l xml:id="d001l804" n="17">Et matertera nunc et ipsa mater,</l>
                    <l xml:id="d001l805" n="18">Nos nescire loqui magis pudendum est,</l>
                    <l xml:id="d001l806" n="19">Qui Graiae damus et damus Latinae</l>
                    <l xml:id="d001l807" n="20">Studi tempora duplicemque curam,</l>
                    <l xml:id="d001l808" n="21">Quam Graia simul et simul Latina.</l>
                    <l xml:id="d001l809" n="22">Hac uti ut valeas tibi videndum est:</l>
                    <l xml:id="d001l810" n="23">Ne dum marmoreas remota in ora</l>
                    <l xml:id="d001l811" n="24">Sumptu construis et labore villas,</l>
                    <l xml:id="d001l812" n="25">Domi te calamo tegas palustri.</l>
                    <lb/>
                </div2>
                <div2 xml:id="001c018" type="carmen" met="H">
                    <head>
                        <abbr>18</abbr>
                    </head>
                    <p xml:id="d001l813" n="tit.">18. Benacus</p>
                    <l xml:id="d001l814" n="1">Te Giberte cano, purus dum templa sacerdos</l>
                    <l xml:id="d001l815" n="2">Ingreditur, cupioque tuas attingere laudes.</l>
                    <l xml:id="d001l816" n="3">Sit modo non impar tanto sub pondere, quae me</l>
                    <l xml:id="d001l817" n="4">Musa vocat: nec eam ventura redarguat aetas</l>
                    <l xml:id="d001l818" n="5">Obscurae carmen claro tibi condere famae,</l>
                    <l xml:id="d001l819" n="6">Et magnum brevibus voluisse intexere chartis.</l>
                    <l xml:id="d001l820" n="7">Nuntius ut vitreas Benaci vectus ad undas,</l>
                    <l xml:id="d001l821" n="8">Muscoso subter pendentia fornice tecta,</l>
                    <l xml:id="d001l822" n="9">Atque Dei laetis implevit vocibus aures</l>
                    <l xml:id="d001l823" n="10">Advenisse diem, quo formosissima terrae</l>
                    <l xml:id="d001l824" n="11">Ausoniae Verona sacris templisque regendis</l>
                    <l xml:id="d001l825" n="12">Demissum coelo et magnis virtutibus auctum</l>
                    <l xml:id="d001l826" n="13">Acciperet iuvenem, qualem vix ipsa petebat,</l>
                    <l xml:id="d001l827" n="14">Forte Pater gelido in luco sylvaque virenti</l>
                    <l xml:id="d001l828" n="15">Fontibus et rivis cubito subnixus et urnae</l>
                    <l xml:id="d001l829" n="16">Iura dabat: cui carbasei mollissima fili</l>
                    <l xml:id="d001l830" n="17">Stamina pingebant fuco, vestemque parabant</l>
                    <l xml:id="d001l831" n="18">Caeruleam, innumerae nodis ac retibus aureis</l>
                    <l xml:id="d001l832" n="19">Collectos comptae crines tempusque decorum,</l>
                    <l xml:id="d001l833" n="20">Incinctaeque auro surasque sinusque fluentes</l>
                    <l xml:id="d001l834" n="21">Vestibulo in thalami natae, niveosque lacertos</l>
                    <l xml:id="d001l835" n="22">Nudabant operi: quo pulchro ex agmine Sirme</l>
                    <l xml:id="d001l836" n="23">Docta lyrae digitis percurrere fila canebat</l>
                    <l xml:id="d001l837" n="24">Carmen, quod totidem numeris Gardeque Saloque</l>
                    <l xml:id="d001l838" n="25">Reddebant; sol aestivos circumvagus orbes</l>
                    <l xml:id="d001l839" n="26">Axe terens medio currum librabat Olympo.</l>
                    <l xml:id="d001l840" n="27">Ergo avidis allata Deus postquam auribus hausit,</l>
                    <l xml:id="d001l841" n="28">Promissosque olim fatis sibi laetus honores</l>
                    <l xml:id="d001l842" n="29">Agnovit, tangens haerentem uligine barbam,</l>
                    <l xml:id="d001l843" n="30">Demulcensque manu iussit vicina vocari</l>
                    <l xml:id="d001l844" n="31">Flumina; dein sese placidum convexa sub alta</l>
                    <l xml:id="d001l845" n="32">Speluncae senior solitaque in sede recepit.</l>
                    <l xml:id="d001l846" n="33">Postera iam coelo stellas noctemque fugarat</l>
                    <l xml:id="d001l847" n="34">Lustrabatque dies multo terrasque fretumque</l>
                    <l xml:id="d001l848" n="35">Lumine, cum nitidis venit Ticinus in undis,</l>
                    <l xml:id="d001l849" n="36">Piscosusque altas involvens Lambrus arenas.</l>
                    <l xml:id="d001l850" n="37">Venit et indigenis foecundans Ollius arva</l>
                    <l xml:id="d001l851" n="38">Deductus rivis, et cultos Abdua campos</l>
                    <l xml:id="d001l852" n="39">Amne secans, fulvo ripasque interlitus auro.</l>
                    <l xml:id="d001l853" n="40">Nec rapidus fluvioque Athesis spectandus amoeno</l>
                    <l xml:id="d001l854" n="41">Defuit, aut Patavi circumque intraque pererrans</l>
                    <l xml:id="d001l855" n="42">Moenia Meduacus triplici circumdata muro:</l>
                    <l xml:id="d001l856" n="43">Moenia, quae positor pugnas et bella perosus</l>
                    <l xml:id="d001l857" n="44">Musarum Iliacus studiis Phoeboque sacravit.</l>
                    <l xml:id="d001l858" n="45">Populiferve Padus genitor, qui flumina centum</l>
                    <l xml:id="d001l859" n="46">Ipse suo accipiens vasto latissimus alveo</l>
                    <l xml:id="d001l860" n="47">Ubera terrarum cursu per pinguia lapsus</l>
                    <l xml:id="d001l861" n="48">Portat, seque mari septenis amnibus infert.</l>
                    <l xml:id="d001l862" n="49">Quos tunc atque alios velatus harundine crinem</l>
                    <l xml:id="d001l863" n="50">Mintius excepit venientes limine primo</l>
                    <l xml:id="d001l864" n="51">Obvius atque in tecta parentis saxea duxit,</l>
                    <l xml:id="d001l865" n="52">Laetifico cordis non celans gaudia vultu.</l>
                    <l xml:id="d001l866" n="53">Qui simul ac udos posuere sedilibus artus</l>
                    <l xml:id="d001l867" n="54">Cristallo rigida fultis et iaspide glauca,</l>
                    <l xml:id="d001l868" n="55">Continuo Nymphae mensas ante ora Deorum</l>
                    <l xml:id="d001l869" n="56">Speluncae in medio niveis mantilibus apte</l>
                    <l xml:id="d001l870" n="57">Consternunt, dapibusque onerant, Dictaeaque plena</l>
                    <l xml:id="d001l871" n="58">Vina ferunt referuntque manu, calicesque madentes</l>
                    <l xml:id="d001l872" n="59">Praecingunt myrto atque implexis flore coronis,</l>
                    <l xml:id="d001l873" n="60">Purpureoque rosae, Medorumque arboris albo:</l>
                    <l xml:id="d001l874" n="61">Medorum quondam, sed quae nunc plurima laetas</l>
                    <l xml:id="d001l875" n="62">Benaci vestit ripas, non illa caduca</l>
                    <l xml:id="d001l876" n="63">Fronde virens, suavique auras permulcet odore.</l>
                    <l xml:id="d001l877" n="64">Post ubi prima quies epulis, Deus ipse magister</l>
                    <l xml:id="d001l878" n="65">Undifragi domitorque lacus, praesentia circum</l>
                    <l xml:id="d001l879" n="66">Numina respiciens, his vocibus ora resolvit:</l>
                    <l xml:id="d001l880" n="67">"Quod votis toties nequicquam optavimus unum</l>
                    <l xml:id="d001l881" n="68">Vobiscum, Divi, fausto modo sydere luces,</l>
                    <l xml:id="d001l882" n="69">Vertentes luces fatorum orbisque ministrae,</l>
                    <l xml:id="d001l883" n="70">Advexere: vehit pleno bona copia cornu,</l>
                    <l xml:id="d001l884" n="71">Largaque pomifera praetendit munera dextra.</l>
                    <l xml:id="d001l885" n="72">Quare vos primo longaevi a semine mundi,</l>
                    <l xml:id="d001l886" n="73">In mare fluctisonum prono labentia cursu,</l>
                    <l xml:id="d001l887" n="74">Volvite maiores, vaga flumina, volvite lymphas.</l>
                    <l xml:id="d001l888" n="75">Flos etenim iuvenum, longa formidine saecla</l>
                    <l xml:id="d001l889" n="76">Perdita qui solvat, quique agglomerata malorum</l>
                    <l xml:id="d001l890" n="77">Agmina tot bellique faces, quas vidimus ipsi,</l>
                    <l xml:id="d001l891" n="78">Bactra ultra, Thylemque ultra Scythiamque releget,</l>
                    <l xml:id="d001l892" n="79">Quique urbes, quique arva colat, Iove missus ab ipso est.</l>
                    <l xml:id="d001l893" n="80">Volvite maiores, vaga flumina, volvite lymphas.</l>
                    <l xml:id="d001l894" n="81">Hic primum miseris viduatas civibus urbes</l>
                    <l xml:id="d001l895" n="82">Accipiens, vacuosque suis cultoribus agros,</l>
                    <l xml:id="d001l896" n="83">Replebit numerum exaequans augensque priorem:</l>
                    <l xml:id="d001l897" n="84">Oppidaque ingenti multum quassata ruina</l>
                    <l xml:id="d001l898" n="85">Prostratisque solo late moerentia tectis</l>
                    <l xml:id="d001l899" n="86">Restituet, pulchroque dabit splendescere vultu.</l>
                    <l xml:id="d001l900" n="87">Volvite maiores, vaga flumina, volvite lymphas.</l>
                    <l xml:id="d001l901" n="88">Magno namque pii iuvenis devinctus amore</l>
                    <l xml:id="d001l902" n="89">Hetruscus Pater, excelsas qui Tybridis arces</l>
                    <l xml:id="d001l903" n="90">Possidet et nutu Romanum temperat orbem,</l>
                    <l xml:id="d001l904" n="91">Illius eximias virtutes claraque docti</l>
                    <l xml:id="d001l905" n="92">Ingenii monumenta et sancti pectoris artes</l>
                    <l xml:id="d001l906" n="93">Suspiciens, obitosque invicto corde labores,</l>
                    <l xml:id="d001l907" n="94">Hoc dedit, has illi rerum permisit habenas.</l>
                    <l xml:id="d001l908" n="95">Volvite maiores, vaga flumina, volvite lymphas.</l>
                    <l xml:id="d001l909" n="96">Quid memorem ut tener et primae sub flore iuventae</l>
                    <l xml:id="d001l910" n="97">Ingentem ad ludum properaverit auspicibus Dis;</l>
                    <l xml:id="d001l911" n="98">Indole dein quanta nixus, quam fortibus ausis,</l>
                    <l xml:id="d001l912" n="99">Robore ceu firmo ventorum flamina quercus,</l>
                    <l xml:id="d001l913" n="100">Aut scopulus fluctus saxo excurrente marinos,</l>
                    <l xml:id="d001l914" n="101">Sic undas rerum excipiens et plena pericli</l>
                    <l xml:id="d001l915" n="102">Multa diu casus victor superaverit omnes.</l>
                    <l xml:id="d001l916" n="103">Volvite maiores, vaga flumina, volvite lymphas.</l>
                    <l xml:id="d001l917" n="104">Saepe illum abruptis in vallibus Apennini</l>
                    <l xml:id="d001l918" n="105">Versantem, luctantis equi cum frangeret armos</l>
                    <l xml:id="d001l919" n="106">Praecipitansque viam obstrueret torrentibus imber,</l>
                    <l xml:id="d001l920" n="107">Poeninas vel per fauces tractusque volantem</l>
                    <l xml:id="d001l921" n="108">Aerios, summo miseratae e vertice, Nymphae</l>
                    <l xml:id="d001l922" n="109">Optavere graves cohiberent nubila nimbos.</l>
                    <l xml:id="d001l923" n="110">Volvite maiores, vaga flumina, volvite lymphas.</l>
                    <l xml:id="d001l924" n="111">Saepe illi ad magnos reges mandata ferenti</l>
                    <l xml:id="d001l925" n="112">Astitit unigena proles Iovis, ut bona mater:</l>
                    <l xml:id="d001l926" n="113">Ut mater bona, quae charo timet omnia nato</l>
                    <l xml:id="d001l927" n="114">Et cupit in duros comitem sese addere casus.</l>
                    <l xml:id="d001l928" n="115">Tum pueri mirata oculos et verba loquentis,</l>
                    <l xml:id="d001l929" n="116">- Ipse meas artes iam nunc tibi, dixit, habeto -.</l>
                    <l xml:id="d001l930" n="117">Volvite maiores, vaga flumina, volvite lymphas.</l>
                    <l xml:id="d001l931" n="118">Testis adest triplices magnas discreta per oras,</l>
                    <l xml:id="d001l932" n="119">Fluviorum nemorumque ferax pecudumque virumque</l>
                    <l xml:id="d001l933" n="120">Gallia, non auri, pictae non indiga vestis;</l>
                    <l xml:id="d001l934" n="121">Diversosque iugo ad ventos interque cadentem</l>
                    <l xml:id="d001l935" n="122">Surgentemque diem longo protenta Pyrene,</l>
                    <l xml:id="d001l936" n="123">Altis quae geminas despectat frontibus undas.</l>
                    <l xml:id="d001l937" n="124">Tum dictis factisque potens illa inclyta bello</l>
                    <l xml:id="d001l938" n="125">Lataque et in latas Hispania dissita terras.</l>
                    <l xml:id="d001l939" n="126">Volvite maiores, vaga flumina, volvite lymphas.</l>
                    <l xml:id="d001l940" n="127">Hae nam te insolita orantem, aversasque suorum</l>
                    <l xml:id="d001l941" n="128">Flectentem regum mentes, Giberte, videbant,</l>
                    <l xml:id="d001l942" n="129">Acceptos conversa sonos cum vocis imago</l>
                    <l xml:id="d001l943" n="130">Redderet, et dociles iterarent nomina ripae.</l>
                    <l xml:id="d001l944" n="131">Volvite maiores, vaga flumina, volvite lymphas.</l>
                    <l xml:id="d001l945" n="132">Testis et Adriacus, parvo qui flumine Rhenus</l>
                    <l xml:id="d001l946" n="133">Lambit humum; testis Thuscis haud maximus undis,</l>
                    <l xml:id="d001l947" n="134">Maior prole virum, et divinos Arnus honores</l>
                    <l xml:id="d001l948" n="135">Promeritus, coelum divisque recentibus augens,</l>
                    <l xml:id="d001l949" n="136">Pulchros qui colles, pulchramque intersecat urbem:</l>
                    <l xml:id="d001l950" n="137">Gens quorum imperio dispar, nec legibus aequa,</l>
                    <l xml:id="d001l951" n="138">Illius in studiis iam dudum et amore quiescit.</l>
                    <l xml:id="d001l952" n="139">Volvite maiores, vaga flumina, volvite lymphas.</l>
                    <l xml:id="d001l953" n="140">Tu vero, tu Roma, tui genus ecquod alumni</l>
                    <l xml:id="d001l954" n="141">Iam non curarum, non commemorare laborum</l>
                    <l xml:id="d001l955" n="142">Una potes? tolle egregium per saecula nomen,</l>
                    <l xml:id="d001l956" n="143">Tolle decus, daque alta virum volitare per ora.</l>
                    <l xml:id="d001l957" n="144">Volvite maiores, vaga flumina, volvite lymphas.</l>
                    <l xml:id="d001l958" n="145">Quantum Trinacriae vertex se sustulit Aetnae,</l>
                    <l xml:id="d001l959" n="146">Aut cinctus stellis Atlas, aut Caucasus ingens,</l>
                    <l xml:id="d001l960" n="147">Tantum clara virum Romae se nomina tollunt.</l>
                    <l xml:id="d001l961" n="148">Illa novos tibi coelestum concessit honores</l>
                    <l xml:id="d001l962" n="149">Antiquis cumulans: at tu praesentia saecla</l>
                    <l xml:id="d001l963" n="150">Firmabis veterumque abolebis damna malorum.</l>
                    <l xml:id="d001l964" n="151">Volvite maiores, vaga flumina, volvite lymphas.</l>
                    <l xml:id="d001l965" n="152">Ecce tibi laeto vestit se gramine tellus</l>
                    <l xml:id="d001l966" n="153">Et tibi sylva comas nutrit, tibi pabula surgunt;</l>
                    <l xml:id="d001l967" n="154">Foecundus mites implet tibi pampinus uvas,</l>
                    <l xml:id="d001l968" n="155">Palladis et nigrum tibi ducit bacca colorem;</l>
                    <l xml:id="d001l969" n="156">Tum spisso quem rete trahant vel harundine longa,</l>
                    <l xml:id="d001l970" n="157">Flexivagus nostris crescit tibi piscis in undis.</l>
                    <l xml:id="d001l971" n="158">Volvite maiores, vaga flumina, volvite lymphas.</l>
                    <l xml:id="d001l972" n="159">Accipe quae tibi Parnasi de colle sorores</l>
                    <l xml:id="d001l973" n="160">Dona ferunt, sacram lauri de fronde coronam,</l>
                    <l xml:id="d001l974" n="161">Et plectrum, et citharam, scriptasque ab Apolline chartas,</l>
                    <l xml:id="d001l975" n="162">Aeternum quas ediscant celebrentque minores.</l>
                    <l xml:id="d001l976" n="163">Volvite maiores, vaga flumina, volvite lymphas.</l>
                    <l xml:id="d001l977" n="164">Accipe quae calathis porgunt tibi munera Nymphae,</l>
                    <l xml:id="d001l978" n="165">Luteolum calthae florem casiamque virentem,</l>
                    <l xml:id="d001l979" n="166">Liliaque violasque et purpureos hyacinthos.</l>
                    <l xml:id="d001l980" n="167">Haud porxisse prius poterant: bella, horrida bella,</l>
                    <l xml:id="d001l981" n="168">Pertulimus, dulces et deformavimus agros.</l>
                    <l xml:id="d001l982" n="169">Volvite maiores, vaga flumina, volvite lymphas.</l>
                    <l xml:id="d001l983" n="170">Ut cum lethiferos accendit Syrius ignes,</l>
                    <l xml:id="d001l984" n="171">Rivus aquas, hortus flores, pratum invidet herbas;</l>
                    <l xml:id="d001l985" n="172">Pallet humi nullo facies depicta colore,</l>
                    <l xml:id="d001l986" n="173">Ipsa suos sitiens foetus non educat arbos,</l>
                    <l xml:id="d001l987" n="174">Intereunt fruges siliqua labente perustae;</l>
                    <l xml:id="d001l988" n="175">Arva colit nemo siccis arentia glebis,</l>
                    <l xml:id="d001l989" n="176">Vomeris et durum non admittentia dentem:</l>
                    <l xml:id="d001l990" n="177">Cuncta iacent nimio coeli contusa calore:</l>
                    <l xml:id="d001l991" n="178">Tristia sic nostris aderant prius omnia terris.</l>
                    <l xml:id="d001l992" n="179">Volvite maiores, vaga flumina, volvite lymphas.</l>
                    <l xml:id="d001l993" n="180">At postquam laetos effudit Iuppiter imbres,</l>
                    <l xml:id="d001l994" n="181">Rivus aquas, hortus flores, pratum explicat herbas;</l>
                    <l xml:id="d001l995" n="182">Ipsa viret tellus, ripae collesque nitescunt.</l>
                    <l xml:id="d001l996" n="183">Dant segetem sulci, nemus altas sufficit umbras;</l>
                    <l xml:id="d001l997" n="184">Poma suos curvant crescentia pondere ramos;</l>
                    <l xml:id="d001l998" n="185">Ruris turba Deam venerata ligonibus udam</l>
                    <l xml:id="d001l999" n="186">Vertit humum et putres exercet vomere campos.</l>
                    <l xml:id="d001l1000" n="187">Cuncta vigent coeli foecundis roribus aucta:</l>
                    <l xml:id="d001l1001" n="188">Nostras sic iucunda manent nunc omnia terras.</l>
                    <l xml:id="d001l1002" n="189">Volvite maiores, vaga flumina, volvite lymphas.</l>
                    <l xml:id="d001l1003" n="190">At vos in septem discreti culmina montes,</l>
                    <l xml:id="d001l1004" n="191">Tuque, pater Tyberine, tuum qui flumen Olympo</l>
                    <l xml:id="d001l1005" n="192">Devehis, hunc olim vobis multosque per annos</l>
                    <l xml:id="d001l1006" n="193">Sic satis o tenuisse: meam mihi iam date partem.</l>
                    <l xml:id="d001l1007" n="194">Ipse dabo multis, ne sint mea gaudia sola:</l>
                    <l xml:id="d001l1008" n="195">Et tandem nostris iuvenem concedite terris".</l>
                </div2>
                <div2 xml:id="001c019" type="carmen" met="H">
                    <head>
                        <abbr>19</abbr>
                    </head>
                    <p xml:id="d001l1009" n="tit.">19. pro Gorytio votum ad deos | quibus aediculam exaedificaverat</p>
                    <l xml:id="d001l1010" n="1">Sancta, quibus propriam posuit Gorytius aram,</l>
                    <l xml:id="d001l1011" n="2">Numina, perpetuosque arae sacravit honores,</l>
                    <l xml:id="d001l1012" n="3">Humani columen generis, divina puella,</l>
                    <l xml:id="d001l1013" n="4">Ipse sibi legit summi quam rector Olympi,</l>
                    <l xml:id="d001l1014" n="5">Et tu, divinae genitrix augusta puellae,</l>
                    <l xml:id="d001l1015" n="6">Felix sorte tua, felix nata atque nepote,</l>
                    <l xml:id="d001l1016" n="7">Aetereique puer magnum patris incrementum,</l>
                    <l xml:id="d001l1017" n="8">Arte boni quos egregia coeloque Savini</l>
                    <l xml:id="d001l1018" n="9">Spectari, Pario et spirare in marmore fecit:</l>
                    <l xml:id="d001l1019" n="10">Hac vos pro pietate illi, pro munere tali</l>
                    <l xml:id="d001l1020" n="11">Reddite, si sacrorum unquam pia carmina vatum</l>
                    <l xml:id="d001l1021" n="12">Et castae movere preces coelestia corda,</l>
                    <l xml:id="d001l1022" n="13">Reddite quae posco, mea nec sint irrita vota:</l>
                    <l xml:id="d001l1023" n="14">Ut quos longa dies miseris mortalibus olim</l>
                    <l xml:id="d001l1024" n="15">Advectat varios senio veniente labores,</l>
                    <l xml:id="d001l1025" n="16">Aegrum animum et segnes effoeto in corpore sensus,</l>
                    <l xml:id="d001l1026" n="17">Inque solum pronos vultus nixisque bacillum</l>
                    <l xml:id="d001l1027" n="18">Poplitibus, tardosque gradus tremebundaque membra,</l>
                    <l xml:id="d001l1028" n="19">Tum crebras lachrymis causas, et dura suorum</l>
                    <l xml:id="d001l1029" n="20">Funera et eversos mutata sorte penates,</l>
                    <l xml:id="d001l1030" n="21">Quaeque alia ex aliis passim mala consternatas</l>
                    <l xml:id="d001l1031" n="22">Implerunt terras cupidi post furta Promethei:</l>
                    <l xml:id="d001l1032" n="23">Horum ille immunis totos centum expleat annos</l>
                    <l xml:id="d001l1033" n="24">Auspiciis, Superi, vestris, et numine vestro</l>
                    <l xml:id="d001l1034" n="25">Integer, ut nunc est, nec longae damna senectae</l>
                    <l xml:id="d001l1035" n="26">Sentiat: et charus patriae, iocundus amicis,</l>
                    <l xml:id="d001l1036" n="27">Dives opum, Roma incolumi Latioque fruatur.</l>
                    <lb/>
                </div2>
                <div2 xml:id="001c020" type="carmen" met="H">
                    <head>
                        <abbr>20</abbr>
                    </head>
                    <p xml:id="d001l1037" n="tit.">20. hymnus ad divum Stephanum</p>
                    <l xml:id="d001l1038" n="1">Nam quae te culpae et sceleris tam dira cupido,</l>
                    <l xml:id="d001l1039" n="2">Infelix Solime et saeclis damnanda futuris,</l>
                    <l xml:id="d001l1040" n="3">Corripuit? tantas aut quis furor egit in iras?</l>
                    <l xml:id="d001l1041" n="4">Ut iuvenem patris aetherei praecepta canentem</l>
                    <l xml:id="d001l1042" n="5">Dicta tibi et veterum reserantem oracula vatum</l>
                    <l xml:id="d001l1043" n="6">Praestanti eloquio, teque ad meliora vocantem,</l>
                    <l xml:id="d001l1044" n="7">Compita per mediasque vias e moenibus urbis</l>
                    <l xml:id="d001l1045" n="8">Illusum expuleris; tum caeca perdita mente</l>
                    <l xml:id="d001l1046" n="9">Concursu pressum ingenti, saxisque petitum</l>
                    <l xml:id="d001l1047" n="10">Nudatos artus, ceu quondam grandine densa</l>
                    <l xml:id="d001l1048" n="11">Iuppiter ingeminans terram quatit aethere ab alto,</l>
                    <l xml:id="d001l1049" n="12">Crudelis letho dederis nil tale merentem?</l>
                    <l xml:id="d001l1050" n="13">Ille quidem placido sustollens lumina vultu</l>
                    <l xml:id="d001l1051" n="14">Lustrabatque oculis coelum, intrepidusque pericli</l>
                    <l xml:id="d001l1052" n="15">Laudabat superos, et spe sua damna levabat:</l>
                    <l xml:id="d001l1053" n="16">Cui se, quantus erat, manifesta in luce videndum</l>
                    <l xml:id="d001l1054" n="17">Ipse pater Divum dederat cum compare nato</l>
                    <l xml:id="d001l1055" n="18">Sublimis, medioque illi fulgebat Olympo.</l>
                    <l xml:id="d001l1056" n="19">Quin etiam extremo cum iam sub fine laborum</l>
                    <l xml:id="d001l1057" n="20">Disiectus duro frontem et cava tempora nimbo</l>
                    <l xml:id="d001l1058" n="21">Iret iter propius lethi, tamen hostibus ipsis,</l>
                    <l xml:id="d001l1059" n="22">Pro scelere immani moriens, pro talibus ausis</l>
                    <l xml:id="d001l1060" n="23">Ah veniam superos anima fugiente rogabat:</l>
                    <l xml:id="d001l1061" n="24">Placabat superos hosti iam frigida lingua.</l>
                    <l xml:id="d001l1062" n="25">Salve, bis senis lectus parere magistris,</l>
                    <l xml:id="d001l1063" n="26">Macte animo, puer, egregio et praestantibus ausis,</l>
                    <l xml:id="d001l1064" n="27">Macte nece, et veris magnum decus addite Divis.</l>
                    <l xml:id="d001l1065" n="28">Tu princeps ignominiam plagasque cruentas,</l>
                    <l xml:id="d001l1066" n="29">Et longum memoranda nepotibus aspera fata</l>
                    <l xml:id="d001l1067" n="30">Magnanimi post Herois, quem candida partu</l>
                    <l xml:id="d001l1068" n="31">Coelicolum regi tecto sub paupere Nympha</l>
                    <l xml:id="d001l1069" n="32">Non ullam venerem, nullos experta hymeneos</l>
                    <l xml:id="d001l1070" n="33">Ediderat patrii flavas Iordanis ad undas,</l>
                    <l xml:id="d001l1071" n="34">Testis ades facti: sacro tu primus ab illis</l>
                    <l xml:id="d001l1072" n="35">Sanguine palmiferae terram conspergis Idumes:</l>
                    <l xml:id="d001l1073" n="36">Et pulchrae insolitos decerpens laudis honores,</l>
                    <l xml:id="d001l1074" n="37">Purpurea gaudes frontem cinxisse corona:</l>
                    <l xml:id="d001l1075" n="38">Unde tibi grati nomen dixere minores.</l>
                    <l xml:id="d001l1076" n="39">Te colimus: certo tibi tempore sacra quotannis</l>
                    <l xml:id="d001l1077" n="40">Rite damus et thura tuis imponimus aris.</l>
                    <l xml:id="d001l1078" n="41">Quod si ulla o votisque hominum precibusque moventur</l>
                    <l xml:id="d001l1079" n="42">Numina, nec cunctis adeo stat perdere Divis</l>
                    <l xml:id="d001l1080" n="43">Ausoniam populosque Italos nomenque Latinum,</l>
                    <l xml:id="d001l1081" n="44">Atque malis prope iam confectae moenia Romae,</l>
                    <l xml:id="d001l1082" n="45">Sancte, veni, coetusque tuos tuaque aurea templa,</l>
                    <l xml:id="d001l1083" n="46">Laeti quae festa velamus fronde per urbes,</l>
                    <l xml:id="d001l1084" n="47">Dexter adi, placidusque animis illabere nostris.</l>
                    <l xml:id="d001l1085" n="48">Ac primum miseris bellorum et caedis amorem</l>
                    <l xml:id="d001l1086" n="49">Da, Pater, exuere et tercentum mittere in annos</l>
                    <l xml:id="d001l1087" n="50">Tigrimque Tanaimque ultra, et post ferre quietem</l>
                    <l xml:id="d001l1088" n="51">Sollicitos populi fasces, adiectaque regnis</l>
                    <l xml:id="d001l1089" n="52">Regna super, validoque undantia milite castra,</l>
                    <l xml:id="d001l1090" n="53">Et pacem venerari et mitia vertere duris:</l>
                    <l xml:id="d001l1091" n="54">Dein pestes scelerum tantorum, atque agmine longo</l>
                    <l xml:id="d001l1092" n="55">Multa odii concreta modis mala semina diris,</l>
                    <l xml:id="d001l1093" n="56">Infectasque diti labes et crimina purga</l>
                    <l xml:id="d001l1094" n="57">Heu solito graviora, irasque averte Deorum.</l>
                    <lb/>
                </div2>
                <div2 xml:id="001c021" type="carmen" met="H">
                    <head>
                        <abbr>21</abbr>
                    </head>
                    <p xml:id="d001l1095" n="tit.">21. armilla aurea Lucretiae Borgiae Ferrariae Ducis | in serpentis effigiem formata</p>
                    <l xml:id="d001l1096" n="1">Dypsas eram: sum facta, Tago dum perluor, aurum</l>
                    <l xml:id="d001l1097" n="2">Tortile Nympharum manibus decus: at memor olim</l>
                    <l xml:id="d001l1098" n="3">Eridani, auditaque tua, Lucretia, forma,</l>
                    <l xml:id="d001l1099" n="4">Heliadum ne te caperent electra tuarum,</l>
                    <l xml:id="d001l1100" n="5">Gestandum charae fluvius transmisit alumnae.</l>
                    <lb/>
                </div2>
                <div2 xml:id="001c022" type="carmen" met="E">
                    <head>
                        <abbr>22</abbr>
                    </head>
                    <p xml:id="d001l1101" n="tit.">22. de Iulio puero qui se ipsum pinxerat in tabula</p>
                    <l xml:id="d001l1102" n="1">Ut sol, cum placidis semet depingit in undis,</l>
                    <l xml:id="d001l1103" n="2">A te sic ipso picte puelle micas.</l>
                    <lb/>
                </div2>
                <div2 xml:id="001c023" type="carmen" met="E">
                    <head>
                        <abbr>23</abbr>
                    </head>
                    <p xml:id="d001l1104" n="tit.">23. Pegasus equus paternum insigne</p>
                    <l xml:id="d001l1105" n="1">Graecia cum celeres mihi daedala fingeret alas,</l>
                    <l xml:id="d001l1106" n="2">Esse, homines, vobis dixit in astra viam.</l>
                    <lb/>
                </div2>
                <div2 xml:id="001c024" type="carmen" met="E">
                    <head>
                        <abbr>24</abbr>
                    </head>
                    <p xml:id="d001l1107" n="tit.">24. cum cereis albis dono missis Bernardo monacho</p>
                    <l xml:id="d001l1108" n="1">Vivat in Euganea reliquum tibi lumen oliva,</l>
                    <l xml:id="d001l1109" n="2">Cera sed in sacris luceat alba tuis.</l>
                    <lb/>
                </div2>
                <div2 xml:id="001c025" type="carmen" met="E">
                    <head>
                        <abbr>25</abbr>
                    </head>
                    <p xml:id="d001l1110" n="tit.">25. camino inscriptum</p>
                    <l xml:id="d001l1111" n="1">Hanc nisi Phoebeo rapuisset ab orbe Prometheus,</l>
                    <l xml:id="d001l1112" n="2">Ars homini flammae nulla, nec usus erat.</l>
                    <lb/>
                </div2>
                <div2 xml:id="001c026" type="carmen" met="E">
                    <head>
                        <abbr>26</abbr>
                    </head>
                    <p xml:id="d001l1113" n="tit.">26. Politiani tumulus</p>
                    <l xml:id="d001l1114" n="1">Duceret extincto cum Mors Laurente triumphum</l>
                    <l xml:id="d001l1115" n="2">Laetaque pullatis inveheretur equis,</l>
                    <l xml:id="d001l1116" n="3">Respicit insano ferientem pollice chordas</l>
                    <l xml:id="d001l1117" n="4">Viscera singultu concutiente virum.</l>
                    <l xml:id="d001l1118" n="5">Mirata est, tenuitque iugum: furit ipse pioque</l>
                    <l xml:id="d001l1119" n="6">Laurentem cunctos flagitat ore Deos.</l>
                    <l xml:id="d001l1120" n="7">Miscebat precibus lachrymas lachrymisque dolorem;</l>
                    <l xml:id="d001l1121" n="8">Verba ministrabat liberiora dolor.</l>
                    <l xml:id="d001l1122" n="9">Risit, et antiquae non immemor illa querelae,</l>
                    <l xml:id="d001l1123" n="10">Orphi Tartareae cum patuere viae,</l>
                    <l xml:id="d001l1124" n="11">"Hic etiam infernas tentat rescindere leges,</l>
                    <l xml:id="d001l1125" n="12">Fertque suas, dixit, in mea iura manus".</l>
                    <l xml:id="d001l1126" n="13">Protinus et flentem percussit dura poetam,</l>
                    <l xml:id="d001l1127" n="14">Rupit et in medio pectora docta sono.</l>
                    <l xml:id="d001l1128" n="15">Heu sic tu raptus, sic te mala fata tulerunt,</l>
                    <l xml:id="d001l1129" n="16">Arbiter Ausoniae, Politiane, lyrae.</l>
                    <lb/>
                </div2>
                <div2 xml:id="001c027" type="carmen" met="E">
                    <head>
                        <abbr>27</abbr>
                    </head>
                    <p xml:id="d001l1130" n="tit.">27. Galli epitaphium</p>
                    <l xml:id="d001l1131" n="1">O fatis nimium duris exercita Roma,</l>
                    <l xml:id="d001l1132" n="2">Ten decuit toties ultima damna pati?</l>
                    <l xml:id="d001l1133" n="3">Ille tuus sanguis Gallus, tua magna voluptas,</l>
                    <l xml:id="d001l1134" n="4">Gallus Aventini gloria prima soli,</l>
                    <l xml:id="d001l1135" n="5">Gallus Musarum et Phoebi gratissimus hospes,</l>
                    <l xml:id="d001l1136" n="6">Donavit cithara quem pater ipse sua,</l>
                    <l xml:id="d001l1137" n="7">Et cinxere Deae lauro et dixere poetam</l>
                    <l xml:id="d001l1138" n="8">Melpomeneque suum, Calliopeque suum;</l>
                    <l xml:id="d001l1139" n="9">Cui lex et bene suadus honos, rectique cupido,</l>
                    <l xml:id="d001l1140" n="10">Et probitas cordi simplicitasque fuit.</l>
                    <l xml:id="d001l1141" n="11">Candida cui ridebat hianti copia cornu,</l>
                    <l xml:id="d001l1142" n="12">Et faciles Nymphae semicaperque Deus;</l>
                    <l xml:id="d001l1143" n="13">Mater et incanos spicis evincta capillos</l>
                    <l xml:id="d001l1144" n="14">Implebat laetis messibus arva Ceres;</l>
                    <l xml:id="d001l1145" n="15">Cui Nar sulfureus, nigra cui Farfarus unda,</l>
                    <l xml:id="d001l1146" n="16">Et qui, Roma, tuas Fucinus auxit aquas,</l>
                    <l xml:id="d001l1147" n="17">Atque Almo, atque Anio Tybrisque paterque Numicus</l>
                    <l xml:id="d001l1148" n="18">Flumina iusserunt largius ire sua:</l>
                    <l xml:id="d001l1149" n="19">Delitiae, mea Roma, tuae, lususque leporque,</l>
                    <l xml:id="d001l1150" n="20">Et spes, et senii remus et aura tui,</l>
                    <l xml:id="d001l1151" n="21">Gallus, per quem oblita tuorum es ante malorum,</l>
                    <l xml:id="d001l1152" n="22">Occidit: heu sine amore et sine lege Deos!</l>
                    <lb/>
                </div2>
                <div2 xml:id="001c028" type="carmen" met="E">
                    <head>
                        <abbr>28</abbr>
                    </head>
                    <p xml:id="d001l1153" n="tit.">28. Iulii Secundi pontificatus maximus</p>
                    <l xml:id="d001l1154" n="1">Illa piis populis mundoque accepta recenti,</l>
                    <l xml:id="d001l1155" n="2">Sub Iove cum nondum ferreus orbis erat,</l>
                    <l xml:id="d001l1156" n="3">Nec proscissa graves vertebant arva iuvenci,</l>
                    <l xml:id="d001l1157" n="4">Vinea nec lachrymas falce resecta dabat,</l>
                    <l xml:id="d001l1158" n="5">Mella sed aeriae sudabant roscida sylvae,</l>
                    <l xml:id="d001l1159" n="6">Et lac pro gelida flumen habebat aqua.</l>
                    <l xml:id="d001l1160" n="7">Nunc o nunc redit ad primos bona quercus honores,</l>
                    <l xml:id="d001l1161" n="8">Quos habuit, mundi cum tener orbis erat;</l>
                    <l xml:id="d001l1162" n="9">Quercus, glande sua quae quondam Heroas alebat,</l>
                    <l xml:id="d001l1163" n="10">Cura Deum quercus sancta piumque nemus,</l>
                    <l xml:id="d001l1164" n="11">Dignaque Cecropiae pinguis cui sylva Minervae</l>
                    <l xml:id="d001l1165" n="12">Cedat, et Herculeis populus apta comis;</l>
                    <l xml:id="d001l1166" n="13">Cedat et ipsa suo laurus Phoebeia luco,</l>
                    <l xml:id="d001l1167" n="14">Inflexaeque pedem Bacchica serta hederae,</l>
                    <l xml:id="d001l1168" n="15">Vel myrti Veneris, vel Sylvani cyparissi,</l>
                    <l xml:id="d001l1169" n="16">Vel quae capripedi pinus amata Deo est.</l>
                    <l xml:id="d001l1170" n="17">Namque boni mores nostro rediere sub aevo,</l>
                    <l xml:id="d001l1171" n="18">Ut primum posito constitit illa situ:</l>
                    <l xml:id="d001l1172" n="19">Simplicitasque inculta comam, rectique cupido,</l>
                    <l xml:id="d001l1173" n="20">Et lex et probitas et sine labe fides.</l>
                    <l xml:id="d001l1174" n="21">Nec redit ad primos tantum bona quercus honores,</l>
                    <l xml:id="d001l1175" n="22">Quos habuit mundi cum tener orbis erat:</l>
                    <l xml:id="d001l1176" n="23">Sed provecta solo nitidis caput inserit astris,</l>
                    <l xml:id="d001l1177" n="24">Quantum homines aluit, tantum alitura Deos.</l>
                    <lb/>
                </div2>
                <div2 xml:id="001c029" type="carmen" met="H">
                    <head>
                        <abbr>29</abbr>
                    </head>
                    <p xml:id="d001l1178" n="tit.">29. Caroli Bembi fratris epitaphium</p>
                    <l xml:id="d001l1179" n="1">Qualis honos coeli, puro cum surgit Olympo</l>
                    <l xml:id="d001l1180" n="2">Lucifer et fessis clarum caput exerit astris:</l>
                    <l xml:id="d001l1181" n="3">Tale decus te, Bembe, tuis mala fata tulerunt.</l>
                    <lb/>
                </div2>
                <div2 xml:id="001c030" type="carmen" met="E">
                    <head>
                        <abbr>30</abbr>
                    </head>
                    <p xml:id="d001l1182" n="tit.">30. Herculis Strozzae epitaphium</p>
                    <l xml:id="d001l1183" n="1">Te ripa natum Eridani Permessus alebat,</l>
                    <l xml:id="d001l1184" n="2">Fecerat et vatem Marsque Venusque suum.</l>
                    <l xml:id="d001l1185" n="3">Iniecere manus iuveni et fatalia duris</l>
                    <l xml:id="d001l1186" n="4">Stamina pollicibus persecuere Deae.</l>
                    <l xml:id="d001l1187" n="5">Uxor honorata manes dum conderet urna,</l>
                    <l xml:id="d001l1188" n="6">Talia cum multis dicta dedit lachrymis:</l>
                    <l xml:id="d001l1189" n="7">"Non potui tecum dulcem consumere vitam:</l>
                    <l xml:id="d001l1190" n="8">At iam adero amplexans te cinerem ipsa cinis".</l>
                    <lb/>
                </div2>
                <div2 xml:id="001c031" type="carmen" met="H">
                    <head>
                        <abbr>31</abbr>
                    </head>
                    <p xml:id="d001l1191" n="tit.">31. Marci Antonii Gabrielis Veneti epitaphium</p>
                    <l xml:id="d001l1192" n="1">Demessam patriae segetem crescentibus herbis</l>
                    <l xml:id="d001l1193" n="2">Morte tua, venerande puer, specimenque relinquis</l>
                    <l xml:id="d001l1194" n="3">Praereptum genti morum et virtutis avitae.</l>
                    <l xml:id="d001l1195" n="4">Te Patavi colles, vitrea te Silis in unda,</l>
                    <l xml:id="d001l1196" n="5">Te Veneti flevere lacus, terque Hadria vastum</l>
                    <l xml:id="d001l1197" n="6">Implevit gemitu moerens et questibus aequor.</l>
                    <lb/>
                </div2>
                <div2 xml:id="001c032" type="carmen" met="E">
                    <head>
                        <abbr>32</abbr>
                    </head>
                    <p xml:id="d001l1198" n="tit.">32. Philippi Beroaldi minoris epitaphium</p>
                    <l xml:id="d001l1199" n="1">Felsina te genuit, colles rapuere Quirini,</l>
                    <l xml:id="d001l1200" n="2">Longum audita quibus Musa diserta tua est.</l>
                    <l xml:id="d001l1201" n="3">Illa dedit rerum domino placuisse Leoni,</l>
                    <l xml:id="d001l1202" n="4">Thebanos Latio dum canis ore modos.</l>
                    <l xml:id="d001l1203" n="5">Unanimes raptum ante diem flevere sodales,</l>
                    <l xml:id="d001l1204" n="6">Nec Decimo sanctae non maduere genae.</l>
                    <l xml:id="d001l1205" n="7">Quae pietas, Beroalde, fuit tua, credere verum est</l>
                    <l xml:id="d001l1206" n="8">Carmina nunc coeli te canere ad citharam.</l>
                    <lb/>
                </div2>
                <div2 xml:id="001c033" type="carmen" met="E">
                    <head>
                        <abbr>33</abbr>
                    </head>
                    <p xml:id="d001l1207" n="tit.">33. Scythae Poetae Feltrini epitaphium</p>
                    <l xml:id="d001l1208" n="1">Scythae oculos clausit Phoebus: flevere sorores,</l>
                    <l xml:id="d001l1209" n="2">Fleverunt Charites, funera duxit Amor.</l>
                    <lb/>
                </div2>
                <div2 xml:id="001c034" type="carmen" met="E">
                    <head>
                        <abbr>34</abbr>
                    </head>
                    <p xml:id="d001l1210" n="tit.">34. Certaldi philosophi epitaphium</p>
                    <l xml:id="d001l1211" n="1">Et terram et coelum ingenio Certaldus obibam,</l>
                    <l xml:id="d001l1212" n="2">Quaeque fuere aliis clausa, reclusa mihi.</l>
                    <lb/>
                </div2>
                <div2 xml:id="001c035" type="carmen" met="H">
                    <head>
                        <abbr>35</abbr>
                    </head>
                    <p xml:id="d001l1213" n="tit.">35. Longolii epitaphium</p>
                    <l xml:id="d001l1214" n="1">Te iuvenem rapuere Deae fatalia nentes</l>
                    <l xml:id="d001l1215" n="2">Stamina, cum scirent moriturum tempore nullo,</l>
                    <l xml:id="d001l1216" n="3">Longoli, tibi si canos seniumque dedissent.</l>
                    <lb/>
                </div2>
                <div2 xml:id="001c036" type="carmen" met="E">
                    <head>
                        <abbr>36</abbr>
                    </head>
                    <p xml:id="d001l1217" n="tit.">36. Leonici epitaphium</p>
                    <l xml:id="d001l1218" n="1">Naturae si quid rerum te forte latebat,</l>
                    <l xml:id="d001l1219" n="2">Id legis in magno nunc, Leonice, Deo.</l>
                    <lb/>
                </div2>
                <div2 xml:id="001c037" type="carmen" met="E">
                    <head>
                        <abbr>37</abbr>
                    </head>
                    <p xml:id="d001l1220" n="tit.">37. Telesillae epitaphium</p>
                    <l xml:id="d001l1221" n="1">Quid mors tam pulchram rapuisti dura puellam?</l>
                    <l xml:id="d001l1222" n="2">Nunquid, me miserum, te quoque tangit amor?</l>
                    <lb/>
                </div2>
                <div2 xml:id="001c038" type="carmen" met="E">
                    <head>
                        <abbr>38</abbr>
                    </head>
                    <p xml:id="d001l1223" n="tit.">38. Catelli epitaphium</p>
                    <l xml:id="d001l1224" n="1">Nil tibi non dominus tribuit, Bembine catelle,</l>
                    <l xml:id="d001l1225" n="2">A quo nomen habes, et tumulum et lachrymas.</l>
                    <lb/>
                </div2>
                <div2 xml:id="001c039" type="carmen" met="E">
                    <head>
                        <abbr>39</abbr>
                    </head>
                    <p xml:id="d001l1226" n="tit.">39. fictum pro antiquo</p>
                    <l xml:id="d001l1227" n="1">Aelia natorum manesque sequuta mariti,</l>
                    <l xml:id="d001l1228" n="2">Usa sua iacet hic Septimiana manu.</l>
                    <l xml:id="d001l1229" n="3">Vir Turrinus erat, cum quo tria lustra peregit,</l>
                    <l xml:id="d001l1230" n="4">Iurgiaque in sancto nulla fuere toro.</l>
                    <l xml:id="d001l1231" n="5">Binaque de primo Suscepit pignora partu,</l>
                    <l xml:id="d001l1232" n="6">Dein natam matris spemque metumque suae.</l>
                    <l xml:id="d001l1233" n="7">Crudeles Divi, proles adoleverat, at mors</l>
                    <l xml:id="d001l1234" n="8">Iniecit tetricas perviolenta manus.</l>
                    <l xml:id="d001l1235" n="9">Post quae moerentem, ne quid superesset amanti,</l>
                    <l xml:id="d001l1236" n="10">Abstulit orbatae proxima luna virum:</l>
                    <l xml:id="d001l1237" n="11">Quem simul ac flamma vidit lambente cremari,</l>
                    <l xml:id="d001l1238" n="12">"Ergo ibis, tecum nec tua, dixit, erit?</l>
                    <l xml:id="d001l1239" n="13">Eripies mihi tu nunquam hoc, fortuna: licebit</l>
                    <l xml:id="d001l1240" n="14">Hoc saltem invita te potuisse mihi".</l>
                    <l xml:id="d001l1241" n="15">Dixerat, et stricto fixit sua pectora ferro:</l>
                    <l xml:id="d001l1242" n="16">Sic moriens charo nunc quoque iuncta viro est.</l>
                    <lb/>
                </div2>
                <div2 xml:id="001c040" type="carmen" met="E">
                    <head>
                        <abbr>40</abbr>
                    </head>
                    <p xml:id="d001l1243" n="tit.">40. Iacobi Synceri Sannazari epitaphium</p>
                    <l xml:id="d001l1244" n="1">Da sacro cineri flores: hic ille Maroni</l>
                    <l xml:id="d001l1245" n="2">Syncerus Musa proximus, ut tumulo.</l>
                    <lb/>
                </div2>
                <div2 xml:id="001c041" type="carmen" met="E">
                    <head>
                        <abbr>41</abbr>
                    </head>
                    <p xml:id="d001l1246" n="tit.">41. Lucilii Bembi filii epitaphium</p>
                    <l xml:id="d001l1247" n="1">O multum dilecte puer, quae dura parenti</l>
                    <l xml:id="d001l1248" n="2">Fortuna invidit te superesse tuo?</l>
                    <l xml:id="d001l1249" n="3">Quam producebam laetus te sospite vitam,</l>
                    <l xml:id="d001l1250" n="4">Erepto peior morte relicta mihi est.</l>
                </div2>
            </div1>
        </body>
    </text>
</TEI>
