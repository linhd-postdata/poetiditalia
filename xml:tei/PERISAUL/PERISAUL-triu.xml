<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PERISAUL-triu">
                    <title>de triumpho stultitiae</title>
                    <title type="short">de triumpho stultitiae</title>
                    <abbr>triumph.</abbr>
                    <bibl>A. Viviani, G. Fabbri, 1963</bibl>
                </title>
                <author xml:id="PERISAUL" n="195.000">
                    <name>Perisauli, Faustino</name>
                    <date>Tredozio fere 1450 - Rimini 1523</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Faustino Perisauli</persName>
                    <abbr>PERISAUL.</abbr>
                </author>
                <respStmt>
                    <resp>Reference basis text</resp>
                    <name>A. Viviani, G. Fabbri, 1963</name>
                </respStmt>
            </titleStmt>
            <extent>
                <measure unit="words" quantity="16116">16116</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Viviani, G. Fabbri, 1963</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Daniela  Marrone</bibl>
                </head>
                <l xml:id="d001l1" n="1">Arma, dolos, acies, immensi roboris ausus</l>
                <l xml:id="d001l2" n="2">Numen et imperium, latissima regna, triumphos</l>
                <l xml:id="d001l3" n="3">Stultitiae cantabo Deae, cui summa potestas</l>
                <l xml:id="d001l4" n="4">Et cui Turba Deorum, dum lusibus atque cachinis</l>
                <l xml:id="d001l5" n="5">Olim forte vacat per laeti compita caeli,</l>
                <l xml:id="d001l6" n="6">Hanc cernens captam mente et laborare phrenesi</l>
                <l xml:id="d001l7" n="7">Molliter arrisit, plausu et blandita iocoso</l>
                <l xml:id="d001l8" n="8">Donavit cessitque sibi quod quisque teneret</l>
                <l xml:id="d001l9" n="9">Inscitiae hac lege ut quam vellet, parte retenta,</l>
                <l xml:id="d001l10" n="10">Partiri posset reliquum quo prona voluntas</l>
                <l xml:id="d001l11" n="11">Flecteret alternos animos, aevoque futuro</l>
                <l xml:id="d001l12" n="12">Haec tutela foret, Domina et Regina Furentum.</l>
                <l xml:id="d001l13" n="13">Forte ioco huic tali Risus Deus affuit et, quum</l>
                <l xml:id="d001l14" n="14">Ipse Deam facie et gestis linguaque referret,</l>
                <l xml:id="d001l15" n="15">Huic fuit addictus comes et collega perennis.</l>
                <l xml:id="d001l16" n="16">Abste ego nunc supplex, divina Insania, posco</l>
                <l xml:id="d001l17" n="17">E caelo ad proprium dignata illabere munus.</l>
                <l xml:id="d001l18" n="18">Gratia si qua tibi est nutu concessa Deorum</l>
                <l xml:id="d001l19" n="19">Depluat in nostrum foecundo ex ubere pectus,</l>
                <l xml:id="d001l20" n="20">Et mecum lymphata canas tua grandia Gesta.</l>
                <l xml:id="d001l21" n="21">Scis etenim quantum fatua est humana facultas,</l>
                <l xml:id="d001l22" n="22">Quodque opus omne suum stultum est et fabula vana.</l>
                <l xml:id="d001l23" n="23">Omnia nam penetras, tua magna potentia totum</l>
                <l xml:id="d001l24" n="24">Orbem sola regit, sacro quia numine plena</l>
                <l xml:id="d001l25" n="25">Cuncta tuo et subter curva testudine nil fit,</l>
                <l xml:id="d001l26" n="26">Ni fueris consulta prius ceu syrticus Ammon.</l>
                <l xml:id="d001l27" n="27">Quem tu Diva foves, cui se tuus undique totus</l>
                <l xml:id="d001l28" n="28">Spiritus insinuat, subiens penetralia mentis,</l>
                <l xml:id="d001l29" n="29">Ipse graveis casus et tela minantia sevae</l>
                <l xml:id="d001l30" n="30">Fortunae aspernens, sortemque et fulmina ridet.</l>
                <l xml:id="d001l31" n="31">Tu mellita animos quadam dulcedine mulces</l>
                <l xml:id="d001l32" n="32">Ut, quum primum aderis, quidquid grave, quidve molestum est</l>
                <l xml:id="d001l33" n="33">Conversum in risus laetos agat esse dolentes.</l>
                <l xml:id="d001l34" n="34">Tu condimentum es, cunctisque accomoda rebus</l>
                <l xml:id="d001l35" n="35">Te sine militibus non contigit aurea palma,</l>
                <l xml:id="d001l36" n="36">Te sine frigescet recitans ad pulpita rhetor,</l>
                <l xml:id="d001l37" n="37">Cum Musis sine te ridebitur alma Poesis,</l>
                <l xml:id="d001l38" n="38">Esuriet pauper medicus, numerosa mathesis</l>
                <l xml:id="d001l39" n="39">Nullam habitura fidem mendacia larga sonabit;</l>
                <l xml:id="d001l40" n="40">Cumque suo nulli placitura est musica cantu.</l>
                <l xml:id="d001l41" n="41">Te sine nil gratum finget pictura figuris;</l>
                <l xml:id="d001l42" n="42">Mimmicaque ars penitus cum gestu explosa iocoso est.</l>
                <l xml:id="d001l43" n="43">Te sine pro Nireo Corytheus esse videtur;</l>
                <l xml:id="d001l44" n="44">Et pro Narcisso rugosum Nestora dicas;</l>
                <l xml:id="d001l45" n="45">Susque loco altiloquae censetur stare Minervae.</l>
                <l xml:id="d001l46" n="46">Te duce quisque trahit vitam sub pectore laeto</l>
                <l xml:id="d001l47" n="47">Et sua cuique placent, pariter nec poenitet ullum</l>
                <l xml:id="d001l48" n="48">Stemmatis, ingeniique sui, patriaeque, locique;</l>
                <l xml:id="d001l49" n="49">Sed se foelicem, generosum, seque beatum,</l>
                <l xml:id="d001l50" n="50">Et regem et solum sapientem se putat esse,</l>
                <l xml:id="d001l51" n="51">Morio sit licet hic et, te suadente, professus.</l>
                <l xml:id="d001l52" n="52">Unde fit ut Scythici patriam mutare recusent</l>
                <l xml:id="d001l53" n="53">Cum Siculo; Psillus steriles non mutet agellos</l>
                <l xml:id="d001l54" n="54">Cum Latio; ac Morinus dites nil pendat Athaenas.</l>
                <l xml:id="d001l55" n="55">Moeonidi haud Bavius, nec Moevius ipse Maroni,</l>
                <l xml:id="d001l56" n="56">Marsia nec Phoebo, nec olori cesserit anser.</l>
                <l xml:id="d001l57" n="57">Denique nec quisquam traducet molliter annos,</l>
                <l xml:id="d001l58" n="58">Addictus nisi sit sacris numeroque tuorum,</l>
                <l xml:id="d001l59" n="59">Aut hilari hunc facie aspicias et fronte faventi.</l>
                <l xml:id="d001l60" n="60">Ergo tuo auspicio zephiris dabo vela secundis.</l>
                <l xml:id="d001l61" n="61">Lubrica dum teneris aetas deducta sub annis</l>
                <l xml:id="d001l62" n="62">Pendet in ambiguo quem praestet prehendere callem,</l>
                <l xml:id="d001l63" n="63">Monstravit samia exemplar mihi littera vitae.</l>
                <l xml:id="d001l64" n="64">Ingressus rationis iter multumque vagatus,</l>
                <l xml:id="d001l65" n="65">Sub mentis speculo vidi quam maximus error</l>
                <l xml:id="d001l66" n="66">Falleret humanum vulgus, quantum irrita sit spes,</l>
                <l xml:id="d001l67" n="67">Quam vanae sint curae hominum tormenta labores,</l>
                <l xml:id="d001l68" n="68">Quam vanum studium, vanus conatus et artes;</l>
                <l xml:id="d001l69" n="69">Et nihil esse aliud vitam hanc praeter vaga caeca</l>
                <l xml:id="d001l70" n="70">Lubrica stultitiae risu cantanda soluto.</l>
                <l xml:id="d001l71" n="71">Dehinc semper manibus, pedibusque et pectore toto</l>
                <l xml:id="d001l72" n="72">Impense studui hoc, id sum molitus et unum,</l>
                <l xml:id="d001l73" n="73">Ut fatuos premerem affectus curasque fugarem.</l>
                <l xml:id="d001l74" n="74">Hocque diu saxum volvens, iam, pace reperta,</l>
                <l xml:id="d001l75" n="75">Factus eram voti compos, nostrisque fugatis,</l>
                <l xml:id="d001l76" n="76">Nulla mihi angebant externa negocia mentem.</l>
                <l xml:id="d001l77" n="77">En subito assurgens aliena insania motu,</l>
                <l xml:id="d001l78" n="78">Seu propria haec fuerit nostroque innata cerebro</l>
                <l xml:id="d001l79" n="79">Iam mihi quaesitam certat turbare quietem</l>
                <l xml:id="d001l80" n="80">Nec spirare sinit, nedum requiescere, sed nec</l>
                <l xml:id="d001l81" n="81">Dormire usque adeo petulans male suada gravisque est.</l>
                <l xml:id="d001l82" n="82">Ambiguas nec tot narrant variasse figuras</l>
                <l xml:id="d001l83" n="83">Prothea, quot renovat mutata haec bellua formas.</l>
                <l xml:id="d001l84" n="84">Inque dies sumit tantum sibi roboris, ut si</l>
                <l xml:id="d001l85" n="85">Mutus et elinguis, seu rana seriphia sive</l>
                <l xml:id="d001l86" n="86">Harpochrates fierem, vel si praefixa palato</l>
                <l xml:id="d001l87" n="87">Aut labris consuta foret mea lingua, tacere</l>
                <l xml:id="d001l88" n="88">Nequaquam posset caneret quin devia vulgi</l>
                <l xml:id="d001l89" n="89">Consilia, ac steriles actus, et inania vota,</l>
                <l xml:id="d001l90" n="90">Quae numero tot sunt, quot habet vaga sydera caelum,</l>
                <l xml:id="d001l91" n="91">Quot frondes silvae, pisces mare, littus harenas.</l>
                <l xml:id="d001l92" n="92">Unde licet cupiam chartas stipare capaces</l>
                <l xml:id="d001l93" n="93">Materies tanta est, tam lata est copia, quod me</l>
                <l xml:id="d001l94" n="94">Sic tenet attonitum, perplexa mente vagantem,</l>
                <l xml:id="d001l95" n="95">Ut neque principium, nec prima exordia rebus</l>
                <l xml:id="d001l96" n="96">Anxius inveniam. Sed si mea perfluat ora</l>
                <l xml:id="d001l97" n="97">Pimpla, vel Eurotas, Permessi aut Phocidos undae</l>
                <l xml:id="d001l98" n="98">Stultitiae nequeam meritas percurrere laudes.</l>
                <l xml:id="d001l99" n="99">Haec mortale genus, suasu faciente potenti</l>
                <l xml:id="d001l100" n="100">Lactat et irretit, laqueat, blanditur, inescat</l>
                <l xml:id="d001l101" n="101">Attrahit applaudens, ac, ut maga, fascinat omnes.</l>
                <l xml:id="d001l102" n="102">Numine nescio quo veniat sibi gratia tanta.</l>
                <l xml:id="d001l103" n="103">Facta adeo est petulans domina, imperiosa, superba,</l>
                <l xml:id="d001l104" n="104">Ut caput insertet, seseque intrudat ubique</l>
                <l xml:id="d001l105" n="105">Et coniuratos tot habet, tot nacta sequaces,</l>
                <l xml:id="d001l106" n="106">Tot tenet et captos, ut pene subegerit orbem.</l>
                <l xml:id="d001l107" n="107">Nunc mage quam solita est Dea strenua saevit et instat,</l>
                <l xml:id="d001l108" n="108">Ut reliquum subigat, (quamvis quota portio desit);</l>
                <l xml:id="d001l109" n="109">Vaesanos equites acuit, fatuasque phalanges,</l>
                <l xml:id="d001l110" n="110">Sed totum est agmen secta partita bimembri.</l>
                <l xml:id="d001l111" n="111">Selegit quosdam, dextro quos provida cornu</l>
                <l xml:id="d001l112" n="112">Heroas uti delectos inserat, hosque</l>
                <l xml:id="d001l113" n="113">Praecipue caros habeat, teneatque fideles,</l>
                <l xml:id="d001l114" n="114">Mulceat et caput his, voltuque inspectet amico.</l>
                <l xml:id="d001l115" n="115">Hii sunt ingenue stulti, qui sponte fatentur</l>
                <l xml:id="d001l116" n="116">Esse suos, fatui existunt, fatuosque videri</l>
                <l xml:id="d001l117" n="117">Ac esse exoptant, nec adest sapientis in illis</l>
                <l xml:id="d001l118" n="118">Unciola, aut obulus; sed totus, quantulus hic grex,</l>
                <l xml:id="d001l119" n="119">Nil nisi stultitia est, propriis innata medullis.</l>
                <l xml:id="d001l120" n="120">Si bene metimur, si vero credere fas sit,</l>
                <l xml:id="d001l121" n="121">Nec potior status est, nec vita beatior ulla</l>
                <l xml:id="d001l122" n="122">Hoc hominum genere est, quos nulla angusta remordet</l>
                <l xml:id="d001l123" n="123">Cura, nec anxietas, rerum nec avara cupido;</l>
                <l xml:id="d001l124" n="124">Non metus, aut odium, livor, lamenta, querelae,</l>
                <l xml:id="d001l125" n="125">Terricula et larvae, lemuresque in nocte timendi;</l>
                <l xml:id="d001l126" n="126">Nec pavor armorum cruciat, mortisque futurae,</l>
                <l xml:id="d001l127" n="127">Non caeci incursus animi, subitique tumultus,</l>
                <l xml:id="d001l128" n="128">Nec pudor, aut maledicta nocent, infamia, nec vis.</l>
                <l xml:id="d001l129" n="129">Sunt vere ut Superis sacri, quia nemo nocere</l>
                <l xml:id="d001l130" n="130">His studet, immo et ab his retinet fera bellua morsus.</l>
                <l xml:id="d001l131" n="131">Pectore quidquid habent, quidquid vel mente repostum</l>
                <l xml:id="d001l132" n="132">Vultus id exhibuit, vel sermo prodit apertus.</l>
                <l xml:id="d001l133" n="133">Purave simplicitas non astu ducta, nec arte.</l>
                <l xml:id="d001l134" n="134">Insuper hoc addas, quod nedum hii tempus ad omne</l>
                <l xml:id="d001l135" n="135">Cantillant, ludunt, rident, semperque iocantur,</l>
                <l xml:id="d001l136" n="136">Sed reliquis (aderunt etiam si forte gementes)</l>
                <l xml:id="d001l137" n="137">Gaudia, festa, iocos, lusus, risumque tulere;</l>
                <l xml:id="d001l138" n="138">Hos veluti dederit mundo indulgentia divum,</l>
                <l xml:id="d001l139" n="139">Quo mentes hominum querulas, ac tristia corda</l>
                <l xml:id="d001l140" n="140">Exhilarent, miseroque e pectore moesta levarent.</l>
                <l xml:id="d001l141" n="141">Denique tam cari, tam grati, tamque iocosi</l>
                <l xml:id="d001l142" n="142">Principibus, summisque viris, ac regibus ipsis</l>
                <l xml:id="d001l143" n="143">Ut pro delitiis teneant, nec posse sine illis</l>
                <l xml:id="d001l144" n="144">Prandere, aut molli pluma captare soporem</l>
                <l xml:id="d001l145" n="145">Testentur, nec stare diem, durare nec horam.</l>
                <l xml:id="d001l146" n="146">O grata, o dulcis soboles, iucunda, beata,</l>
                <l xml:id="d001l147" n="147">Et cognata Deis, foelici nata sub astro!</l>
                <l xml:id="d001l148" n="148">Dum vivis laeta es, multo mage, morte perempta,</l>
                <l xml:id="d001l149" n="149">Laetior, elysias recta contendis ad Umbras.</l>
                <l xml:id="d001l150" n="150">Ocia dumque trahunt animae, dum prata peragrant,</l>
                <l xml:id="d001l151" n="151">Lusibus usa tuis, Maneis et corpora functa</l>
                <l xml:id="d001l152" n="152">Allicis in risum et secum comitata vagaris.</l>
                <l xml:id="d001l153" n="153">Unde ego te veneror, nec posthac nostra tacebit</l>
                <l xml:id="d001l154" n="154">Lingua tuas laudes, quin magna volumina de te</l>
                <l xml:id="d001l155" n="155">Cantando pingat, populis monumenta futuris.</l>
                <l xml:id="d001l156" n="156">At nunc (parce, precor) graviori tracta cothurno,</l>
                <l xml:id="d001l157" n="157">Maius opus texens, cornu quos Diva sinistro</l>
                <l xml:id="d001l158" n="158">Stultitia instruxit, versu cantabit amaro.</l>
                <l xml:id="d001l159" n="159">Hic hominum numerus fallax, abstrusus et acer,</l>
                <l xml:id="d001l160" n="160">Quo nihil callidius, nihil et versutius ispo;</l>
                <l xml:id="d001l161" n="161">Commentum totus, fraudes, ars, techna, dolusque;</l>
                <l xml:id="d001l162" n="162">Empusaque magis varius, Vertumnus ut alter.</l>
                <l xml:id="d001l163" n="163">Prodere se stultum non vult, renuitque fateri.</l>
                <l xml:id="d001l164" n="164">Duplicibus loquitur linguis, quarum altera verax,</l>
                <l xml:id="d001l165" n="165">Altera mentitur; sed conductura sibimet</l>
                <l xml:id="d001l166" n="166">Proferet in medium; pariter nocitura tacebit.</l>
                <l xml:id="d001l167" n="167">Sicque aliud fingens secreto in pectore condit</l>
                <l xml:id="d001l168" n="168">Longe huic dissimile et diversum lingua loquetur.</l>
                <l xml:id="d001l169" n="169">Mortales inter sapientis imagine ficta</l>
                <l xml:id="d001l170" n="170">Praeferri certat, primamque attingere partem.</l>
                <l xml:id="d001l171" n="171">Nec satis hoc scelus est; rabida haec et subdola turba</l>
                <l xml:id="d001l172" n="172">Semper sollicita est, semper vaga, semper anhelans</l>
                <l xml:id="d001l173" n="173">-Seu puer aut iuvenis, seu vir, seu stulta senex sit,-</l>
                <l xml:id="d001l174" n="174">Quo rapiat, cumulet, dominetur, tendat ad alta.</l>
                <l xml:id="d001l175" n="175">Hinc ego bile tumens stultum hoc, immane, prophanum</l>
                <l xml:id="d001l176" n="176">Atque bilingue genus, tamquam tibi Diva rebelle,</l>
                <l xml:id="d001l177" n="177">Persequar. Hoc tendit resonantes pectine chordas,</l>
                <l xml:id="d001l178" n="178">Hoc iecori bilem stomacoque accendit orexim,</l>
                <l xml:id="d001l179" n="179">Hoc mihi materiem, modulatis versibus orsum,</l>
                <l xml:id="d001l180" n="180">Ingenio vires, cantusque et verba ministrat.</l>
                <l xml:id="d001l181" n="181">Quare ego - quum videam tanta caligine volvi</l>
                <l xml:id="d001l182" n="182">Humanos sensus, proprioque a semine gentem</l>
                <l xml:id="d001l183" n="183">Degenerasse rudem, et, penitus ratione fugata,</l>
                <l xml:id="d001l184" n="184">In pecus informe et truculenta in bruta labasse</l>
                <l xml:id="d001l185" n="185">Sanari ut nequeat si mille epithemata fiant</l>
                <l xml:id="d001l186" n="186">Si totidem succos, si mille cathartica, mille</l>
                <l xml:id="d001l187" n="187">Ebibat anticyras, totum si gramen et herba</l>
                <l xml:id="d001l188" n="188">Helleborum fieret, fieret mare totaque tellus -</l>
                <l xml:id="d001l189" n="189">Sollicitus siqua aegrotae dare pocula possem</l>
                <l xml:id="d001l190" n="190">Vel medicas adhibere manus, miseratus iniquam</l>
                <l xml:id="d001l191" n="191">Efflictim indolui sortem et mecum ipse volutans</l>
                <l xml:id="d001l192" n="192">Tabificum hoc vulnus possitne e corde revelli,</l>
                <l xml:id="d001l193" n="193">Tentandum statui. Quod si radicibus amplis</l>
                <l xml:id="d001l194" n="194">Altius intrarit quam quod se posse mederi</l>
                <l xml:id="d001l195" n="195">Promittant medici; saltem lenire furorem,</l>
                <l xml:id="d001l196" n="196">Tollere si nequeo, liceat vanosque tumultus</l>
                <l xml:id="d001l197" n="197">Sedare atque homini meliorem tradere mentem.</l>
                <l xml:id="d001l198" n="198">Unde ego, quo post me quaecumque advenerit aetas</l>
                <l xml:id="d001l199" n="199">Stratum noscat iter recta rationis amussi,</l>
                <l xml:id="d001l200" n="200">Desipiatque minus, fallaci nube remota,</l>
                <l xml:id="d001l201" n="201">Tot quot habet mundi cultores machina passim</l>
                <l xml:id="d001l202" n="202">Ad sanos volui monitus vitamque beatam,</l>
                <l xml:id="d001l203" n="203">Vera bona et nondum rudibus vulgata vocatos,</l>
                <l xml:id="d001l204" n="204">Quos veluti monitor, grandi sic voce citabo:</l>
                <l xml:id="d001l205" n="205">"Surgite, sopiti mortales, surgite, clamo".</l>
                <l xml:id="d001l206" n="206">Clamor et hic reboans surdas circumsonet aures,</l>
                <l xml:id="d001l207" n="207">Voxque per abstrusos mentis penetrata recessus</l>
                <l xml:id="d001l208" n="208">Excitet attonitos, stimuloque ita pungat inhertes:</l>
                <l xml:id="d001l209" n="209">" Terrigenae o fatui, captique o lumine talpae,</l>
                <l xml:id="d001l210" n="210">Quidnam aliud vita haec quam scenica fabula quaedam</l>
                <l xml:id="d001l211" n="211">In qua procedit vario gens abdita cultu,</l>
                <l xml:id="d001l212" n="212">Quisque suas peragit partes et munia complet? "</l>
                <l xml:id="d001l213" n="213">Sunt homines mimmi, ars ludi, mundusque theatrum,</l>
                <l xml:id="d001l214" n="214">Fabula mendaces curae, Fortuna coragus,</l>
                <l xml:id="d001l215" n="215">Qui prodire iubet quemque in proscenia; saepe et</l>
                <l xml:id="d001l216" n="216">Sub diverso habitu variatum ducit eundem,</l>
                <l xml:id="d001l217" n="217">Ut modo purpureum qui regem gesserat, hic mox</l>
                <l xml:id="d001l218" n="218">Exutus trabea et posito diademate, egenum</l>
                <l xml:id="d001l219" n="219">Servum agat aut mimmum trita sub veste latentem.</l>
                <l xml:id="d001l220" n="220">Et modo qui choreas cantu saltabat amoeno</l>
                <l xml:id="d001l221" n="221">Egreditur lachrymans et tristie funera deflet.</l>
                <l xml:id="d001l222" n="222">Sic vos saepe iocans sors improba tollit ad astra,</l>
                <l xml:id="d001l223" n="223">Hinc cito praecipites Herebi detrudit ad oras.</l>
                <l xml:id="d001l224" n="224">Ergo, o ridiculi scurrae, qui voce manuque</l>
                <l xml:id="d001l225" n="225">Orbis in hac scaena numerosa luditis arte,</l>
                <l xml:id="d001l226" n="226">Personam induti variam, et qui mente sepulta</l>
                <l xml:id="d001l227" n="227">Degitis ut pecudes procul et custode remoto,</l>
                <l xml:id="d001l228" n="228">Saltibus elysiis spretis, ubi pascua laeta,</l>
                <l xml:id="d001l229" n="229">Abrotanum et tribulos, absyntia amara, cicutas,</l>
                <l xml:id="d001l230" n="230">Taxum ac urticas mundani pascitis horti;</l>
                <l xml:id="d001l231" n="231">Inscitiaeque merum pleno deducitis haustu,</l>
                <l xml:id="d001l232" n="232">Quo ruitis stulti in praeceps? Quo devia turba</l>
                <l xml:id="d001l233" n="233">In vetitum properas, deperdita vallibus huius</l>
                <l xml:id="d001l234" n="234">Tartarei nemoris, sunt tensa ubi rhetia mille,</l>
                <l xml:id="d001l235" n="235">Mille subis laqueos, haec dum deserta peragras</l>
                <l xml:id="d001l236" n="236">Nescia quod vitae munus tenearis obire;</l>
                <l xml:id="d001l237" n="237">Aut ludos quos sis mundi exhibitura theatro</l>
                <l xml:id="d001l238" n="238">Vel qua te superi formantes lege crearint?</l>
                <l xml:id="d001l239" n="239">Non ideo natura parens, nec cura Deorum</l>
                <l xml:id="d001l240" n="240">Munitum ratione hominem, mentisque capacem,</l>
                <l xml:id="d001l241" n="241">Attulit in terras grata ad stipendia vitae</l>
                <l xml:id="d001l242" n="242">Quo miser, heu, pereat curarum turbine et aestu;</l>
                <l xml:id="d001l243" n="243">Quo fera bella, necem, gladios sequeretur et arma;</l>
                <l xml:id="d001l244" n="244">Quove per omne nefas consuescat vivere raptus,</l>
                <l xml:id="d001l245" n="245">Atque auri rabie miserorum sanguine pasci;</l>
                <l xml:id="d001l246" n="246">Nec quo fraude, dolis, techna flueretur et arte,</l>
                <l xml:id="d001l247" n="247">Illicitae nec quo Veneris portenta subiret.</l>
                <l xml:id="d001l248" n="248">Tolle homo, tolle oculos, mentis te absconde recessu;</l>
                <l xml:id="d001l249" n="249">Cerne, vide et pendas sub quo tu foedere mundi</l>
                <l xml:id="d001l250" n="250">Veneris in pelagus, regno demisse paterno.</l>
                <l xml:id="d001l251" n="251">Nosce, precor, quid sis et quem tua reddat imago,</l>
                <l xml:id="d001l252" n="252">Qualia cum sacro teneas commercia caelo,</l>
                <l xml:id="d001l253" n="253">Et cui plus dederit divini luminis Author,</l>
                <l xml:id="d001l254" n="254">Qui penetrat vivitque tuos diffusus in artus</l>
                <l xml:id="d001l255" n="255">Affinemque tuam voluit sibi iungere mentem,</l>
                <l xml:id="d001l256" n="256">Et dare sublimes oculos ad sydera sursum</l>
                <l xml:id="d001l257" n="257">Ut reperire queas, propriumque videre parentem.</l>
                <l xml:id="d001l258" n="258">Cur decus ergo tuum, caelo delapsa propago,</l>
                <l xml:id="d001l259" n="259">Marcenti hoc stabulo sepelis, caenoque volutas?</l>
                <l xml:id="d001l260" n="260">Nonne vides, si tecum habitas, ni desipis, esse</l>
                <l xml:id="d001l261" n="261">Omne hominis vanum studium, vanosque labores?</l>
                <l xml:id="d001l262" n="262">Omne et opus nostrum, quocumque ab robore fulctum,</l>
                <l xml:id="d001l263" n="263">Deficere ut mancum, variabile, putre, caducum?</l>
                <l xml:id="d001l264" n="264">Paulum curre, precor, per saecula temporis acti,</l>
                <l xml:id="d001l265" n="265">Nil stabile invenies; verum, compage soluta,</l>
                <l xml:id="d001l266" n="266">Cuncta ruunt pessum fato damnata potenti.</l>
                <l xml:id="d001l267" n="267">Vidimus en aliquos liquidas equitasse per undas,</l>
                <l xml:id="d001l268" n="268">Mole super posita et structo super aequora ponte.</l>
                <l xml:id="d001l269" n="269">Hinc alios tumido vaga flumina, stagna, lacusque</l>
                <l xml:id="d001l270" n="270">Eripuisse mari, limphasque hausisse fluentes,</l>
                <l xml:id="d001l271" n="271">Atque solo medio maria acclusisse retenta:</l>
                <l xml:id="d001l272" n="272">Perforat en alius cautes, et viscera terrae,</l>
                <l xml:id="d001l273" n="273">Moxque illuc intrans carpenta atque agmina ducit;</l>
                <l xml:id="d001l274" n="274">Velificant alii praerupta cacumina montis,</l>
                <l xml:id="d001l275" n="275">Oppositas alpes alius scopulosque nivosos</l>
                <l xml:id="d001l276" n="276">Multo opere et flammis et vi diduxit aceti.</l>
                <l xml:id="d001l277" n="277">Cerno immane genus magno sub pectoris ausu</l>
                <l xml:id="d001l278" n="278">Traducuntque illinc classem, mirabile factu,</l>
                <l xml:id="d001l279" n="279">Aggressum superos, congestis montibus alte.</l>
                <l xml:id="d001l280" n="280">Haec tam magna stupens miratur nescia turba.</l>
                <l xml:id="d001l281" n="281">Praeteriere tamen cuncta haec et fabula facta.</l>
                <l xml:id="d001l282" n="282">Hos ego conatus vanos operosaque gesta</l>
                <l xml:id="d001l283" n="283">Subsanno, aspernor, plenoque haec risimus ore</l>
                <l xml:id="d001l284" n="284">Tamquam opus insanum, stultae praesagia mentis.</l>
                <l xml:id="d001l285" n="285">Intereunt populi, regiones, moenia et urbes,</l>
                <l xml:id="d001l286" n="286">Assyrii grande imperium tenuere potensque</l>
                <l xml:id="d001l287" n="287">Assyriis Medi victis Asiaque potiti</l>
                <l xml:id="d001l288" n="288">Hostibus exuviae Persis et praeda fuere.</l>
                <l xml:id="d001l289" n="289">Sic pandioniae numeroso milite Athenae</l>
                <l xml:id="d001l290" n="290">Ismarios domuere duces, Bisantia regna,</l>
                <l xml:id="d001l291" n="291">Bosphoron, Euxinosque aditus, Tanaimque nivalem,</l>
                <l xml:id="d001l292" n="292">Sarmaticas vires, Colchos Phasimque Getasque.</l>
                <l xml:id="d001l293" n="293">Sed subito assurgens victrix Lacedaemon ubique</l>
                <l xml:id="d001l294" n="294">Caecropidum fastus, pugnantiaque arma repressit.</l>
                <l xml:id="d001l295" n="295">Et Peloponesso evicta Danaisque subactis,</l>
                <l xml:id="d001l296" n="296">Longius haec quam fas fines porrexerat ausu</l>
                <l xml:id="d001l297" n="297">Cuncta terens avido. Sed enim Thebana iuventus</l>
                <l xml:id="d001l298" n="298">Dentibus anguigenis genita et mavortia proles</l>
                <l xml:id="d001l299" n="299">Hanc subigit, grandi rerum ditione potita.</l>
                <l xml:id="d001l300" n="300">Hinc populus Macedo Dircaeos viribus auctos</l>
                <l xml:id="d001l301" n="301">Funditus evertit; successusque improbus in se</l>
                <l xml:id="d001l302" n="302">Exacuit gladios et ob hoc mera fabula factus.</l>
                <l xml:id="d001l303" n="303">Magnus Alexander victor tot regna, tot urbes</l>
                <l xml:id="d001l304" n="304">Tot populos domuit; Manes, mare, flumina, montes</l>
                <l xml:id="d001l305" n="305">Terruit; inde alium affectans quem perderet orbem.</l>
                <l xml:id="d001l306" n="306">Quid tamen? Cecidit, moritur, tot saeva laborum</l>
                <l xml:id="d001l307" n="307">Millia, tot curas parvo sub marmore clausit</l>
                <l xml:id="d001l308" n="308">Mors rerum domitrix, nostros quae sola furores</l>
                <l xml:id="d001l309" n="309">Comprimit indomitos furtim, cogitque fateri</l>
                <l xml:id="d001l310" n="310">Ridendi quam sint humana negocia, ludi.</l>
                <l xml:id="d001l311" n="311">Dic ubi delitiae Medorum? ubi perfida regna?</l>
                <l xml:id="d001l312" n="312">Dic ubi nunc Argi? Vel ubi Latonia Delos?</l>
                <l xml:id="d001l313" n="313">Aut nelaea Pilos, Salamis, vel Sparta, Mycenae,</l>
                <l xml:id="d001l314" n="314">Olenosque Iovis nutrix, ephyraea Corinthus,</l>
                <l xml:id="d001l315" n="315">Ac phoenissa Tyros, Pleuron meleayria Amicle?</l>
                <l xml:id="d001l316" n="316">Maxima Dardanidum fuerat iam gloria; sed nunc</l>
                <l xml:id="d001l317" n="317">Vepreta, et sentes ubi clarae moenia Troiae.</l>
                <l xml:id="d001l318" n="318">Prisca semiramiis Babylon celebrata tropaeis</l>
                <l xml:id="d001l319" n="319">Corruit et bibulas nunc fert deserta papyros.</l>
                <l xml:id="d001l320" n="320">Quid fuerat quondam Carthagine clarius armis?</l>
                <l xml:id="d001l321" n="321">Nunc carecta tenent, paliuri et canna palustris.</l>
                <l xml:id="d001l322" n="322">Reddiderant olim celebrem Nilotida Memphim</l>
                <l xml:id="d001l323" n="323">Ardua Pyramidum moles grandesque colossi,</l>
                <l xml:id="d001l324" n="324">At modo nulla vides operis vestigia tanti;</l>
                <l xml:id="d001l325" n="325">Quidquid in his fuerat pulchri longaeva vetustas</l>
                <l xml:id="d001l326" n="326">Dentibus absumpsit rabidis. Sic cuncta repente</l>
                <l xml:id="d001l327" n="327">In nihilum redeunt, nihilo quae exorta fuere.</l>
                <l xml:id="d001l328" n="328">Ingredere o Romam, quaeso, qua nulla fuit vis,</l>
                <l xml:id="d001l329" n="329">Maiestasve prior, nec gloria clarior ulla,</l>
                <l xml:id="d001l330" n="330">Nec maius sub sole decus, dum fata tulere.</l>
                <l xml:id="d001l331" n="331">Altius hinc repetas veterum monumenta Quiritum</l>
                <l xml:id="d001l332" n="332">Marmora vel Thermas, pontes, spatiosa Theatra,</l>
                <l xml:id="d001l333" n="333">Atria cum statuis, arcus, Fora, Templa, Columnas,</l>
                <l xml:id="d001l334" n="334">Obruta cuncta iacent dumis disiectaque passim.</l>
                <l xml:id="d001l335" n="335">Adverte et ducas per tempora singula mentem</l>
                <l xml:id="d001l336" n="336">Aetatumque gradus; sedes ubi Romula tellus</l>
                <l xml:id="d001l337" n="337">Quot gentes tenuere prius! Quot signa, quot hostes,</l>
                <l xml:id="d001l338" n="338">Imperia, et populos, diademata, regna, tyrannos</l>
                <l xml:id="d001l339" n="339">Roma dedit pessum, dum mundi sceptra subacti</l>
                <l xml:id="d001l340" n="340">Transtulit in sese! Quot ibi post fata Quirini</l>
                <l xml:id="d001l341" n="341">Viderit indutos trabeam! Quot, consule abacto,</l>
                <l xml:id="d001l342" n="342">Augusto in solio steterint, sanctoque senatu,</l>
                <l xml:id="d001l343" n="343">Quotque ubi Pontifices sacrata in sede reposti!</l>
                <l xml:id="d001l344" n="344">Quos si ubi sint quaeras, tenet hos sub ventre capaci</l>
                <l xml:id="d001l345" n="345">Magna parens clausos, sive alta silentia Ditis,</l>
                <l xml:id="d001l346" n="346">Longa vel oblivio, vel sidera clara receptos,</l>
                <l xml:id="d001l347" n="347">Profuit ergo nihil gentes stravisse superbas,</l>
                <l xml:id="d001l348" n="348">Imposuisse iugum victis, domuisse vel orbem,</l>
                <l xml:id="d001l349" n="349">Tot mala, tot duros olim exanclasse labores.</l>
                <l xml:id="d001l350" n="350">Vanum opus hoc fuerat, vanus fuit exitus inde.</l>
                <l xml:id="d001l351" n="351">Sic fumus et praesens et fabula vana sequentum.</l>
                <l xml:id="d001l352" n="352">Obiiciet fortasse aliquis clarissima gesta,</l>
                <l xml:id="d001l353" n="353">Nec virtus poterit tenebris nec fama iacere,</l>
                <l xml:id="d001l354" n="354">Propterea vivet. Fateor sua nomina pulchrum est</l>
                <l xml:id="d001l355" n="355">Porrigere in longum, quae postera censeat aetas.</l>
                <l xml:id="d001l356" n="356">Ecquid tum fuerit, somno demersus in alto</l>
                <l xml:id="d001l357" n="357">Aut nihil omnino sentis, aut tu graviore</l>
                <l xml:id="d001l358" n="358">Districtus studio mortaleis quaerere curas</l>
                <l xml:id="d001l359" n="359">Non potes, aut non vis; id, si dum vita superstes,</l>
                <l xml:id="d001l360" n="360">Gesseris, hospitium quo tu mereare deorum.</l>
                <l xml:id="d001l361" n="361">Sic nos - heu, facimus! - non solum fabula fleti;</l>
                <l xml:id="d001l362" n="362">Sed sumus et vivi. Dicas quid languida firmi</l>
                <l xml:id="d001l363" n="363">Possidet aut certi vita haec, nam caeca ruensque</l>
                <l xml:id="d001l364" n="364">Volvitur in tenebris. Frustra speramus adempta</l>
                <l xml:id="d001l365" n="365">Posse frui requie, cursus, auramque secundam</l>
                <l xml:id="d001l366" n="366">Poscimus incassum, trudit nos saeva Charybdis</l>
                <l xml:id="d001l367" n="367">Saepius in Scyllam, Scyllae de fauce revulsos</l>
                <l xml:id="d001l368" n="368">Absorbent Syrtes, aut aggere vallat harena.</l>
                <l xml:id="d001l369" n="369">Nullaque pax animi, nulla est sincera voluptas;</l>
                <l xml:id="d001l370" n="370">Nulli laeta dies agitur sub dulcibus annis;</l>
                <l xml:id="d001l371" n="371">Pectora solliciti subeant agitata timores</l>
                <l xml:id="d001l372" n="372">Et curae vigiles, trepidique per omnia casus.</l>
                <l xml:id="d001l373" n="373">Quid sumus, - heu, tandem miseri! - nisi plena doloris,</l>
                <l xml:id="d001l374" n="374">Marcidaque eluvies, morti subiecta caducae?</l>
                <l xml:id="d001l375" n="375">Hoc age, tende animum; curramus, quaeso parumper</l>
                <l xml:id="d001l376" n="376">Per vitae parteis nostrae: Pueritia primum</l>
                <l xml:id="d001l377" n="377">Quid firmi nacta est? Equitavit harundine longa</l>
                <l xml:id="d001l378" n="378">It, venit et rediit, crebro terit omnia saltu.</l>
                <l xml:id="d001l379" n="379">Mille agitat ludos, semper nova ludrica tentat.</l>
                <l xml:id="d001l380" n="380">Nunc pavet ad patris monitus, ad verba minasque;</l>
                <l xml:id="d001l381" n="381">Nunc fugit imperium, metuit nunc verbera matris.</l>
                <l xml:id="d001l382" n="382">Nunc adeunda scola est, tacito quam murmure tristis</l>
                <l xml:id="d001l383" n="383">Devovet atque illam lachrimanti lumine adivit.</l>
                <l xml:id="d001l384" n="384">Nunc pila nuncque trochus ludos tribuere nucesque,</l>
                <l xml:id="d001l385" n="385">Lusit et astragalis, par impar, ducere filo</l>
                <l xml:id="d001l386" n="386">Plostellum didicit visco vel fallere muscas.</l>
                <l xml:id="d001l387" n="387">Nonne hoc ridendum? Non haec iocularia sunt? Sunt.</l>
                <l xml:id="d001l388" n="388">Quom vero improbior facta est et adulta iuventus:</l>
                <l xml:id="d001l389" n="389">Iste canes vel equos, hic caeci praelia amoris;</l>
                <l xml:id="d001l390" n="390">Hic choreas, modulos alter vel musica plectra;</l>
                <l xml:id="d001l391" n="391">Servorum ille gregem, thaedas hic nescius optat;</l>
                <l xml:id="d001l392" n="392">Hunc vestes tyriae, tenet hunc sua forma decorque;</l>
                <l xml:id="d001l393" n="393">Hic cupiet magnis servitum regibus ire.</l>
                <l xml:id="d001l394" n="394">Haec studia, hicque labor non sunt mera somnia? Quidni?</l>
                <l xml:id="d001l395" n="395">Quis furor, o caeci; quae tanta insania menti est?</l>
                <l xml:id="d001l396" n="396">Innumeros nutrire canes, qui cuncta fatigant</l>
                <l xml:id="d001l397" n="397">Latratu horrisono vomituque et stercore foedant.</l>
                <l xml:id="d001l398" n="398">Quidve feras caveis mulces? Si, perfide, nescis;</l>
                <l xml:id="d001l399" n="399">Debetur cibus hic miseris. Acteona, quaeso,</l>
                <l xml:id="d001l400" n="400">Sume tibi exemplum: Canibus quos paverat ipsis</l>
                <l xml:id="d001l401" n="401">Praeda fuit. De te recitatur fabula, fies</l>
                <l xml:id="d001l402" n="402">Tu fera ut Actaeon. Sed equos quae tanta phrenesis</l>
                <l xml:id="d001l403" n="403">Pascere te stimulat? Sternax, immite, superbum,</l>
                <l xml:id="d001l404" n="404">Indomitumque animal, nodis ac fune ligandum,</l>
                <l xml:id="d001l405" n="405">Quod semper rodit, consumit, devorat. At dum</l>
                <l xml:id="d001l406" n="406">Stipatus fuerit venter, petulansque saginis,</l>
                <l xml:id="d001l407" n="407">Calce petit dominum, sella vel forte sedentem</l>
                <l xml:id="d001l408" n="408">Excutit in terras. Si raptim currere oportet,</l>
                <l xml:id="d001l409" n="409">Non audit stimulos; coeptum si figere cursum,</l>
                <l xml:id="d001l410" n="410">Mordicus apprehendit frenum, cursuque citato</l>
                <l xml:id="d001l411" n="411">Te rapit in praeceps; fuerit si forte fremendum,</l>
                <l xml:id="d001l412" n="412">Hiscere tunc renuit. Verum si quando latere</l>
                <l xml:id="d001l413" n="413">Est opus, hinnitu et fremitu super intonat aether.</l>
                <l xml:id="d001l414" n="414">Sic canibus vel equis diceris bestia maior.</l>
                <l xml:id="d001l415" n="415">Si sequeris tenerum vagus et delirus amorem,</l>
                <l xml:id="d001l416" n="416">Nulla minus constans vita est, nec acerbior ulla</l>
                <l xml:id="d001l417" n="417">Nunc audire licet laetum se dicere amantem:</l>
                <l xml:id="d001l418" n="418">"O me foelicem! noctem o sine fine beatam!"</l>
                <l xml:id="d001l419" n="419">Et modo duritiem doluit, modo flevit amicae.</l>
                <l xml:id="d001l420" n="420">Nunc citharam ad numeros tendit, nunc nocte silenti</l>
                <l xml:id="d001l421" n="421">Ante fores Dominae queritur, nunc carmina mittit.</l>
                <l xml:id="d001l422" n="422">Nunc gemit; heu miserum, quae bellua caeca Cupido</l>
                <l xml:id="d001l423" n="423">Me tenet obsessum, lacerat, fodit, enecat, urit!</l>
                <l xml:id="d001l424" n="424">Hic natat, et renatat; dedit haec sua colla capistro.</l>
                <l xml:id="d001l425" n="425">Hii sese iugulant, haec arbore lapsa pependit,</l>
                <l xml:id="d001l426" n="426">Haec sublata pyra secuit sua pectora ferro.</l>
                <l xml:id="d001l427" n="427">Talia quid, rogo, sunt? An non haec plena cachinno?</l>
                <l xml:id="d001l428" n="428">Cogimur en alium nostris appingere chartis,</l>
                <l xml:id="d001l429" n="429">Qui vagus inconstans iuvenili tractus amore,</l>
                <l xml:id="d001l430" n="430">Ductus ab inscitia potius vacuoque cerebro</l>
                <l xml:id="d001l431" n="431">Exercet choreas et saltu membra fatigat.</l>
                <l xml:id="d001l432" n="432">Stultius aut levius quidnam quam pene furentes</l>
                <l xml:id="d001l433" n="433">Cernere femellas volvi circumque rotari;</l>
                <l xml:id="d001l434" n="434">Sub giro assiduo, dextra modo nuncque sinistra;</l>
                <l xml:id="d001l435" n="435">Vel tolli sursum saltu, vel ad ima relabi?</l>
                <l xml:id="d001l436" n="436">Sis licet ipse siti exustus, liquefactus, anhelans,</l>
                <l xml:id="d001l437" n="437">Tunc magis insistis sudore et pulvere mersus.</l>
                <l xml:id="d001l438" n="438">Tum Venus inspirat flammas, animosque Cupido</l>
                <l xml:id="d001l439" n="439">Exacuit segnes, ludunt oculique manusque.</l>
                <l xml:id="d001l440" n="440">Alter in alterius tunc furtim immurmurat aure,</l>
                <l xml:id="d001l441" n="441">Suspirat, narratque suos tum quisque dolores.</l>
                <l xml:id="d001l442" n="442">Aspice quid pariant choreae, sunt et caput et fons</l>
                <l xml:id="d001l443" n="443">Et stimulus Veneris, scelerumque uberrima radix,</l>
                <l xml:id="d001l444" n="444">Nequitiae semen vivax, illicia, fomes,</l>
                <l xml:id="d001l445" n="445">Esca libidinibus, mentisque ruina pudicae.</l>
                <l xml:id="d001l446" n="446">O fatue, o demens, o beta insulsior ipsa</l>
                <l xml:id="d001l447" n="447">Hoc ferri circum, per girum quaque revolvi,</l>
                <l xml:id="d001l448" n="448">Quidnam aliud praeter furere et vertigine duci?</l>
                <l xml:id="d001l449" n="449">Attrahor ad laetas gentes, quae musica plectro</l>
                <l xml:id="d001l450" n="450">Instrumenta movent, cantu comitante sonoro.</l>
                <l xml:id="d001l451" n="451">Articulata iuvant dum te discrimina vocum,</l>
                <l xml:id="d001l452" n="452">Concentu harmonico modulanti e gutture ducta;</l>
                <l xml:id="d001l453" n="453">Dum tonus, emitonus; dum chroma et nota diesis;</l>
                <l xml:id="d001l454" n="454">Dum spatia atque genus, schysma et systemata, phthongi</l>
                <l xml:id="d001l455" n="455">Symphona et apothome, melopeia, intensa, remissa;</l>
                <l xml:id="d001l456" n="456">Dumque vagum e stanti, dumque ad grave tendis acuto,</l>
                <l xml:id="d001l457" n="457">Tempus inane ruit, nullo revocabile cantu.</l>
                <l xml:id="d001l458" n="458">Esto, age, turbatas mentes et tristia corda,</l>
                <l xml:id="d001l459" n="459">Vexatosque animos citharae modulamine places;</l>
                <l xml:id="d001l460" n="460">Carmine vel melico resonans tua fistula vel vox</l>
                <l xml:id="d001l461" n="461">Mirantes volucres, tellurem, sydera, pontum</l>
                <l xml:id="d001l462" n="462">Attrahat, et stupidi veniant ad littora pisces;</l>
                <l xml:id="d001l463" n="463">Deponant rabiem venti tonitrusque fragorem;</l>
                <l xml:id="d001l464" n="464">Pectine vel fidibus valeas calamoque loquaci</l>
                <l xml:id="d001l465" n="465">Sensificare nemus, montes animare, ferasque</l>
                <l xml:id="d001l466" n="466">Mulcere et duris immittere cautibus aures;</l>
                <l xml:id="d001l467" n="467">Ad cantus permulsa tuos feritate remota</l>
                <l xml:id="d001l468" n="468">Turba celer volitet stygio demissa profundo;</l>
                <l xml:id="d001l469" n="469">Nulla tamen tam dulcis erit, tam grata, potensque</l>
                <l xml:id="d001l470" n="470">Harmonia aut tam suave melos, quod solvere dura</l>
                <l xml:id="d001l471" n="471">Fixa necis decreta queat paulumque morari.</l>
                <l xml:id="d001l472" n="472">Captantes rithmos at tu dum voce retexis,</l>
                <l xml:id="d001l473" n="473">Dum nimium tibi stulte places, inopina ruit mors,</l>
                <l xml:id="d001l474" n="474">Quae te delitiis captum et nil tale putantem</l>
                <l xml:id="d001l475" n="475">Strangulat, et numeros vocisque intercipit usum.</l>
                <l xml:id="d001l476" n="476">Sic mutum corpus, cantataque fabula restas.</l>
                <l xml:id="d001l477" n="477">Heu, quam praestaret plorando ad gaudia duci</l>
                <l xml:id="d001l478" n="478">Quam labi in poenas aeternaque damna canendo!</l>
                <l xml:id="d001l479" n="479">Nunc mihi sese offert risu cantanda profundo</l>
                <l xml:id="d001l480" n="480">Stultitiae species servorum obsessa catherva.</l>
                <l xml:id="d001l481" n="481">Hii sunt qui tumidi vento fastuque levati</l>
                <l xml:id="d001l482" n="482">Innumeros pascunt comites, non utile vulgus.</l>
                <l xml:id="d001l483" n="483">Quam vere es demens famulis qui alimenta propinas!</l>
                <l xml:id="d001l484" n="484">Hos fidos credin? Mentiris. Ipsa ruina</l>
                <l xml:id="d001l485" n="485">Est servile genus dominis; tot tela, tot hostes</l>
                <l xml:id="d001l486" n="486">Secreti, tot erunt fures, tot vasa veneni</l>
                <l xml:id="d001l487" n="487">Quot famuli; tot sunt rixae certamina, lites,</l>
                <l xml:id="d001l488" n="488">Tot mala, totque tubae, tot bella et damna, tot ignes.</l>
                <l xml:id="d001l489" n="489">Omnia rimatur, retegit, resupinat, adurit,</l>
                <l xml:id="d001l490" n="490">Devorat, absumit, diversat, prodigit, aufert,</l>
                <l xml:id="d001l491" n="491">Dilapidat, pappat, demergit ventre capaci;</l>
                <l xml:id="d001l492" n="492">Eructat, potat, mingit, latus incacat omne.</l>
                <l xml:id="d001l493" n="493">Scire volunt quid agas et quid mediteris, at illud</l>
                <l xml:id="d001l494" n="494">Quod iubeas nescire student, et fingere surdum.</l>
                <l xml:id="d001l495" n="495">Omnia se sapere insimulant, quum nil tamen ipsi</l>
                <l xml:id="d001l496" n="496">Nosse velint, nisi quod suadet gula, venter et esus,</l>
                <l xml:id="d001l497" n="497">Ocia, segnities, plumae, sopor, atque libido.</l>
                <l xml:id="d001l498" n="498">Utile servitium spondent; sed tempore parvo</l>
                <l xml:id="d001l499" n="499">Ius domini usurpant, omnique tyrannide peius</l>
                <l xml:id="d001l500" n="500">Imperium arripiunt nullo tollerabile pacto.</l>
                <l xml:id="d001l501" n="501">At post quam fueris damnum et convitia mille,</l>
                <l xml:id="d001l502" n="502">Mille dolos passus, mercedem solvere oportet.</l>
                <l xml:id="d001l503" n="503">Unde tui famuli, fatuos quos saepe putaras,</l>
                <l xml:id="d001l504" n="504">Te sibi persimilem reddent, aut stultior ipsis</l>
                <l xml:id="d001l505" n="505">Paulatim evades ridentis fabula vulgi.</l>
                <l xml:id="d001l506" n="506">Stultitias inter dicenda haec maxima grandes</l>
                <l xml:id="d001l507" n="507">Unica, praecipua, excellens, et digna corona</l>
                <l xml:id="d001l508" n="508">Quae maga, cantatrix, quae dira venefica, saga</l>
                <l xml:id="d001l509" n="509">Sic ligat insanos homines, sic fascinat ut se</l>
                <l xml:id="d001l510" n="510">Vendat liber homo, dum stulte et sponte subintrat</l>
                <l xml:id="d001l511" n="511">Vincula conubii et muliebri se implicat hamo.</l>
                <l xml:id="d001l512" n="512">Quisquis es, o moneo, tantum furiosus et expers</l>
                <l xml:id="d001l513" n="513">Consilii ut paulum expertus male cautus et errans,</l>
                <l xml:id="d001l514" n="514">Qui labyrintheos flexus ambage recurvos</l>
                <l xml:id="d001l515" n="515">Nescius ingrederis; vigila, sapientius ito,</l>
                <l xml:id="d001l516" n="516">Pande oculos, et quae tendantur rhetia spectes.</l>
                <l xml:id="d001l517" n="517">Ardua res coiux, provincia dura, molestum</l>
                <l xml:id="d001l518" n="518">Est onus, hac una gravior neque sarcina menti,</l>
                <l xml:id="d001l519" n="519">Assiduum est crucium coiux, est poena perennis.</l>
                <l xml:id="d001l520" n="520">Supplicium internum, pendensque ad colla capistrum.</l>
                <l xml:id="d001l521" n="521">Non tribus haec horis; sed totius hospita vitae;</l>
                <l xml:id="d001l522" n="522">Hospita, quid dixi? Potius tibi forsitan hostis,</l>
                <l xml:id="d001l523" n="523">Quam nisi defletam liceat depellere lecto;</l>
                <l xml:id="d001l524" n="524">Marcida sit quamquam pedecosa et morbida pestis.</l>
                <l xml:id="d001l525" n="525">Si tibi contingat vitiatis moribus uxor,</l>
                <l xml:id="d001l526" n="526">Uxoris vitium truncandum aut germine primo</l>
                <l xml:id="d001l527" n="527">Aut forti stomaco tacita sub bile premendum.</l>
                <l xml:id="d001l528" n="528">Si formosa nimis, pedibus tibi iuncta cathena est,</l>
                <l xml:id="d001l529" n="529">Quam nisi mors solvat. Iactura en altera forsan</l>
                <l xml:id="d001l530" n="530">Cum populo communis erit. Si foeda vel aegra,</l>
                <l xml:id="d001l531" n="531">Haec odio facili digna est, et fuste fuganda.</l>
                <l xml:id="d001l532" n="532">Si menti id sedeat; penitus cervice subacta</l>
                <l xml:id="d001l533" n="533">Ferre iugum et forsan pacto percussa fides est,</l>
                <l xml:id="d001l534" n="534">Siste pedem atque audi quid sit tolerare necesse:</l>
                <l xml:id="d001l535" n="535">Dum nova nupta domum veniet comitata tumultu,</l>
                <l xml:id="d001l536" n="536">Pascendi quot erunt, satianda est turba tuorum</l>
                <l xml:id="d001l537" n="537">A proavo veniens, quos longa adoleverit aetas.</l>
                <l xml:id="d001l538" n="538">Quare age quicumque es, quem olim tam dira cupido</l>
                <l xml:id="d001l539" n="539">Instimulet, dura et terdenos differ in annos,</l>
                <l xml:id="d001l540" n="540">Tecum agitans quid agas an non ducenda sit uxor.</l>
                <l xml:id="d001l541" n="541">Quom super his cautus parteis discusseris omnes,</l>
                <l xml:id="d001l542" n="542">Tunc cape consilium quod caelum obiecerit; sors</l>
                <l xml:id="d001l543" n="543">Si differre neges et res uxoria cordi est,</l>
                <l xml:id="d001l544" n="544">Tota domus primo pictis velanda tapetis;</l>
                <l xml:id="d001l545" n="545">Prandia, syllatum, genialis coena paranda</l>
                <l xml:id="d001l546" n="546">Proque gulae stimulo primo certamine dandi</l>
                <l xml:id="d001l547" n="547">Saccarei pinus nuclei suavisque placenta</l>
                <l xml:id="d001l548" n="548">Saccarea, et piperi tuso mustatia mixta.</l>
                <l xml:id="d001l549" n="549">Vinaque convivis, quocumque exorta sub orbe</l>
                <l xml:id="d001l550" n="550">Vitibus omnigenis luxu tribuenda fluenti:</l>
                <l xml:id="d001l551" n="551">Mollia cum austeris, Cretensia, Lesbia, Chia,</l>
                <l xml:id="d001l552" n="552">Massica, Setinum, Graecum, Trebulana, Falernum;</l>
                <l xml:id="d001l553" n="553">Tuceta et lardum, volucres, piscesque, feraeque;</l>
                <l xml:id="d001l554" n="554">Muria, sapa, garum, mel, passum, mulsum et acetum,</l>
                <l xml:id="d001l555" n="555">Oxiporum, et gustum revocantes mille moretti;</l>
                <l xml:id="d001l556" n="556">Pastilli, artocreae, globulique et crustula, pultes,</l>
                <l xml:id="d001l557" n="557">Cinnama, thura, piper, quod habent vel Bacthra vel Indi;</l>
                <l xml:id="d001l558" n="558">Limpha rhodina pluat tandem et bellaria mensis.</l>
                <l xml:id="d001l559" n="559">Hoc si non satis est, terdena repotia fiunt.</l>
                <l xml:id="d001l560" n="560">O nimium infelix, multum o miserande marite,</l>
                <l xml:id="d001l561" n="561">Si potes hos sumptus, si tot dispendia ferre!</l>
                <l xml:id="d001l562" n="562">Accipe maiora his, erit haec quota portio damni.</l>
                <l xml:id="d001l563" n="563">Si ditem capias clarove e stemmate speciosam</l>
                <l xml:id="d001l564" n="564">Quando ea delitias et prima crepundia, puppas</l>
                <l xml:id="d001l565" n="565">Atque puellares lusus ommiserit; inde</l>
                <l xml:id="d001l566" n="566">Tendet ad ornatus varios nimiosque ferentes</l>
                <l xml:id="d001l567" n="567">Munditias sumptus et, amat quos foemina, odores.</l>
                <l xml:id="d001l568" n="568">Succina vult collo, coralia, Gorgone nata,</l>
                <l xml:id="d001l569" n="569">Quaeque ab erithreo portantur littore, gemmas,</l>
                <l xml:id="d001l570" n="570">Berillos, aurum digitis, adamanta, smaragdos.</l>
                <l xml:id="d001l571" n="571">Adde quod, invito te, habitus numerosus emendus,</l>
                <l xml:id="d001l572" n="572">Stola, periselis, et murenula, flammea, Cyclas,</l>
                <l xml:id="d001l573" n="573">Spirula, rheticulum, mitellae, et hyantina lena,</l>
                <l xml:id="d001l574" n="574">Umbella, armillae, strophium, redimicula, zonae,</l>
                <l xml:id="d001l575" n="575">Sericeae vestes, capital, stalagmia, spinter,</l>
                <l xml:id="d001l576" n="576">Pecten, acus, forfex, caligae, sandalia, socci,</l>
                <l xml:id="d001l577" n="577">Flabellum, torques, speculum, calamistra, nitellae,</l>
                <l xml:id="d001l578" n="578">Ancillae, manni, mulae, phalerata pilenta;</l>
                <l xml:id="d001l579" n="579">Ulterius sed quid? Plura his non dicta relinquo.</l>
                <l xml:id="d001l580" n="580">Procedit stibiata foras, compage supina,</l>
                <l xml:id="d001l581" n="581">Aedificata caput, gressu circumvaga lento,</l>
                <l xml:id="d001l582" n="582">Tota rubens phuco, facies ut vitrea fulget.</l>
                <l xml:id="d001l583" n="583">Haec super his tormenta malis adiungito: Quodsi</l>
                <l xml:id="d001l584" n="584">Uxor erit sterilis, semper tu, aut illa, quereris:</l>
                <l xml:id="d001l585" n="585">Heu, heu, nos miseros! orbi moriemur, et haeres</l>
                <l xml:id="d001l586" n="586">Externus nobis succedet; et advena nostras</l>
                <l xml:id="d001l587" n="587">Marmoreas aedes et praedia culta tenebit.</l>
                <l xml:id="d001l588" n="588">Sin fuerit foecunda nimis, si saepe puellas</l>
                <l xml:id="d001l589" n="589">Innumeras pariat, tanto maiore dolore</l>
                <l xml:id="d001l590" n="590">Creverit anxietas quanto numerosior est grex.</l>
                <l xml:id="d001l591" n="591">Hinc premeris cuinam hasce loces apteve marites;</l>
                <l xml:id="d001l592" n="592">Unde pares dotem aut unde alimenta daturus.</l>
                <l xml:id="d001l593" n="593">Ediderit si forte mares, tunc tempore toto</l>
                <l xml:id="d001l594" n="594">Angeris ut bene sint nutriti, ut sint bene structi,</l>
                <l xml:id="d001l595" n="595">Ut dites auri qua possis fraude relinquas.</l>
                <l xml:id="d001l596" n="596">Sin de plebe satus fuerit, si pauper uterque:</l>
                <l xml:id="d001l597" n="597">Aut erit agricola, aut opifex, operasve locabit;</l>
                <l xml:id="d001l598" n="598">Nunc arat aut iungit tauros, vel aratra reportat;</l>
                <l xml:id="d001l599" n="599">Nunc serit aut occat, rastroque exossat agellum;</l>
                <l xml:id="d001l600" n="600">Vel spinis mundat segetes vel falce recidit.</l>
                <l xml:id="d001l601" n="601">Si sua Deiphobe, Nestor sua tempora prestet,</l>
                <l xml:id="d001l602" n="602">Semper egens vivet, semperque laboribus instans,</l>
                <l xml:id="d001l603" n="603">Fractus, inops, ventrem semper male pastus et aeger.</l>
                <l xml:id="d001l604" n="604">Hoc quoque vel gravius subiens uxorcula fatum;</l>
                <l xml:id="d001l605" n="605">Nunc suit, aut resuit, currit modo pectine telas,</l>
                <l xml:id="d001l606" n="606">Pingit acu, aut purgat pannos, modo sarcinat, aut net;</l>
                <l xml:id="d001l607" n="607">Nunc deducta colo glomerat, patinas modo tergit,</l>
                <l xml:id="d001l608" n="608">Aut scobibus casulam, sternit nunc vile grabatum;</l>
                <l xml:id="d001l609" n="609">Flaccida nunc natis plorantibus ubera praebet,</l>
                <l xml:id="d001l610" n="610">Vel pecudes mulget, seu laeta in pascua ducit.</l>
                <l xml:id="d001l611" n="611">Si quandoque vacat festis exempta diebus,</l>
                <l xml:id="d001l612" n="612">Exercet lassata choros, sudore liquescit;</l>
                <l xml:id="d001l613" n="613">Vel salit, aut resilit saltu sublata per auras.</l>
                <l xml:id="d001l614" n="614">Sis miser an locuples igitur, cuicumque sit uxor</l>
                <l xml:id="d001l615" n="615">Numquam pax tecum tecto victura sub uno est.</l>
                <l xml:id="d001l616" n="616">Immortale tibi fuerit, dum viva, duellum.</l>
                <l xml:id="d001l617" n="617">Numquam lite thorus, numquam tua mensa vacabit.</l>
                <l xml:id="d001l618" n="618">Connubium facies cum coiunge, ad ordine verso</l>
                <l xml:id="d001l619" n="619">Pax, amor et requies facient divortia tecum.</l>
                <l xml:id="d001l620" n="620">Nam muliebre genus querulum, crudele, superbum,</l>
                <l xml:id="d001l621" n="621">Molle, bilingue, vagum, inconstans, leve, mobile, praeceps,</l>
                <l xml:id="d001l622" n="622">Impatiens, fallax, insulsum, debile, mancum,</l>
                <l xml:id="d001l623" n="623">Lascivam, petulans, varium, intractabile, mordax.</l>
                <l xml:id="d001l624" n="624">Scire quid ulterius stimulas? Est foemina tota ars,</l>
                <l xml:id="d001l625" n="625">Tota dolus, tota insidiae, temeraria tota,</l>
                <l xml:id="d001l626" n="626">Totaque garrulitas, rabies, et tota venenum.</l>
                <l xml:id="d001l627" n="627">Irae odiique memor, gravis, impetuosa, cruenta,</l>
                <l xml:id="d001l628" n="628">Lege simul cum mente carens ratione, modoque;</l>
                <l xml:id="d001l629" n="629">Quae voluit non vult; quae noluit ipsa reposcit.</l>
                <l xml:id="d001l630" n="630">Nunc sapit, inde furit, parcit modo, deinde refundit.</l>
                <l xml:id="d001l631" n="631">Hinc gemit, hinc ridet, tacet hinc, modo garrit inepta;</l>
                <l xml:id="d001l632" n="632">Nil sibi tam simile est quam quod sibi vana repugnat.</l>
                <l xml:id="d001l633" n="633">Quid plura? Assidue studet hoc, hoc tendit ad unum</l>
                <l xml:id="d001l634" n="634">Dedecori quo sit semperque molesta marito.</l>
                <l xml:id="d001l635" n="635">Si quid habes duri et moesto id sub pectore volvas,</l>
                <l xml:id="d001l636" n="636">Haec sibi te infensum dicet stomacata furensque;</l>
                <l xml:id="d001l637" n="637">Si quandoque cibo abstineas, sordere tibi res</l>
                <l xml:id="d001l638" n="638">Indignata suas clamat; si forte graveris</l>
                <l xml:id="d001l639" n="639">A somno, Venere externa tibi languida membra</l>
                <l xml:id="d001l640" n="640">Acrius improperat; melius foret ergo catellam</l>
                <l xml:id="d001l641" n="641">Pascere quam liceat, si sit morosa, fugare.</l>
                <l xml:id="d001l642" n="642">I nunc, et crucibus vitam his committe ligatus,</l>
                <l xml:id="d001l643" n="643">In scythica tamquam laniatus rupe Prometheus.</l>
                <l xml:id="d001l644" n="644">Stultitia haec praeceps nonne est similisque furori?</l>
                <l xml:id="d001l645" n="645">Imperiosa nimis dementia perdita et audax</l>
                <l xml:id="d001l646" n="646">Defessam aggreditur mentem, licet ipsa repugnet.</l>
                <l xml:id="d001l647" n="647">Non alia inferior, duro at scalpenda metallo;</l>
                <l xml:id="d001l648" n="648">Quod sit tam tumidus quisquam, frontisque supinae,</l>
                <l xml:id="d001l649" n="649">Tam vacui et capitis qui dum studet ire per ora,</l>
                <l xml:id="d001l650" n="650">Monstrari et digito vulgi, summoque teneri</l>
                <l xml:id="d001l651" n="651">In pretio, vendit villas, vineta, bovesque</l>
                <l xml:id="d001l652" n="652">Purpureas ut emat vestes, ut pendeat illi</l>
                <l xml:id="d001l653" n="653">Picta clamis tergo vel serica pallia iactet.</l>
                <l xml:id="d001l654" n="654">Ad quid tot vestes? Quid tanta insania cordi?</l>
                <l xml:id="d001l655" n="655">Nullam aliam ob causam nisi vis abstrudere caecos</l>
                <l xml:id="d001l656" n="656">Corporis infecti morbos sub tegmine ficto,</l>
                <l xml:id="d001l657" n="657">Si quod foedum ulcus natura infuderit aut si</l>
                <l xml:id="d001l658" n="658">Sub proprio vitium tumet pulmone locaris,</l>
                <l xml:id="d001l659" n="659">Nam cunctis mos est ut quae sint manca vel aegra</l>
                <l xml:id="d001l660" n="660">Impense occultent, veluti statuarius ipse,</l>
                <l xml:id="d001l661" n="661">Si incidit in mendam, lignum vel marmora scalpens,</l>
                <l xml:id="d001l662" n="662">Contegit id subito vitium; si pictor aberrat,</l>
                <l xml:id="d001l663" n="663">Dum fingit vultus, alio celer ipse colore</l>
                <l xml:id="d001l664" n="664">Subtegit errorem. Muros caligine, fumo,</l>
                <l xml:id="d001l665" n="665">Sive situ foedos albo incrustare solemus,</l>
                <l xml:id="d001l666" n="666">Pigmentove alio, dum quod deforme tegatur;</l>
                <l xml:id="d001l667" n="667">Sic te, ni fatuus, cultu quandoque pigebit</l>
                <l xml:id="d001l668" n="668">Exteriore frui quoties tecum ipse revolves</l>
                <l xml:id="d001l669" n="669">Quid sub eo latitet; vota improba, foeda, superba,</l>
                <l xml:id="d001l670" n="670">Scilicet omne scelus. Nam nulla supinior usquam</l>
                <l xml:id="d001l671" n="671">Ambitio visa est; nec res insanior ulla</l>
                <l xml:id="d001l672" n="672">Vestibus in tyriis quam vanum condere fumum.</l>
                <l xml:id="d001l673" n="673">Praeterea quidam surdas iam reddidit aures,</l>
                <l xml:id="d001l674" n="674">Ut sua sit nostris augusta ignavia chartis</l>
                <l xml:id="d001l675" n="675">Illita, ne pereat longi sub dentibus aevi.</l>
                <l xml:id="d001l676" n="676">Scribone vel taceo? Sed dicam. Hic, iudice se ipso,</l>
                <l xml:id="d001l677" n="677">Pendit se tanti, de se presumit et audet</l>
                <l xml:id="d001l678" n="678">Ut credat cunctos homines superare politis</l>
                <l xml:id="d001l679" n="679">Moribus et cultu et forma et sermone rotundo,</l>
                <l xml:id="d001l680" n="680">Ut decus omne suum Superis, ut lumina Phoebo</l>
                <l xml:id="d001l681" n="681">Subtraxisse putet, forma superare Napaeas.</l>
                <l xml:id="d001l682" n="682">Obvia si specie insignis fit forte puella,</l>
                <l xml:id="d001l683" n="683">Componit subito crines, componit amictus,</l>
                <l xml:id="d001l684" n="684">Prospicit ut deceant gressus, oculi, ora, manusque;</l>
                <l xml:id="d001l685" n="685">Si confert oculos oculis, si laeta, petulca</l>
                <l xml:id="d001l686" n="686">Molliter arrisit, tunc se speculatur ubique,</l>
                <l xml:id="d001l687" n="687">Tunc placet ipse sibi nimium bellusque videtur.</l>
                <l xml:id="d001l688" n="688">Iam sibi rem factam, demens, votoque potitum</l>
                <l xml:id="d001l689" n="689">Quam male coniectat. Voto potiatur et ipso:</l>
                <l xml:id="d001l690" n="690">Sit formosus Hylas, Nireus sive alter, Adoni</l>
                <l xml:id="d001l691" n="691">Huic Charitum numen, Veneris se gratia tota</l>
                <l xml:id="d001l692" n="692">Fuderit ubertim, proprio spoliata decore;</l>
                <l xml:id="d001l693" n="693">Dic, rogo, capte oculis, quid tamen talia prosunt?</l>
                <l xml:id="d001l694" n="694">Nonne vides quam forma fugax, quam labilis et quam</l>
                <l xml:id="d001l695" n="695">Currere festinet raptim, velut umbra, iuventae</l>
                <l xml:id="d001l696" n="696">Flosculus? ut sole exustus gelidave pruina</l>
                <l xml:id="d001l697" n="697">Languidus et tenui vix ortus decidat aura?</l>
                <l xml:id="d001l698" n="698">Quid nam opus est monitu? Nonne haec manifesta quibusque</l>
                <l xml:id="d001l699" n="699">Quam cito, quam velox haec florida praeterit aetas?</l>
                <l xml:id="d001l700" n="700">Gloria nulla magis mendax quam forma; nec ullum</l>
                <l xml:id="d001l701" n="701">Est brevius quam forma bonum; nunc ridet amoeno</l>
                <l xml:id="d001l702" n="702">Flore nitens, at mox, oculis mirantibus ipsis,</l>
                <l xml:id="d001l703" n="703">Subducens furtim sese evanescit. At ecce</l>
                <l xml:id="d001l704" n="704">Iam subeunt rugae, subrepunt vertice cani,</l>
                <l xml:id="d001l705" n="705">Cincinnique cadunt, perdit coma flava nitorem.</l>
                <l xml:id="d001l706" n="706">Livescunt dentes, aurisque obtusius audit.</l>
                <l xml:id="d001l707" n="707">Labra, genas, nares, vultus, frontemque serenam</l>
                <l xml:id="d001l708" n="708">Invadit pallor marcens et lumina clara</l>
                <l xml:id="d001l709" n="709">Fusca tegit nubes, dorsum curvatur in arcus,</l>
                <l xml:id="d001l710" n="710">Aut, heu, mors latitans successibus invida nostris</l>
                <l xml:id="d001l711" n="711">Obsidet incautos, semper cervicibus instat,</l>
                <l xml:id="d001l712" n="712">Imminet et tergo tenebris obducta silensque</l>
                <l xml:id="d001l713" n="713">Dum nil tale times, simulat dum longius esse,</l>
                <l xml:id="d001l714" n="714">Ecce fores pulsat, iam rupit limina, iam te,</l>
                <l xml:id="d001l715" n="715">Sive bibas epulisque vaces somnoque iocisque,</l>
                <l xml:id="d001l716" n="716">Confodit, o dirum, o ferum, et implacabile Numen.</l>
                <l xml:id="d001l717" n="717">Ergo cinis pulvisque vagus tua laeta iuventus,</l>
                <l xml:id="d001l718" n="718">Sive erit hoc senium, fiet nova fabula; sic tu</l>
                <l xml:id="d001l719" n="719">Vivus et extinctus fatuos numeraberis inter.</l>
                <l xml:id="d001l720" n="720">Est nova stultitiae species celebranda tropaeis,</l>
                <l xml:id="d001l721" n="721">Historiis cantanda novis calamoque sonanti,</l>
                <l xml:id="d001l722" n="722">Quae tantum invaluit stirpe et radicibus altis</l>
                <l xml:id="d001l723" n="723">Divelli ut nequeat quoquam nec robore nec vi.</l>
                <l xml:id="d001l724" n="724">Hii sunt, qui patriam dulcem propriosque penates</l>
                <l xml:id="d001l725" n="725">Aufugiunt, quo se per celsa palatia regum</l>
                <l xml:id="d001l726" n="726">Perque domos patulas augustaque tecta potentum</l>
                <l xml:id="d001l727" n="727">Insinuent, tumidi ut vigeant popularibus auris,</l>
                <l xml:id="d001l728" n="728">Purpurei incedant, fastu comitante decoro,</l>
                <l xml:id="d001l729" n="729">Se dominos rerum credant penitusque beatos,</l>
                <l xml:id="d001l730" n="730">Nidorem olfaciant, quem fuderit uncta culina.</l>
                <l xml:id="d001l731" n="731">O stulte, o demens, quam te tua cura fefellit!</l>
                <l xml:id="d001l732" n="732">Promam ego vel taceam, miserande, incommoda vitae?</l>
                <l xml:id="d001l733" n="733">Talia mens quamvis stupeat meminisse loquendo</l>
                <l xml:id="d001l734" n="734">Nemoque tam durus, vacuus pietatis et expers</l>
                <l xml:id="d001l735" n="735">Ut, dum forte refert tot questus totque dolores,</l>
                <l xml:id="d001l736" n="736">Contineat lachrimas et ad has non concitet ultro;</l>
                <l xml:id="d001l737" n="737">Pauca tamen dicet, nec erit millesima pars haec.</l>
                <l xml:id="d001l738" n="738">Heu, quam grande nefas, quam o lamentabilis error</l>
                <l xml:id="d001l739" n="739">Esse homines adeo fatuos adeoque caduco</l>
                <l xml:id="d001l740" n="740">Lumine, ut incauti, sensu et ratione carentes,</l>
                <l xml:id="d001l741" n="741">Captivos sese efficiant, sua iura relinquant,</l>
                <l xml:id="d001l742" n="742">Libertate cadant propria, dent colla capistro,</l>
                <l xml:id="d001l743" n="743">Sponte iugum subeant, et vincula dura subintrent,</l>
                <l xml:id="d001l744" n="744">Assiduos discant patienter ferre labores,</l>
                <l xml:id="d001l745" n="745">Duraque servitia et minimum distantia morte,</l>
                <l xml:id="d001l746" n="746">Ad somnum alterius parvam captare quietem,</l>
                <l xml:id="d001l747" n="747">Ad stomachum domini coenam differre famemque,</l>
                <l xml:id="d001l748" n="748">Se spoliare suis, externos sumere mores,</l>
                <l xml:id="d001l749" n="749">Inque novos ritus sensim mutare priores,</l>
                <l xml:id="d001l750" n="750">Nolle ac velle suum, se invito, saepe negare,</l>
                <l xml:id="d001l751" n="751">Denique, cum dominus cantat, pariterque canendum;</l>
                <l xml:id="d001l752" n="752">Ridendum, si ridet herus; rursusque dolendum,</l>
                <l xml:id="d001l753" n="753">Si dolet; atque suam faciem te sumere oportet.</l>
                <l xml:id="d001l754" n="754">Quod negat ipse, dura cum fronte negandum;</l>
                <l xml:id="d001l755" n="755">Si probat haec, rursum (quamquam sint falsa) probanda.</l>
                <l xml:id="d001l756" n="756">Si caccat aut ructat sive id quod dicere nolo,</l>
                <l xml:id="d001l757" n="757">Assensu et plausu risuque et voce sequendus.</l>
                <l xml:id="d001l758" n="758">O misere, o nebulo, vacui o curruca cerebri!</l>
                <l xml:id="d001l759" n="759">Si tuus et liber, cur te, furibunde, locasti</l>
                <l xml:id="d001l760" n="760">Aut pretio aut gratis potius, positoque decore,</l>
                <l xml:id="d001l761" n="761">Te ut venale pecus domini ad praesepe ligasti?</l>
                <l xml:id="d001l762" n="762">Quo stomachum laxes, ventremque famelice pascas?</l>
                <l xml:id="d001l763" n="763">Credin apud proceres et magnae nomina famae,</l>
                <l xml:id="d001l764" n="764">Ut ganeata tibi et saliaris mensa paretur?</l>
                <l xml:id="d001l765" n="765">Talibus en surgunt vota oppugnantia votis:</l>
                <l xml:id="d001l766" n="766">Quando subis primam coenacula sive dietas,</l>
                <l xml:id="d001l767" n="767">Omnia plena scobis et stecore foeda canino;</l>
                <l xml:id="d001l768" n="768">Unctum vestibulum est, uncta hostia, limina, postes</l>
                <l xml:id="d001l769" n="769">Scanna, solum, tripodes, armaria, cista, cathedrae,</l>
                <l xml:id="d001l770" n="770">Sunt unctae patinae, ciati, mantilia, mensae;</l>
                <l xml:id="d001l771" n="771">Saepe canes videas lingendo figere dentes</l>
                <l xml:id="d001l772" n="772">Tanquam illinc aliquid se sugere posse putarint.</l>
                <l xml:id="d001l773" n="773">Tam male, tam grave olens odor est, tam tetra mephitia</l>
                <l xml:id="d001l774" n="774">Naribus insultat, stomachum ut quasi nausea vertat.</l>
                <l xml:id="d001l775" n="775">Quum vero accumbes, baculo resonante vocatus,</l>
                <l xml:id="d001l776" n="776">Undique truderis trudentemque ipse retrudis,</l>
                <l xml:id="d001l777" n="777">Dum mensas onerant primum, dum pocula ponunt,</l>
                <l xml:id="d001l778" n="778">Fex laletana datur sitienti, et lora secunda,</l>
                <l xml:id="d001l779" n="779">Aut acre omphacium, vel vis mordentis aceti,</l>
                <l xml:id="d001l780" n="780">Vel quod in ardenti fastidit sole bubulcus.</l>
                <l xml:id="d001l781" n="781">Mucida deinde Ceres, panis vel nauticus, et quem</l>
                <l xml:id="d001l782" n="782">Furfureum dicunt, postrema in classe locatum,</l>
                <l xml:id="d001l783" n="783">Qui dentes agitet validos malasque fatiget.</l>
                <l xml:id="d001l784" n="784">Hinc vaccina caro fertur circumlita spuma,</l>
                <l xml:id="d001l785" n="785">Bubalus, atque caper, lardum, succidia, vervex.</l>
                <l xml:id="d001l786" n="786">Quae tam dura cutis, tantum contracta, tenaxque,</l>
                <l xml:id="d001l787" n="787">Vix in ea ut gladius, possintque intrare molares?</l>
                <l xml:id="d001l788" n="788">Fercula deinde ruunt, pultes, et pingue polentum,</l>
                <l xml:id="d001l789" n="789">Iureque in hesterno caules venere recocti.</l>
                <l xml:id="d001l790" n="790">Seu natalis erit, seu lux genialis agatur,</l>
                <l xml:id="d001l791" n="791">Sive dies celebres Saturni advexerit annus,</l>
                <l xml:id="d001l792" n="792">Sive parentales, seu laeta charistia fiant,</l>
                <l xml:id="d001l793" n="793">Vacca aderit semper, semper caro prompta suilla.</l>
                <l xml:id="d001l794" n="794">Si carne abstineas, divino ex ordine iussus</l>
                <l xml:id="d001l795" n="795">Pelamides, trichiae, cordilae et aristula, tinnus,</l>
                <l xml:id="d001l796" n="796">Allia, caepa, cicer, lactuca, cucurbita, bulbi,</l>
                <l xml:id="d001l797" n="797">Rapa, fabae et milium veniunt pictique faseli.</l>
                <l xml:id="d001l798" n="798">Sed quom Pascha redit, carnes rediere bovillae.</l>
                <l xml:id="d001l799" n="799">At dum conflictum dentes coepere minaces,</l>
                <l xml:id="d001l800" n="800">Lingua tacet, maxilla fremit, manus utraque fartit,</l>
                <l xml:id="d001l801" n="801">Ut videare cibum ex ardenti poscere flamma;</l>
                <l xml:id="d001l802" n="802">Sic tua milvina est, sic est tua caena canina</l>
                <l xml:id="d001l803" n="803">Ut potius cupias cyprii bovis esse merendam.</l>
                <l xml:id="d001l804" n="804">O mala conditio vitae, miseranda vel orco!</l>
                <l xml:id="d001l805" n="805">O sors dura nimis, nimis aspera, saeva, sinistra!</l>
                <l xml:id="d001l806" n="806">O vita, o potius rabies magis anxia quam mors!</l>
                <l xml:id="d001l807" n="807">O vita infelix, vita irrequieta, molesta,</l>
                <l xml:id="d001l808" n="808">Sordida, difficilis, neglecta et acerba, gravisque!</l>
                <l xml:id="d001l809" n="809">Instruit insidias et mille pericula livor.</l>
                <l xml:id="d001l810" n="810">Et te tam calcat, tam supprimit, aggravat, urget,</l>
                <l xml:id="d001l811" n="811">Ut caput oppressum numquam tibi tollere sit fas.</l>
                <l xml:id="d001l812" n="812">Tedia cum tuleris fastidia damna labores</l>
                <l xml:id="d001l813" n="813">Tempus et omne tuum frustra consumpseris illic,</l>
                <l xml:id="d001l814" n="814">Servitii et fidei dum praemia grata moraris,</l>
                <l xml:id="d001l815" n="815">Te velut emeritum dominus praesepibus arcet,</l>
                <l xml:id="d001l816" n="816">Tamquam tu pedibus (syria ut capra) verteris ollam,</l>
                <l xml:id="d001l817" n="817">Vel male te mulctans discedere sponte coegit.</l>
                <l xml:id="d001l818" n="818">Sic te spes sterilis, spes irrita, subdola, mendax,</l>
                <l xml:id="d001l819" n="819">Spes vacua et fallax, spes credula lusit hiantem.</l>
                <l xml:id="d001l820" n="820">Fabula sic remanes, pauper, confusus, et exspes,</l>
                <l xml:id="d001l821" n="821">Stultorum quot sunt princeps, caput, axis et alpha.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Daniela  Marrone</bibl>
                </head>
                <l xml:id="d002l1" n="1">Hactenus ancipitis temeraria vota iuventae,</l>
                <l xml:id="d002l2" n="2">Nunc mage stulta canam tragico comitanda susurro</l>
                <l xml:id="d002l3" n="3">Quae male agunt homines, retinet quos grandior aetas.</l>
                <l xml:id="d002l4" n="4">Haec dum plus sapere, ac dum noscere plura deceret,</l>
                <l xml:id="d002l5" n="5">Tunc magis insanit, caeco raptata furore.</l>
                <l xml:id="d002l6" n="6">Quando igitur iam vir, firmato robore adultus</l>
                <l xml:id="d002l7" n="7">Extiteris, maiora petes, graviora sequeris</l>
                <l xml:id="d002l8" n="8">Quae sunt plena metus, vani quoque plena laboris,</l>
                <l xml:id="d002l9" n="9">Plenaque stultitiae sterili sudore paranda</l>
                <l xml:id="d002l10" n="10">Regna, magistratus, fasces, vel dura cruenti</l>
                <l xml:id="d002l11" n="11">Proelia Mavortis, causas et pondera rerum</l>
                <l xml:id="d002l12" n="12">Grammata, rhetoricen, vel munera sacra poesis,</l>
                <l xml:id="d002l13" n="13">Aut medicas artes, nodosa volumina legum</l>
                <l xml:id="d002l14" n="14">Nescius affectas; et quae mensura quibusque,</l>
                <l xml:id="d002l15" n="15">Non data mortali tentas vel nosse futura,</l>
                <l xml:id="d002l16" n="16">Aut, mage quod fatuum est, naturam vertere rerum,</l>
                <l xml:id="d002l17" n="17">Ad tua vis furvos manes accedere iussa.</l>
                <l xml:id="d002l18" n="18">Quid deus, et caelum stolida cum mente vagando,</l>
                <l xml:id="d002l19" n="19">Scrutaris dubius, penitus quod scire negatum est.</l>
                <l xml:id="d002l20" n="20">Denique divitias, et sacros quaeris honores.</l>
                <l xml:id="d002l21" n="21">Cuncta haec, si nescis, fastidia vana, timores</l>
                <l xml:id="d002l22" n="22">Tedia, cordolium, poenas, tormenta, necemque</l>
                <l xml:id="d002l23" n="23">Sunt latura tibi; causam, si admiseris, edam.</l>
                <l xml:id="d002l24" n="24">Me prior Heroum coetus, Regumque verenda</l>
                <l xml:id="d002l25" n="25">Maiestas stimulat renuentem scribere de se.</l>
                <l xml:id="d002l26" n="26">Si foret huic generi cordis semiuncia sani,</l>
                <l xml:id="d002l27" n="27">Vita ulla in terris gravior, nec tristior esset,</l>
                <l xml:id="d002l28" n="28">Nec fugienda magis quam regum; si bene vult rex</l>
                <l xml:id="d002l29" n="29">Pendere quid deceat regem, quam grande, molestum,</l>
                <l xml:id="d002l30" n="30">Quam grave sustineat pondus, cervice subacta.</l>
                <l xml:id="d002l31" n="31">Quisquis enim clavo affixus populisque regendis</l>
                <l xml:id="d002l32" n="32">Praesidet et rerum flectendas coepit habenas,</l>
                <l xml:id="d002l33" n="33">Non sua sed populi tractanda negocia sumit,</l>
                <l xml:id="d002l34" n="34">Consulat in medium sint publica commoda curae:</l>
                <l xml:id="d002l35" n="35">Ad commune bonum pronus, communia vota</l>
                <l xml:id="d002l36" n="36">Compleat, oblitus propriis hoc pectore in ipso,</l>
                <l xml:id="d002l37" n="37">Hoc menti insideat numquam de limite recti</l>
                <l xml:id="d002l38" n="38">Latius ungue trahi, trutinae ne examen iniquae</l>
                <l xml:id="d002l39" n="39">Pendeat, aut titubet quoquam; sed, legibus ipsis</l>
                <l xml:id="d002l40" n="40">Testibus, exolvat damnetque errata nocentum.</l>
                <l xml:id="d002l41" n="41">Ast haec - proh, facinus! - petulans insania tantum</l>
                <l xml:id="d002l42" n="42">Obcaecat miseros, sacrae ut vestigia nusquam</l>
                <l xml:id="d002l43" n="43">Iustitiae videant; sed foeda et tetra libido</l>
                <l xml:id="d002l44" n="44">Imperat, ut domina, et quidquid iubet illa, sequentur.</l>
                <l xml:id="d002l45" n="45">Inclusi thalamo nolunt admittere quemquam,</l>
                <l xml:id="d002l46" n="46">Ni fuerint scurrae, cantores, scorta, cinaedi,</l>
                <l xml:id="d002l47" n="47">Qui iucunda ferant, lusus, risumque, iocosque,</l>
                <l xml:id="d002l48" n="48">Ne quid solliciti laetantia tecta subintret,</l>
                <l xml:id="d002l49" n="49">Molliter interea se curant. Caena paratur</l>
                <l xml:id="d002l50" n="50">Splendida, regales epulae, vel prandia lauta.</l>
                <l xml:id="d002l51" n="51">Vina bibunt, rebibunt, fiuntque repotia mille.</l>
                <l xml:id="d002l52" n="52">Delitiis capti dum sunt, nec publica cura</l>
                <l xml:id="d002l53" n="53">Nec populi subeunt animo nec sceptra regenda.</l>
                <l xml:id="d002l54" n="54">Omnia committunt caelo curaeque deorum.</l>
                <l xml:id="d002l55" n="55">Principis officium et parteis implesse putarunt,</l>
                <l xml:id="d002l56" n="56">Si innumeros pascant famulos aut agmen equorum</l>
                <l xml:id="d002l57" n="57">Sive novum aucupium possint reperire vel arteis,</l>
                <l xml:id="d002l58" n="58">Unde suos cives expilent, unde cruorem</l>
                <l xml:id="d002l59" n="59">Innocuum eliciant, ditent quo viscera fisci.</l>
                <l xml:id="d002l60" n="60">Inde fames auri et numquam satiata cupido</l>
                <l xml:id="d002l61" n="61">Nulli plus nocuit quam regibus atque tetrarchis;</l>
                <l xml:id="d002l62" n="62">Quo magis uberius biberit, tanto illa sitit plus.</l>
                <l xml:id="d002l63" n="63">Dum cupit ulterius latos protendere fines,</l>
                <l xml:id="d002l64" n="64">Aestuat optatis animus semperque rotatur.</l>
                <l xml:id="d002l65" n="65">Omnibus indicit bellum, post intulit et vim.</l>
                <l xml:id="d002l66" n="66">Finitimos regno spoliat, semper tamen ultra</l>
                <l xml:id="d002l67" n="67">Procedit, nec novit adhuc ubi sistere possit.</l>
                <l xml:id="d002l68" n="68">Possideat esto quicquid Tagus abluit undis</l>
                <l xml:id="d002l69" n="69">Et quod Bessus, Arabs, Astur rimatur et Indus</l>
                <l xml:id="d002l70" n="70">Quodque sub auriferis volvit Pactolus harenis;</l>
                <l xml:id="d002l71" n="71">Et si parrhasios domitet tua dextra Triones,</l>
                <l xml:id="d002l72" n="72">Auroram et Gades teneas; Thaprobana victa</l>
                <l xml:id="d002l73" n="73">Serviat et Nasamon Numadesque et zona perusta;</l>
                <l xml:id="d002l74" n="74">Denique si penetres nostroque ex orbe remotos</l>
                <l xml:id="d002l75" n="75">Viceris antipodas vel si quos terminat auster,</l>
                <l xml:id="d002l76" n="76">Umbrarum dominum pallenti truseris aula,</l>
                <l xml:id="d002l77" n="77">Ieceris indomitus captivo brachia coelo,</l>
                <l xml:id="d002l78" n="78">Atque sua unammes Superi te sede locarint;</l>
                <l xml:id="d002l79" n="79">Feceris haec liceat commulatis omnia votis,</l>
                <l xml:id="d002l80" n="80">Plura tamen cupies, numquam satur ipse futurus.</l>
                <l xml:id="d002l81" n="81">Hoc quoque vanum opus est et non lustranda phrenesis.</l>
                <l xml:id="d002l82" n="82">Ecce ruit praeceps omni praelata furori</l>
                <l xml:id="d002l83" n="83">Improba stultitia haec, qua nulla insania maior.</l>
                <l xml:id="d002l84" n="84">Mentibus haec hominum tantum blanditur et offert</l>
                <l xml:id="d002l85" n="85">Ut trahat intrepidos durae violenta subire</l>
                <l xml:id="d002l86" n="86">Munera militiae et Martis tractare tumultus,</l>
                <l xml:id="d002l87" n="87">Innocuo foedare manus gladiosque cruore</l>
                <l xml:id="d002l88" n="88">Et vitam atque animam parva stipe vendere morti.</l>
                <l xml:id="d002l89" n="89">Audi, quisquis adis animoso pectore bella,</l>
                <l xml:id="d002l90" n="90">Haec primum impietas sese subeuntibus offert:</l>
                <l xml:id="d002l91" n="91">Est linquenda domus, genetrix, nati, uxor, amici.</l>
                <l xml:id="d002l92" n="92">Sive pedes vel aeques vel lixa, gregarius aut sis,</l>
                <l xml:id="d002l93" n="93">Sis ductor, sis rex, sit curae exercitus omnis,</l>
                <l xml:id="d002l94" n="94">Qua pace aut requie frueris, quum semper in armis,</l>
                <l xml:id="d002l95" n="95">Semper in ambiguo semperque laboribus instes?</l>
                <l xml:id="d002l96" n="96">Semper aperta subis discrimina, semper aperta</l>
                <l xml:id="d002l97" n="97">Cum nece pugnandum, fundendus spiritus et mens:</l>
                <l xml:id="d002l98" n="98">Nunc altos superas montes, nunc tendis ad arva;</l>
                <l xml:id="d002l99" n="99">Et modo valle lates clausus, modo flumina transis;</l>
                <l xml:id="d002l100" n="100">Nunc mare Tyrrhenum premitur fluctusve sicani;</l>
                <l xml:id="d002l101" n="101">Nunc sinu in Adriaco graviter spumantibus euris</l>
                <l xml:id="d002l102" n="102">Pugna ineunda tibi; sed mox tu curris ad Istros</l>
                <l xml:id="d002l103" n="103">Aut Antennorei vada sunt superanda Timavi,</l>
                <l xml:id="d002l104" n="104">Seu qua Baenacus seu qua Padus effluvit undas;</l>
                <l xml:id="d002l105" n="105">Vel qua Sapis arat, vel pinguia Ariminus arva;</l>
                <l xml:id="d002l106" n="106">Seu qua dura rigent picena et feltria saxa</l>
                <l xml:id="d002l107" n="107">Est sedes mutanda tibi semperque novanda.</l>
                <l xml:id="d002l108" n="108">Hospitium aedificas, cui mox tu subiicis ignes.</l>
                <l xml:id="d002l109" n="109">Nunc tuto ponenda loco, nunc castra movenda,</l>
                <l xml:id="d002l110" n="110">Nunc struitur vallum, nunc pontes, fossa vel agger</l>
                <l xml:id="d002l111" n="111">Nunc curantur equi, nunc impedimenta reponis.</l>
                <l xml:id="d002l112" n="112">Ponendae excubiae, vigilandum in nocte rigenti,</l>
                <l xml:id="d002l113" n="113">Exploratores statuendi, aut itur aquatum</l>
                <l xml:id="d002l114" n="114">Aut frumentatum, praedatum aut hostibus escam,</l>
                <l xml:id="d002l115" n="115">Aut numerus lustrandus erit legioque videnda;</l>
                <l xml:id="d002l116" n="116">Et modo praesidium mittis quandoque requiris.</l>
                <l xml:id="d002l117" n="117">Numquam deest quid agas, semper nova munia surgunt.</l>
                <l xml:id="d002l118" n="118">Nunc acies ac vis dictis, nunc ala globusque</l>
                <l xml:id="d002l119" n="119">Est alio vertenda loco, quacumque vocat res.</l>
                <l xml:id="d002l120" n="120">Nunc muros fabricae tormentaque bellica scandunt</l>
                <l xml:id="d002l121" n="121">Nunc agitas clausos, nunc obsidione teneris;</l>
                <l xml:id="d002l122" n="122">Aut struis insidias vel rhetia tendis in hostem;</l>
                <l xml:id="d002l123" n="123">Nunc certatur aqua, modo fit conflictus in agro.</l>
                <l xml:id="d002l124" n="124">Classica nunc stimulant torpentem, aut linquere signa</l>
                <l xml:id="d002l125" n="125">Irritant pavidos et vestigare latebras;</l>
                <l xml:id="d002l126" n="126">Ignea sulphureas nunc fundit machina glandes.</l>
                <l xml:id="d002l127" n="127">Quot scloppi et bombi, quot ibi descrimina vocum!</l>
                <l xml:id="d002l128" n="128">Hinc premis, hinc premeris, fugis hinc, hinc hostibus instas;</l>
                <l xml:id="d002l129" n="129">Nunc pateris vulnus, nunc hoc infligis in hostem.</l>
                <l xml:id="d002l130" n="130">Saepius et noctu dum paulum forte quiescis,</l>
                <l xml:id="d002l131" n="131">Ingruit armorum strepitus, clamatur ad arma:</l>
                <l xml:id="d002l132" n="132">"Arma, arma, arma cape, insta, firma, percute, perde,</l>
                <l xml:id="d002l133" n="133">Impete, verte, feri, spolia, rape, pelle, caveque,</l>
                <l xml:id="d002l134" n="134">Irrue, curre, seca, lacera; properate, volate,</l>
                <l xml:id="d002l135" n="135">Quanta ibi, - proh, Superi,- litui, tuba, tympana, cornu</l>
                <l xml:id="d002l136" n="136">Murmura diffundunt! Tonitrusque per aethera quanti!</l>
                <l xml:id="d002l137" n="137">Qualis ibi est feritas! Fusi quam larga cruoris</l>
                <l xml:id="d002l138" n="138">Copia! Quot gemitus! caedes bacchantur ubique.</l>
                <l xml:id="d002l139" n="139">Bellorum eventus dubii, sors dissona rerum".</l>
                <l xml:id="d002l140" n="140">Vinceris aut vincas, animo confusus et amens</l>
                <l xml:id="d002l141" n="141">Execrare Deum numen vel templa prophanas.</l>
                <l xml:id="d002l142" n="142">Vel tumidus fastu Superos nec daemona credis.</l>
                <l xml:id="d002l143" n="143">Talia quid, rogo, sunt, nisi mors, nisi fabula, ludus,</l>
                <l xml:id="d002l144" n="144">Taedia, cura, labor, praestigia, gloria fallax?</l>
                <l xml:id="d002l145" n="145">Sunt qui inter doctos primas asciscere parteis</l>
                <l xml:id="d002l146" n="146">Atque sibi solis sapientis nomina certent.</l>
                <l xml:id="d002l147" n="147">Haec hominum species quaedam dura, hispida, tristis,</l>
                <l xml:id="d002l148" n="148">Semper sola, vagans, secrete silentia rodens,</l>
                <l xml:id="d002l149" n="149">Obstippo vultu ac oculis et fronte recurva,</l>
                <l xml:id="d002l150" n="150">Palliolo vilique habitu barbaque verendi;</l>
                <l xml:id="d002l151" n="151">Se solos sapere insimulant solosque deorum</l>
                <l xml:id="d002l152" n="152">Nosse archana putant et vertice tangere caelum,</l>
                <l xml:id="d002l153" n="153">Mortales reliquos, umbras volitare furentes;</l>
                <l xml:id="d002l154" n="154">Quam bene delirant miseri quum fingere mundos</l>
                <l xml:id="d002l155" n="155">Innumeros audent, dum solem, sidera, lunam</l>
                <l xml:id="d002l156" n="156">Atque orbes alios veluti sub pollice tractant;</l>
                <l xml:id="d002l157" n="157">Unde fluant imbres, tonitrus, vaga fulmina, venti;</l>
                <l xml:id="d002l158" n="158">Materies prima, ideae, seiunctaque forma,</l>
                <l xml:id="d002l159" n="159">Causarum series, privatio, quidve habitus sit,</l>
                <l xml:id="d002l160" n="160">Quidve actus peragat, quidve ipsa potentia possit.</l>
                <l xml:id="d002l161" n="161">Quid sit communis sensus, phantasmata, imago,</l>
                <l xml:id="d002l162" n="162">Pars memorans quae sit, vel quae res aestimat ipsas</l>
                <l xml:id="d002l163" n="163">Qui intellectus agens, cui nota potentia quis sit;</l>
                <l xml:id="d002l164" n="164">Quis retinet praxim, vel qui speculetur ad alta;</l>
                <l xml:id="d002l165" n="165">An ne movens pariter cum moto detur inesse.</l>
                <l xml:id="d002l166" n="166">Quis regat aethereos motus mundamque iacentem</l>
                <l xml:id="d002l167" n="167">An sors, vel fatum, casus, fortuna deusve.</l>
                <l xml:id="d002l168" n="168">Non aliter tales praesumunt reddere causas</l>
                <l xml:id="d002l169" n="169">Ac si praecipites illos clementia Divum</l>
                <l xml:id="d002l170" n="170">Truserit in terras suo quo sapientia grandis</l>
                <l xml:id="d002l171" n="171">Consuleret generi humano ne forte labaret</l>
                <l xml:id="d002l172" n="172">Stultitiae in lubrico; verum hos dum pandere tentant</l>
                <l xml:id="d002l173" n="173">Secretos sensus et singula semina rerum,</l>
                <l xml:id="d002l174" n="174">Effuso inseguitur deus et natura cachinno.</l>
                <l xml:id="d002l175" n="175">Sic, qui grande sonant sophos ampullosaque verba,</l>
                <l xml:id="d002l176" n="176">Sunt iocus in terris ridendaque fabula coelo.</l>
                <l xml:id="d002l177" n="177">Insidiosa vocat si te dialectica, si te</l>
                <l xml:id="d002l178" n="178">Argumenta iuvant mendaci tecta colore,</l>
                <l xml:id="d002l179" n="179">Circumagat quem vis ars ficta et blanda ligatrix,</l>
                <l xml:id="d002l180" n="180">Eludant stupidos tua docta sophismata sensus,</l>
                <l xml:id="d002l181" n="181">Subdola vafrities verborum structa paratu</l>
                <l xml:id="d002l182" n="182">Implicet attonitas mentes et pectora caecis</l>
                <l xml:id="d002l183" n="183">Involvat latebris, aciemque et lumina stringat;</l>
                <l xml:id="d002l184" n="184">Anfractu dubio pellax versutaque lingua</l>
                <l xml:id="d002l185" n="185">Nunc mera sub veri facie mendacia pingat</l>
                <l xml:id="d002l186" n="186">Demonstret rursus falsi sub imagine verum;</l>
                <l xml:id="d002l187" n="187">Has dum vel similes moliris saepe chimaeras,</l>
                <l xml:id="d002l188" n="188">Dum quaeris quid sit subiectum, copula, verbum,</l>
                <l xml:id="d002l189" n="189">Quid genus et forma est, species, distantia, quidve</l>
                <l xml:id="d002l190" n="190">Accidat, aut proprium est, totum, discretio, partes,</l>
                <l xml:id="d002l191" n="191">Aequivocum, univocum, substantia, terminus et vox;</l>
                <l xml:id="d002l192" n="192">Quis locus, aut situs est, habitus, quid passio, quidnam</l>
                <l xml:id="d002l193" n="193">Actio, quidque prior, postrema, illatio, sumptum,</l>
                <l xml:id="d002l194" n="194">Saepe neganda minor, maiorem saepe refellis,</l>
                <l xml:id="d002l195" n="195">Asseris en iterum, quod tu paulo ante negaras.</l>
                <l xml:id="d002l196" n="196">Et quia saepe cadit logicen nescire latine</l>
                <l xml:id="d002l197" n="197">Ipsa soloecismos, sub Barbara, subque Baroccho,</l>
                <l xml:id="d002l198" n="198">Sive Paralipton, Fapesmo, Frisesomorum</l>
                <l xml:id="d002l199" n="199">Congerit; o nimium pedecosa, o rancida verba!</l>
                <l xml:id="d002l200" n="200">Garritu at postquam longo altercantia tela</l>
                <l xml:id="d002l201" n="201">Concurrere simul temere, inconclusa furensque</l>
                <l xml:id="d002l202" n="202">Utraque pars remanet, vulgi contenta ruentis</l>
                <l xml:id="d002l203" n="203">Plausibus. O superi, quam caeca insania mentes</l>
                <l xml:id="d002l204" n="204">Concitat humanas, et nescia vivere corda!</l>
                <l xml:id="d002l205" n="205">Tu gerras tandem populo mirante loquutus</l>
                <l xml:id="d002l206" n="206">Gerrae eris, et pariter fiet dialectica nugae.</l>
                <l xml:id="d002l207" n="207">Quisquis es usque adeo patiens, delirus, et excors,</l>
                <l xml:id="d002l208" n="208">Suscipias ut onus vel munera saeva docendi,</l>
                <l xml:id="d002l209" n="209">Quo iuvenum mores, sensus, animumque labantem</l>
                <l xml:id="d002l210" n="210">Assiduo cultu firmes, obtusaque corda</l>
                <l xml:id="d002l211" n="211">Ingeniumque ac vas lima meliore politum;</l>
                <l xml:id="d002l212" n="212">Quid sit opus videas. Etenim dum vile subintres</l>
                <l xml:id="d002l213" n="213">Officium, exerto clamandum saepius ore:</l>
                <l xml:id="d002l214" n="214">Nunc legis, aut relegis, variataque themata dictas,</l>
                <l xml:id="d002l215" n="215">Nunc decies dictata doces, nunc saepius idem</l>
                <l xml:id="d002l216" n="216">Improbus et petulans de re te obtundit eadem.</l>
                <l xml:id="d002l217" n="217">Nunc mimmos levitate refers, gravitate Catonem;</l>
                <l xml:id="d002l218" n="218">Nunc Simo, mox Biria est, subito tibi Davus agendus;</l>
                <l xml:id="d002l219" n="219">Pallada nunc simulas, nunc est simulandus amator;</l>
                <l xml:id="d002l220" n="220">Nuncque greges inter puerorum septus ubique</l>
                <l xml:id="d002l221" n="221">Noctua ut inter aves; struis hunc, modo corripis illum.</l>
                <l xml:id="d002l222" n="222">Percutis hunc ferula, colaphis hunc, huncque flagello;</l>
                <l xml:id="d002l223" n="223">Garritu horrisono surdus, defessus et amens,</l>
                <l xml:id="d002l224" n="224">Assiduo in ludo versaris pulvere mersus,</l>
                <l xml:id="d002l225" n="225">Pistrino at potius dicam, seu carcere nassae.</l>
                <l xml:id="d002l226" n="226">Denique nullum animal terris afflictius isto,</l>
                <l xml:id="d002l227" n="227">Nec magis est querulum, nullique immitior est sors.</l>
                <l xml:id="d002l228" n="228">Nam postquam ipse studens chartas evolveris omnes,</l>
                <l xml:id="d002l229" n="229">Stultus adhuc dubitas sit necne gerundia nomen</l>
                <l xml:id="d002l230" n="230">An verbum potius, seta est an lana caprarum.</l>
                <l xml:id="d002l231" n="231">Haec et multa simul fueris dum taedia passus,</l>
                <l xml:id="d002l232" n="232">Mingendi venia est, (parcas) et danda cacandi,</l>
                <l xml:id="d002l233" n="233">Et nisi stultitia haec misero solatia ferret,</l>
                <l xml:id="d002l234" n="234">Leniretque animum demulcens ora caputque,</l>
                <l xml:id="d002l235" n="235">Iam te praecipitem quoquam fortasse dedisses.</l>
                <l xml:id="d002l236" n="236">Nonne opus hoc vanum? Nonne haec sunt signa furentis?</l>
                <l xml:id="d002l237" n="237">Est quoddam huic confine genus, quod rhetoricari</l>
                <l xml:id="d002l238" n="238">Fertur, in hoc constant pictae commercia linguae.</l>
                <l xml:id="d002l239" n="239">Quicumque hoc studium sequitur, sua vertitur huc mens,</l>
                <l xml:id="d002l240" n="240">Totus et huc pendet, quo possit pectora suasu</l>
                <l xml:id="d002l241" n="241">Atque voluntates hominum in diversa movere,</l>
                <l xml:id="d002l242" n="242">Transformare animos, ut quod modo quisque volebat,</l>
                <l xml:id="d002l243" n="243">Nunc renuat penitus, nec se cognoscat eundem.</l>
                <l xml:id="d002l244" n="244">Sit genus omnivocum, variatum schema figuris;</l>
                <l xml:id="d002l245" n="245">Sit status, inventus, sint apta exordia, partes,</l>
                <l xml:id="d002l246" n="246">Effigies, habitus, facies reverenda, movensque</l>
                <l xml:id="d002l247" n="247">Cum motu faciles gestus, prolatio captans,</l>
                <l xml:id="d002l248" n="248">Vox, sonus, eloquium; sermo violentus et acer</l>
                <l xml:id="d002l249" n="249">Impellat quocumque velit, rursusque reducat,</l>
                <l xml:id="d002l250" n="250">In vultum faciemque aliam sensumque revolvat,</l>
                <l xml:id="d002l251" n="251">Ludificet, capiat, palpet, compellat, inescet,</l>
                <l xml:id="d002l252" n="252">Nunc trahat ad lachrimas, rabiem nunc concitet, et nunc</l>
                <l xml:id="d002l253" n="253">In risum gemitus, in planctum gaudia vertat,</l>
                <l xml:id="d002l254" n="254">Ampliet, imminuat, rursumque minuta resumat,</l>
                <l xml:id="d002l255" n="255">Diluat, iniiciat scrupos, ambigua tollat:</l>
                <l xml:id="d002l256" n="256">Non tamen ulla fuit tam florida lingua potensque,</l>
                <l xml:id="d002l257" n="257">Ulla nec est, nec erit tam blanda et picta loquendi</l>
                <l xml:id="d002l258" n="258">Suasio, quae valeat mortis mulcere sagittas</l>
                <l xml:id="d002l259" n="259">Ne te confodiant neve os, quod saepe solebat</l>
                <l xml:id="d002l260" n="260">Flectere mirantes populos quocumque vocaret,</l>
                <l xml:id="d002l261" n="261">Mutescat, subiens aeterna silentia. Sic te</l>
                <l xml:id="d002l262" n="262">Mellitos fandi modulos, artemque sequutum,</l>
                <l xml:id="d002l263" n="263">Et nugae steriles et fabula vana sequetur.</l>
                <l xml:id="d002l264" n="264">Si te Musarum cantus, si augusta Poesis</l>
                <l xml:id="d002l265" n="265">Detinet, obdura, patere, et mala ferre parato,</l>
                <l xml:id="d002l266" n="266">Algores, aestus, insomnes ducere noctes,</l>
                <l xml:id="d002l267" n="267">Ferre sitim, tolerare famem, durosque labores.</l>
                <l xml:id="d002l268" n="268">Si immortale cupis, si tu indelebile nomen,</l>
                <l xml:id="d002l269" n="269">Illinis aut chartas nugis, aut carmina cedro</l>
                <l xml:id="d002l270" n="270">Digna facis, quae docta probet censura vel acri</l>
                <l xml:id="d002l271" n="271">Iudicio placeant; haec dum meditaris, in alto</l>
                <l xml:id="d002l272" n="272">Pectore mille cadunt tormenta et mille furores.</l>
                <l xml:id="d002l273" n="273">Addis et immutas, adimis, vel adempta reponis;</l>
                <l xml:id="d002l274" n="274">Nunc legis, aut repetis, rursus repetita refellis.</l>
                <l xml:id="d002l275" n="275">Follibus assiduis semper fumante camino</l>
                <l xml:id="d002l276" n="276">Materiem recoquis, decoctam verberat instans</l>
                <l xml:id="d002l277" n="277">Malleus, et format, semperque retunditur incus,</l>
                <l xml:id="d002l278" n="278">Et toties eadem renovas totiesque recudis,</l>
                <l xml:id="d002l279" n="279">Ut prodire foras, solitumque relinquere nidum</l>
                <l xml:id="d002l280" n="280">Non liceat, denos ni sint excussa per annos,</l>
                <l xml:id="d002l281" n="281">Unde oritur labor aeternus, cruciatus et angor</l>
                <l xml:id="d002l282" n="282">Dum mentis dubio piscaris verba meatu.</l>
                <l xml:id="d002l283" n="283">Si cantu Aonidas superes, fidibusque canoris,</l>
                <l xml:id="d002l284" n="284">Mercurium lingua, Charitesque et Pallada cultu,</l>
                <l xml:id="d002l285" n="285">Sique tuas foelix chartas opulentia linguae</l>
                <l xml:id="d002l286" n="286">Pingere et innumeris certet ditare figuris,</l>
                <l xml:id="d002l287" n="287">Sive voles carmen deducere paupere filo</l>
                <l xml:id="d002l288" n="288">Seu teneas medium, curras seu gurgite pleno,</l>
                <l xml:id="d002l289" n="289">Sermo potens valeat quocumque inflectere cursum,</l>
                <l xml:id="d002l290" n="290">Et florere nova semper sub imagine, quid tum?</l>
                <l xml:id="d002l291" n="291">Quid tandem? Quum sit nisi fabula tota poesis</l>
                <l xml:id="d002l292" n="292">Fabula carmen erit, simul et tu fabula fies.</l>
                <l xml:id="d002l293" n="293">Artem aliam Deus et rerum natura repertrix</l>
                <l xml:id="d002l294" n="294">Instituere sacram qua languida corpora morbo</l>
                <l xml:id="d002l295" n="295">Eriperent quovis, propriae reditura saluti.</l>
                <l xml:id="d002l296" n="296">Haec tibi si placeat, placet ars quae digna polito</l>
                <l xml:id="d002l297" n="297">Ingenio sapiat quodcumque humana sapit vis;</l>
                <l xml:id="d002l298" n="298">Omnia aperta tibi quidquid medicina recondit,</l>
                <l xml:id="d002l299" n="299">Intima naturae vel rerum pondera noris.</l>
                <l xml:id="d002l300" n="300">Hippocrates fias, fiasque Machaone maior,</l>
                <l xml:id="d002l301" n="301">Quas et Phillirides vel quas Epidaurius herbas</l>
                <l xml:id="d002l302" n="302">Noveris et quidquid praesagus novit Apollo;</l>
                <l xml:id="d002l303" n="303">Sisque salus orbi; fas sit tibi ducere ab orco</l>
                <l xml:id="d002l304" n="304">Extinctos homines iterumque animare sepultos;</l>
                <l xml:id="d002l305" n="305">Nomen, opes, famam cumules hac arte perennem;</l>
                <l xml:id="d002l306" n="306">Sed quoniam dulcor de vertice prodit eodem</l>
                <l xml:id="d002l307" n="307">A quo et amarities, series quam longa malorum</l>
                <l xml:id="d002l308" n="308">Mixta voluptati parvae est, incommoda multa</l>
                <l xml:id="d002l309" n="309">Sunt subeunda tibi, subeundi mille labores:</l>
                <l xml:id="d002l310" n="310">Volvendi assidue libri semperque studendum</l>
                <l xml:id="d002l311" n="311">Quae noceant aegris, vel quae sibi pocula prosint.</l>
                <l xml:id="d002l312" n="312">Dum pascis ventrem, dum mitra vina resugis,</l>
                <l xml:id="d002l313" n="313">Dum gratus sopor est, dum molliter ipse quiescis,</l>
                <l xml:id="d002l314" n="314">Nuncius ecce fores pulsat medicumque requirit,</l>
                <l xml:id="d002l315" n="315">Accelerare iubet, iam properare, venite,</l>
                <l xml:id="d002l316" n="316">Rumpitur aegrotus, iactat vexata dolore</l>
                <l xml:id="d002l317" n="317">Membra toro, moritur. Surgendum nocte dieque,</l>
                <l xml:id="d002l318" n="318">Tangendi pulsus, aut olfacienda mathella est;</l>
                <l xml:id="d002l319" n="319">Suntque paranda cito anthidota et cathapotia mille,</l>
                <l xml:id="d002l320" n="320">Pharmaca, pyriases, fomenta, enchrista, malagma,</l>
                <l xml:id="d002l321" n="321">Turundae, emplastrum, strigmenta, amuleta, trochissi;</l>
                <l xml:id="d002l322" n="322">Nunc curanda pthysis, causon, nunc emitritheos;</l>
                <l xml:id="d002l323" n="323">Nunc stupor, aut spasmus, mirmecia, pustula, phlegmon</l>
                <l xml:id="d002l324" n="324">Pappula, tonsillae, vel psora, epinyctides, antrax,</l>
                <l xml:id="d002l325" n="325">Tormina, vel ramex, vel sincopis, encherocellae,</l>
                <l xml:id="d002l326" n="326">Nausea, pituita et mentagra, algema, synanchis.</l>
                <l xml:id="d002l327" n="327">Feceris at postquam quicquid iubet ipsa medendi</l>
                <l xml:id="d002l328" n="328">Norma, nisi valeat subitoque revixerit aeger,</l>
                <l xml:id="d002l329" n="329">Murmurat insipiens vulgus linguaque loquaci</l>
                <l xml:id="d002l330" n="330">Obloquitur de te, convitia talia iactans:</l>
                <l xml:id="d002l331" n="331">Hei mihi, quam stultum est medicorum credere nugis!</l>
                <l xml:id="d002l332" n="332">Quom saepe hos videas morbo laborare molesto,</l>
                <l xml:id="d002l333" n="333">Pallere assidue, vultuque referre cadaver,</l>
                <l xml:id="d002l334" n="334">Nec sibimet proprias, aliis prodesse nec artes,</l>
                <l xml:id="d002l335" n="335">Quare nulla suis succis adhibenda fides est,</l>
                <l xml:id="d002l336" n="336">Quum raro prosint lateatque abstrusa sub his mors.</l>
                <l xml:id="d002l337" n="337">Adde quod est gravius, versari semper oportet</l>
                <l xml:id="d002l338" n="338">Inter funestos, inter contagia morbi,</l>
                <l xml:id="d002l339" n="339">Solari afflictos semperque levare dolores.</l>
                <l xml:id="d002l340" n="340">Nec nasum crispare licet, stimulante cachinno,</l>
                <l xml:id="d002l341" n="341">Si quandoque furit vitiatis sensibus aeger.</l>
                <l xml:id="d002l342" n="342">Hic labor, hoc studium quidnam nisi fabula vana est?</l>
                <l xml:id="d002l343" n="343">Quoddam aliud studium tacitus transire parabam,</l>
                <l xml:id="d002l344" n="344">Ne mihi clamoso strepitu pertunderet aures;</l>
                <l xml:id="d002l345" n="345">Sed tot cautelis laqueat, tot funibus et spe</l>
                <l xml:id="d002l346" n="346">Me ligat incautum, circumvenit atque capistrat</l>
                <l xml:id="d002l347" n="347">Elabi ut nequeam quin de se paucula cantem.</l>
                <l xml:id="d002l348" n="348">Seu bona seu mala sint, parcant quocumque ruat sors;</l>
                <l xml:id="d002l349" n="349">Aestuat haec semper rava et verbosa propago</l>
                <l xml:id="d002l350" n="350">Eruscare aliquid quo lites suscitet; hae si</l>
                <l xml:id="d002l351" n="351">Defuerint, format, gignit, disseminat, armat,</l>
                <l xml:id="d002l352" n="352">Orditur trama, semper nova stamina texit,</l>
                <l xml:id="d002l353" n="353">Committit sotios, itemque agitare parentes</l>
                <l xml:id="d002l354" n="354">Cum natis stimulat, sancto quoque foedere amicos</l>
                <l xml:id="d002l355" n="355">Dissociant iunctos, fratresque lacessit ad arma.</l>
                <l xml:id="d002l356" n="356">Et cuicumque fores pulsat qui consilium vult,</l>
                <l xml:id="d002l357" n="357">Aurea verba dabit, vincendi nutriet hunc spe,</l>
                <l xml:id="d002l358" n="358">Dum modo quod rapiat misero videt esse clienti,</l>
                <l xml:id="d002l359" n="359">Arridet, palpat, suadet, blanditur, inescat,</l>
                <l xml:id="d002l360" n="360">Pollicitis ditat largis, redditque beatum.</l>
                <l xml:id="d002l361" n="361">Dicturus causam dum venerit ante tribunal,</l>
                <l xml:id="d002l362" n="362">Intonat exclamans, infrendit, vociferatur;</l>
                <l xml:id="d002l363" n="363">Incedit tumidus grandi cum fasce librorum</l>
                <l xml:id="d002l364" n="364">Dirigit huc aciem, studioque intentus in uno est</l>
                <l xml:id="d002l365" n="365">Ut parti oppositae tragulas et rhetia tendat,</l>
                <l xml:id="d002l366" n="366">Consulat ambabus, partes emungat utrasque.</l>
                <l xml:id="d002l367" n="367">Et modo defendat rectum (raro tamen id fit)</l>
                <l xml:id="d002l368" n="368">Nunc fronte obdura rigidaque tuetur iniquum,</l>
                <l xml:id="d002l369" n="369">Credulus interea litis sectator et in spe</l>
                <l xml:id="d002l370" n="370">Dependens totus loculos exenterat ipsos,</l>
                <l xml:id="d002l371" n="371">Patrono infundit nummos iterumque refundit.</l>
                <l xml:id="d002l372" n="372">Longius hinc lites dempto iam fine trahuntur,</l>
                <l xml:id="d002l373" n="373">Dum superest aliquid succi, quod torqueat inde.</l>
                <l xml:id="d002l374" n="374">Tun igitur leges nodosaque iura Quiritum,</l>
                <l xml:id="d002l375" n="375">Tun passus dubios et caeca aenigmata discis,</l>
                <l xml:id="d002l376" n="376">Tota nocte vigil sinuosa volumina tractas</l>
                <l xml:id="d002l377" n="377">Ut discas spoliare tuum sub mane clientem,</l>
                <l xml:id="d002l378" n="378">Fallere vel viduas, pupillos pellere tecto?</l>
                <l xml:id="d002l379" n="379">Duxeris ambiguos sensus quacumque vocat res;</l>
                <l xml:id="d002l380" n="380">Componas melius lites et acutius omni;</l>
                <l xml:id="d002l381" n="381">Emeris armentum, vineta et praedia, villas;</l>
                <l xml:id="d002l382" n="382">Denique numatus montes congesseris auri,</l>
                <l xml:id="d002l383" n="383">Quae postquam fueris studio properante secutus,</l>
                <l xml:id="d002l384" n="384">Non labor hic vanus? Non haec insania grandis?</l>
                <l xml:id="d002l385" n="385">Insuper ingenita est dementia tanta quibusdam</l>
                <l xml:id="d002l386" n="386">Ut totum absumant tempus, dum vita superstes,</l>
                <l xml:id="d002l387" n="387">Mensura et numero semper renovando figuras.</l>
                <l xml:id="d002l388" n="388">Qui sunt tam fatui capitis vacuique cerebri</l>
                <l xml:id="d002l389" n="389">Metiri ut sperent quam lata palatia caeli,</l>
                <l xml:id="d002l390" n="390">Quantum conclave est, divini ubi sancta senatus</l>
                <l xml:id="d002l391" n="391">Turba coit, superi quam lata anabathra theatri,</l>
                <l xml:id="d002l392" n="392">Quanti solis equi, quam lata epicedia lunae,</l>
                <l xml:id="d002l393" n="393">Quam Veneris distent violaria Adonidis horto,</l>
                <l xml:id="d002l394" n="394">Quam Iovis intersit thalamus Iunonis ab aula,</l>
                <l xml:id="d002l395" n="395">Quamque vireta deum, quam longe silva nemusque</l>
                <l xml:id="d002l396" n="396">Saltibus elysiis distent. Proh, stulta laborum</l>
                <l xml:id="d002l397" n="397">Congeries! Et cur non haec quoque scire putetis</l>
                <l xml:id="d002l398" n="398">Quam Iovis os latum, quam lumina, nasus et aures?</l>
                <l xml:id="d002l399" n="399">Dic, rogo, ob hoc numeros, geometrica signa, mathesim</l>
                <l xml:id="d002l400" n="400">Sedulus ediscis quo tu haec tam frivola noscas?</l>
                <l xml:id="d002l401" n="401">Respondes quod non; sed te meliora studendo</l>
                <l xml:id="d002l402" n="402">Quaerere; quam centro terrae distantior absit</l>
                <l xml:id="d002l403" n="403">Summa superficies, cadat et distantia quanta</l>
                <l xml:id="d002l404" n="404">Inter utrumque polum, quantave indagine tellus</l>
                <l xml:id="d002l405" n="405">Discrepet a Superis, quam latum Doris ubique</l>
                <l xml:id="d002l406" n="406">Protendat gremium, quam longo ducta recurrant</l>
                <l xml:id="d002l407" n="407">Sydera circuitu, quo motu pulsa vagentur,</l>
                <l xml:id="d002l408" n="408">Quod spatium admittant aspectus, signa, planetae.</l>
                <l xml:id="d002l409" n="409">Caetera quae id genus sunt te ardenti exposcere voto.</l>
                <l xml:id="d002l410" n="410">Esto, age, cuncta tibi nota et manifesta patescant.</l>
                <l xml:id="d002l411" n="411">Quid perpendiculum, radius, quid regula, punctum,</l>
                <l xml:id="d002l412" n="412">Linea, et anfractus, facies, diametra, figurae,</l>
                <l xml:id="d002l413" n="413">Schema, pararellae, ac ergastica, prisma, chelyndrus,</l>
                <l xml:id="d002l414" n="414">Pyramides, rhombus, quadratus, sphaera, columnae,</l>
                <l xml:id="d002l415" n="415">Angulus, occedros, cubus, ac anagrapha, trigonus,</l>
                <l xml:id="d002l416" n="416">Pondera, mensurae, dodrantes, uncia, sextans,</l>
                <l xml:id="d002l417" n="417">Scripulus, et siliquae, semissis, drachma, duellae,</l>
                <l xml:id="d002l418" n="418">Sextula, sicilicum, centussis, mina, talentum;</l>
                <l xml:id="d002l419" n="419">Tessera quid capiat, sextarius, amphora, mistros,</l>
                <l xml:id="d002l420" n="420">Emina et modius cyameque et cotula, congi;</l>
                <l xml:id="d002l421" n="421">Quid teneat digitus, quid palma, vel uncia captent.</l>
                <l xml:id="d002l422" n="422">Sextaque, pes, cubitus, passusque, decempeda, clima;</l>
                <l xml:id="d002l423" n="423">Quantum sit stadium, centuria, iugera et actus.</l>
                <l xml:id="d002l424" n="424">Noveris an tellus sit concava sitne globosa,</l>
                <l xml:id="d002l425" n="425">Planane, vel forsan sicut pila forma rotunda;</l>
                <l xml:id="d002l426" n="426">Deliquia an solis populo vicina Britanno</l>
                <l xml:id="d002l427" n="427">Aurorae cives videant, an facta sub ortu</l>
                <l xml:id="d002l428" n="428">Incola Iuvernae postremaque littora cernat;</l>
                <l xml:id="d002l429" n="429">An populi medii, quos fascia continet ardens,</l>
                <l xml:id="d002l430" n="430">Diversos videant ortus, ac sydera cuncta;</l>
                <l xml:id="d002l431" n="431">An ne pares luci comprehendant currere noctes;</l>
                <l xml:id="d002l432" n="432">Bisque hyemem rigidam vel bis patiantur et aestus;</l>
                <l xml:id="d002l433" n="433">Cur brevis in pharia Meroe, cur longior extet</l>
                <l xml:id="d002l434" n="434">Occiduo sub sole dies an, nube remota,</l>
                <l xml:id="d002l435" n="435">Lumen ad arctoum penetret gens nata sub austro.</l>
                <l xml:id="d002l436" n="436">An qui parrhasio sublimi in vertice degunt</l>
                <l xml:id="d002l437" n="437">Antipodum subolem (si qua est) et limina spectent;</l>
                <l xml:id="d002l438" n="438">Non tamen inde tuae, nosces spatia ultima vitae.</l>
                <l xml:id="d002l439" n="439">Namque ignota tibi mors insidiosa latensque</l>
                <l xml:id="d002l440" n="440">Improvisa aderit quae te nova signa, novasque</l>
                <l xml:id="d002l441" n="441">Mensuras doceat, quam lata est cymba Charontis,</l>
                <l xml:id="d002l442" n="442">Quantaque sunt stygio plutonia regna sub antro.</l>
                <l xml:id="d002l443" n="443">Incola sic foveae restas mensorque sepulchri.</l>
                <l xml:id="d002l444" n="444">Denique nil aliud de te nisi fabula, fumus.</l>
                <l xml:id="d002l445" n="445">Sin vero aethereos sensus praesagaque caeli</l>
                <l xml:id="d002l446" n="446">Sydera in humanos multum facientia casus,</l>
                <l xml:id="d002l447" n="447">Divinosque aditus penetrare et nosse putasti,</l>
                <l xml:id="d002l448" n="448">Tunc bis te stultum dicam, bis mente carentem.</l>
                <l xml:id="d002l449" n="449">Quid bis? Immo quater deciesque es stultus et amens,</l>
                <l xml:id="d002l450" n="450">Mortalis quum sis, quaeras secreta deorum.</l>
                <l xml:id="d002l451" n="451">Num quid tantum audax, tumidus mentisque supinae es</l>
                <l xml:id="d002l452" n="452">Ut caelo caput insertes et more gigantum</l>
                <l xml:id="d002l453" n="453">Quod proprium est Superis, violens arripere tentes?</l>
                <l xml:id="d002l454" n="454">Dic, insane, precor, dic, o vanissime, quonam</l>
                <l xml:id="d002l455" n="455">Edoctus pacto fueris quid sydera donent,</l>
                <l xml:id="d002l456" n="456">Quid tollant homini, quae sunt mala, quaeve benigna?</l>
                <l xml:id="d002l457" n="457">Num Superum cuneos scandens per inane pense</l>
                <l xml:id="d002l458" n="458">Consuleres quo tu stellas et numina Phoebi</l>
                <l xml:id="d002l459" n="459">Quid statuant de sorte hominum? Vel sydera credam</l>
                <l xml:id="d002l460" n="460">E proprio disiuncta loco venisse per orbem,</l>
                <l xml:id="d002l461" n="461">Ut tibi monstrarent praesagia sancta Deorum?</l>
                <l xml:id="d002l462" n="462">Quid contra inculcas afflatos luce superna</l>
                <l xml:id="d002l463" n="463">Astrologos servasse diu lucentia caeli</l>
                <l xml:id="d002l464" n="464">Lumina, dum cursus facerent facerentque recursus,</l>
                <l xml:id="d002l465" n="465">Et varios inde effectus didicisse secutos,</l>
                <l xml:id="d002l466" n="466">Propterea pinxisse suis miracula chartis?</l>
                <l xml:id="d002l467" n="467">Inflati at potius fumoso numine Bacchi</l>
                <l xml:id="d002l468" n="468">Atque mero attoniti nugas praxere patentes,</l>
                <l xml:id="d002l469" n="469">Quae ignarum caperent vulgus dum nosse futuros</l>
                <l xml:id="d002l470" n="470">Se putat eventus rerum; tam caeca sua est mens</l>
                <l xml:id="d002l471" n="471">Tantaque credulitas ac spes tam prona fidesque.</l>
                <l xml:id="d002l472" n="472">Esto, age, vera sit ars (quamquam veram esse negarim),</l>
                <l xml:id="d002l473" n="473">Si praescire cupis cuiquam quid spondeat astrum,</l>
                <l xml:id="d002l474" n="474">Insurgunt toleranda prius fastidia mille,</l>
                <l xml:id="d002l475" n="475">Dum reperire studes quae stella horoscopet et quae</l>
                <l xml:id="d002l476" n="476">Sit domina, aut quaenam fuerint hylegia, quemve</l>
                <l xml:id="d002l477" n="477">Dixeris ad cocodem; vel qui statuantur aphaetae,</l>
                <l xml:id="d002l478" n="478">Quae pars fortunae, quae solis, quae loca Phoebes,</l>
                <l xml:id="d002l479" n="479">Errones lati quam sunt, eclypthica quanta est;</l>
                <l xml:id="d002l480" n="480">Absides et quanti, quanti orbes, quanti epicycli,</l>
                <l xml:id="d002l481" n="481">Authisia et quae sint, quae sint monomiria, partes.</l>
                <l xml:id="d002l482" n="482">Dum modo metiris, numeras modo, colligis, aufers,</l>
                <l xml:id="d002l483" n="483">Dum restas dubius, perplexo examine pendens,</l>
                <l xml:id="d002l484" n="484">Falleris, insanis, erras, et totus in ira,</l>
                <l xml:id="d002l485" n="485">Fermentum totus tabulas et scripta rescindis,</l>
                <l xml:id="d002l486" n="486">Tunc nova cura oritur, semper nova taedia surgunt;</l>
                <l xml:id="d002l487" n="487">Et ni affixa comes fuerit patientia, fallax</l>
                <l xml:id="d002l488" n="488">Iudicium facies, vero quod longius absit.</l>
                <l xml:id="d002l489" n="489">Sed quae nam levior referas, quae insulsior ista</l>
                <l xml:id="d002l490" n="490">Stultitia esse potest quam quod reptare fateris,</l>
                <l xml:id="d002l491" n="491">Per caelum pecudes, tauros, delphina, leonem</l>
                <l xml:id="d002l492" n="492">Ursosque et lepores, capras, chirona, canesque</l>
                <l xml:id="d002l493" n="493">Aurigas et equos et cancrum, scorpion, angues;</l>
                <l xml:id="d002l494" n="494">Caelicolae tanquam servent armenta gregesque.</l>
                <l xml:id="d002l495" n="495">Cur quoque non asini caeli super astra locentur</l>
                <l xml:id="d002l496" n="496">Ruditu ut plaudant quoties ascenderit illuc</l>
                <l xml:id="d002l497" n="497">Oleniae astronomus quo mulgeat ubera caprae</l>
                <l xml:id="d002l498" n="498">Seu quo longa nimis phryxeia vellera carpat,</l>
                <l xml:id="d002l499" n="499">Aut videat morsu si leserit ursa Boutem?</l>
                <l xml:id="d002l500" n="500">O caput exhaustum, dic, o vanissime, nonne</l>
                <l xml:id="d002l501" n="501">Turba deum pavitans tam grandia monstra videndo</l>
                <l xml:id="d002l502" n="502">Se daret in praeceps caeli declive per altum?</l>
                <l xml:id="d002l503" n="503">Sic tu deliras sanus, si forte putasti</l>
                <l xml:id="d002l504" n="504">Innixus terris Superum terebrare latebras.</l>
                <l xml:id="d002l505" n="505">Nonne haec inscitia est risu celebranda perenni?</l>
                <l xml:id="d002l506" n="506">Arte sub alchymica referam vesania quanta est</l>
                <l xml:id="d002l507" n="507">Quantum homo sit demens ut speret posse metalla</l>
                <l xml:id="d002l508" n="508">In speciem mutare novam; et sic fixa resolvi</l>
                <l xml:id="d002l509" n="509">Foedera naturae, nullum varianda per aevum.</l>
                <l xml:id="d002l510" n="510">Dum parat hanc sacram longis ambagibus artem,</l>
                <l xml:id="d002l511" n="511">Materiem primo fermentum elementaque mixta</l>
                <l xml:id="d002l512" n="512">Conterit et totum cogit sub corpore corpus.</l>
                <l xml:id="d002l513" n="513">Hinc condit vitrea ferventem pixide massam,</l>
                <l xml:id="d002l514" n="514">Innumerosque struit varia sub lege caminos;</l>
                <l xml:id="d002l515" n="515">Post igne assiduo solvit resolutaque durat,</l>
                <l xml:id="d002l516" n="516">Nunc iterando vices, rursum durata resolvit;</l>
                <l xml:id="d002l517" n="517">Nunc lentos adhibet, gravius nunc duplicat ignes,</l>
                <l xml:id="d002l518" n="518">Follibus assiduis sufflat semper rursusque resufflat.</l>
                <l xml:id="d002l519" n="519">Nescius et variis confundit singula rebus,</l>
                <l xml:id="d002l520" n="520">Abluit, humectat, purgat, madefacta resiccat,</l>
                <l xml:id="d002l521" n="521">Hinc coquit et recoquit, despumat, contrahit, auget;</l>
                <l xml:id="d002l522" n="522">Et modo ridet opus, modo flet, modo dormitat, aut net.</l>
                <l xml:id="d002l523" n="523">Nunc tepet, aut bullit, fumat, vomit atque tumescit.</l>
                <l xml:id="d002l524" n="524">Nunc aqua fit pulvis, nunc tellus sicca fit unda;</l>
                <l xml:id="d002l525" n="525">Aere nunc ignis, nunc flamma nascitur aer;</l>
                <l xml:id="d002l526" n="526">Ignea nunc terra est, subito fit terreus ignis;</l>
                <l xml:id="d002l527" n="527">Hinc iterum mollit, vegetat, vegetando maritat</l>
                <l xml:id="d002l528" n="528">Vertit et in calcem, siccoque vapore fugato,</l>
                <l xml:id="d002l529" n="529">In liquidam transformat opus, mox figere tentat.</l>
                <l xml:id="d002l530" n="530">Sic modo materia haec moritur, modo viva resurgit;</l>
                <l xml:id="d002l531" n="531">Frigida sed postquam coeunt sotiata calori,</l>
                <l xml:id="d002l532" n="532">Concipit, est pregnans, peperit, modo menstrua sentit.</l>
                <l xml:id="d002l533" n="533">Denique quum tracta hinc essentia quinta videtur,</l>
                <l xml:id="d002l534" n="534">Dum tibi rem factam credis iamque esse creatum</l>
                <l xml:id="d002l535" n="535">Elixit, lapidem te sublimasse beatum,</l>
                <l xml:id="d002l536" n="536">Qui iam non lapis est, sed re pretiosior omni;</l>
                <l xml:id="d002l537" n="537">Dum te foelicem, dum montes concipis auri,</l>
                <l xml:id="d002l538" n="538">Dum dubias sectaris opes, dum perdis avitas,</l>
                <l xml:id="d002l539" n="539">Dum nihili sotios pendis dumque ultima rerum</l>
                <l xml:id="d002l540" n="540">Secreta invenisse putas et tangere caelum,</l>
                <l xml:id="d002l541" n="541">Et dum sulphur oles faciem fuligine tinctus</l>
                <l xml:id="d002l542" n="542">Fornaces inter versans et fumida tecta,</l>
                <l xml:id="d002l543" n="543">Dum paris et risum cunctis, ut fabula vulgi,</l>
                <l xml:id="d002l544" n="544">Ampulla aut crepuit nimio liquefacta calore</l>
                <l xml:id="d002l545" n="545">Aut male compositum corpus mala semina iacta</l>
                <l xml:id="d002l546" n="546">Non bene concipiens miserandum fecit abortum.</l>
                <l xml:id="d002l547" n="547">Unde stupor totus, tristis, confusus, et exspes</l>
                <l xml:id="d002l548" n="548">Nil reperis praeter carbones, sulphura, vitrum.</l>
                <l xml:id="d002l549" n="549">Sed te adeo lactat mellita et dulcis alit spes</l>
                <l xml:id="d002l550" n="550">Ut neque te impensae pigeat coeptique laboris;</l>
                <l xml:id="d002l551" n="551">Immo novi quicquam tentat tua prona voluntas</l>
                <l xml:id="d002l552" n="552">Quo se iterum ingenue fallat graviorque priore</l>
                <l xml:id="d002l553" n="553">Impostura sibi geminata fraude novetur.</l>
                <l xml:id="d002l554" n="554">Hinc tu delirus sperans reperire negata,</l>
                <l xml:id="d002l555" n="555">Et male ducta prius meliore claudere fine,</l>
                <l xml:id="d002l556" n="556">Pertentas alios aditus, dum parva perit res,</l>
                <l xml:id="d002l557" n="557">Omnibus absumptis, non est novus unde caminus,</l>
                <l xml:id="d002l558" n="558">Materies, fornax, folles, et vasa parentur.</l>
                <l xml:id="d002l559" n="559">Sic, stulte, periit totum, quod pauper habebas.</l>
                <l xml:id="d002l560" n="560">Quod capere et falso iam te exegisse putasti,</l>
                <l xml:id="d002l561" n="561">In cineres versum est; at, quem tu carcere clausum</l>
                <l xml:id="d002l562" n="562">Credideras, abiit, sumptis Cyllenius alis.</l>
                <l xml:id="d002l563" n="563">Talia dum patiens peragis deliria nonne,</l>
                <l xml:id="d002l564" n="564">Nonne tuus, quaeso, labor insanire vocatur?</l>
                <l xml:id="d002l565" n="565">Daemonas horrebam nostros intrare libellos,</l>
                <l xml:id="d002l566" n="566">Nominibus stygiis dubitans temerare poesim,</l>
                <l xml:id="d002l567" n="567">Ne mea, quae incautas hortatur ad aethera gentes,</l>
                <l xml:id="d002l568" n="568">Musa procax nimium misceret sacra prophanis.</l>
                <l xml:id="d002l569" n="569">Affuit heic magica princeps Zoroaster in arte</l>
                <l xml:id="d002l570" n="570">Supplici voce petens primo, dehinc fronte supina</l>
                <l xml:id="d002l571" n="571">Se mihi fracturum calamos et plectra minatus,</l>
                <l xml:id="d002l572" n="572">Ac se tracturum Furias e faucibus Orci</l>
                <l xml:id="d002l573" n="573">Quae mea dilacerent viroso carmina dente,</l>
                <l xml:id="d002l574" n="574">Ni scribam in magico est insania quanta paratu.</l>
                <l xml:id="d002l575" n="575">Accipe, quando ita vis, prodi tua noxia vota;</l>
                <l xml:id="d002l576" n="576">Hoc erit inditium, stolidae haec praeludia mentis.</l>
                <l xml:id="d002l577" n="577">Consulis ipse prius Nursinae templa Sibyllae,</l>
                <l xml:id="d002l578" n="578">Ipsa foret veluti stultorum numen et ara,</l>
                <l xml:id="d002l579" n="579">Dux, comes, assistens, consultrix, sola magorum</l>
                <l xml:id="d002l580" n="580">Conscia stultitiae, quos ridet mundus et aether</l>
                <l xml:id="d002l581" n="581">Totaque furva phalanx, quam terrae viscera condunt.</l>
                <l xml:id="d002l582" n="582">Sed, postquam vates libros vestesque sacravit,</l>
                <l xml:id="d002l583" n="583">Infera dum properas ad te mala monstra vocare</l>
                <l xml:id="d002l584" n="584">Seu tu sydereos, seu quos complectitur aer,</l>
                <l xml:id="d002l585" n="585">Vel quos unda vehit, quos tellus sustinet in se</l>
                <l xml:id="d002l586" n="586">Daemonas ipse voces, seu quos inamoena tegit Styx,</l>
                <l xml:id="d002l587" n="587">Praecipuum sydus servas et tempus et horam.</l>
                <l xml:id="d002l588" n="588">Cantati codices primo, exorcismus, et arae</l>
                <l xml:id="d002l589" n="589">Victima, verbenae, lauri, sacra tura parantur</l>
                <l xml:id="d002l590" n="590">Candela atque focus, gladii, simulachra, figurae,</l>
                <l xml:id="d002l591" n="591">Ac vigilata diu penthacula, signa, character,</l>
                <l xml:id="d002l592" n="592">Chandariae et vestes, fumigia, virga, sigilla;</l>
                <l xml:id="d002l593" n="593">Colligis et gramen lunae sub sydere certo,</l>
                <l xml:id="d002l594" n="594">Quod Rhodos, Anthedon peperit, quod Thessala tellus,</l>
                <l xml:id="d002l595" n="595">Quod tulit et Colchos, gelidi quod Phasidos arva,</l>
                <l xml:id="d002l596" n="596">Quod novit Glaucus, quod folia sagaque Circe,</l>
                <l xml:id="d002l597" n="597">Quod Medea furens magico sub murmure carpsit.</l>
                <l xml:id="d002l598" n="598">Tunc mane ad solem versus cum veste recincta</l>
                <l xml:id="d002l599" n="599">Vertice velato, terrae deflexus adoras</l>
                <l xml:id="d002l600" n="600">Numina vana deum, coluit quos caeca vetustas;</l>
                <l xml:id="d002l601" n="601">Ore preces tremulo fundis, cantuque prophano</l>
                <l xml:id="d002l602" n="602">Mente sub attonita Phlegetontide valle revulsas</l>
                <l xml:id="d002l603" n="603">Attrahis Eumenides, damnatumque elicis agmen.</l>
                <l xml:id="d002l604" n="604">Quod si non veniet primo quartoque vocatum,</l>
                <l xml:id="d002l605" n="605">Ingeminas iterum cantus, cantata recantas,</l>
                <l xml:id="d002l606" n="606">Hoc uno arguitur tua quam delira furit mens.</l>
                <l xml:id="d002l607" n="607">Tam fatuus cum sis, tam vecors, credulus et tam</l>
                <l xml:id="d002l608" n="608">Ut fore confidas Acherontis numina regni</l>
                <l xml:id="d002l609" n="609">Ad iussus ventura tuos. Quid desipis amens?</l>
                <l xml:id="d002l610" n="610">Non homini obsequitur daemon, quia sola potestas</l>
                <l xml:id="d002l611" n="611">Haec venit a Superis, sunt haec negocia divum.</l>
                <l xml:id="d002l612" n="612">Esto, age, det caelum super hos sua iura vicesque;</l>
                <l xml:id="d002l613" n="613">Flamma tibi et tonitrus fulmenque et ventus et imber,</l>
                <l xml:id="d002l614" n="614">Pareat, atque Hecate, quae habent et numina Manes,</l>
                <l xml:id="d002l615" n="615">Imperio stimulata tuo, sint prompta vocanti,</l>
                <l xml:id="d002l616" n="616">Carminibusque tuis tumulo defleta resurgant</l>
                <l xml:id="d002l617" n="617">Corpora, decurrant labentia sydera caelo,</l>
                <l xml:id="d002l618" n="618">Ad fontes redeant proprios vaga flumina retro,</l>
                <l xml:id="d002l619" n="619">Per iuga transcendat pontus, super aequora montes;</l>
                <l xml:id="d002l620" n="620">Marmora rupe caves, vellas et robora silvis,</l>
                <l xml:id="d002l621" n="621">Confundas hominum mentes, linguasque ligato;</l>
                <l xml:id="d002l622" n="622">Te fera, te piscis, volucres te sponte sequantur,</l>
                <l xml:id="d002l623" n="623">Qualibet implumis volites super aethera tutus;</l>
                <l xml:id="d002l624" n="624">Denique sis quodvis et te tua vota secundent.</l>
                <l xml:id="d002l625" n="625">Quid tum? Mors veniet, quae te, quas saepe vocasti,</l>
                <l xml:id="d002l626" n="626">Transferat ad Furias, ubi sis subiturus amara</l>
                <l xml:id="d002l627" n="627">Stultitiae tormenta tuae, poenasque daturus.</l>
                <l xml:id="d002l628" n="628">Haec non praecipua, haec non irridenda phraenesis?</l>
                <l xml:id="d002l629" n="629">Nunc ad te propero, qui sancta archana deorum</l>
                <l xml:id="d002l630" n="630">Coelestesque aditus quaeris mentisque supernae</l>
                <l xml:id="d002l631" n="631">Inter nos sensus, sophiae quos charta beatae</l>
                <l xml:id="d002l632" n="632">Explicat et cui sunt divina volumina cordi,</l>
                <l xml:id="d002l633" n="633">Ut populum doceas clarum discernere solem</l>
                <l xml:id="d002l634" n="634">Rebus ab umbratis, distet quid devius error</l>
                <l xml:id="d002l635" n="635">A vero et vitiis virtus, a crimine merces;</l>
                <l xml:id="d002l636" n="636">Utile quod sit iter, quo limite tendat ad astra.</l>
                <l xml:id="d002l637" n="637">In templo quoties vis semina spargere sacra,</l>
                <l xml:id="d002l638" n="638">Vel tuba, vel praeco, sive illa sonora metalli</l>
                <l xml:id="d002l639" n="639">Concava materies, anima est cui ferrea pendens,</l>
                <l xml:id="d002l640" n="640">Excelsa ab turri longo detracta capistro,</l>
                <l xml:id="d002l641" n="641">Invitat gentes sonitu, dehinc pulpita scandis.</l>
                <l xml:id="d002l642" n="642">Sed quum sancta fides, doctrina et dogmata Christi,</l>
                <l xml:id="d002l643" n="643">Et scripta in tabulis, quae continet enthea Mosis</l>
                <l xml:id="d002l644" n="644">Pagina et hii monitus, quos claudit epistola Pauli,</l>
                <l xml:id="d002l645" n="645">Et quae sancta cohors coelesti afflata calore</l>
                <l xml:id="d002l646" n="646">Scripsit ad abstrusas penetrantia verba medullas,</l>
                <l xml:id="d002l647" n="647">Debeat esse tuus sermo et tenearis obire</l>
                <l xml:id="d002l648" n="648">Hoc solum munus penitusque huc tendere gressum,</l>
                <l xml:id="d002l649" n="649">Stare et in hoc totus, possis quibus artibus et vi</l>
                <l xml:id="d002l650" n="650">Inflammare hominum affectus humanaque vota</l>
                <l xml:id="d002l651" n="651">Hoc unum ut studeant superas contendere ad arces</l>
                <l xml:id="d002l652" n="652">Praemiaque aethernae patriae praeferre caducis,</l>
                <l xml:id="d002l653" n="653">Virtutem amplecti egregiam vitiumque fugare,</l>
                <l xml:id="d002l654" n="654">Perpetuamque horrere necem poenasque malorum,</l>
                <l xml:id="d002l655" n="655">Gaudiaque et requiem Regni superni,</l>
                <l xml:id="d002l656" n="656">Talibus ommissis, ut nil facientibus ad rem</l>
                <l xml:id="d002l657" n="657">Niteris hoc uno totusque huc tendis et instas</l>
                <l xml:id="d002l658" n="658">Texere materias grandes secretaque coeli</l>
                <l xml:id="d002l659" n="659">Arte aperire nova populoque placere sedenti:</l>
                <l xml:id="d002l660" n="660">An ne sit aethernus mundus vel factus et a quo,</l>
                <l xml:id="d002l661" n="661">Incipit an semper vel semper desinit esse,</l>
                <l xml:id="d002l662" n="662">An sint cuncta simul, certo vel tempore creta;</l>
                <l xml:id="d002l663" n="663">Materia an forma est, dederit quae exordia rebus.</l>
                <l xml:id="d002l664" n="664">Impius at si quis neget hoc, an forsan oportet</l>
                <l xml:id="d002l665" n="665">Esse Deum monstrare an haec notissima sit res;</l>
                <l xml:id="d002l666" n="666">An possit non esse Deus vel desinere esse.</l>
                <l xml:id="d002l667" n="667">An sit et hic solus rerum dominus, pater et rex.</l>
                <l xml:id="d002l668" n="668">An Monas in Triade est, an sit substantia simplex;</l>
                <l xml:id="d002l669" n="669">Simplicitas qualis, quae forma et quae sit imago;</l>
                <l xml:id="d002l670" n="670">Nomina cur tria sint et sit tamen una potestas,</l>
                <l xml:id="d002l671" n="671">Unus honos, unumque decus, par gloria, virtus.</l>
                <l xml:id="d002l672" n="672">Quid struat aut quid agat, spernatne an cuncta gubernet,</l>
                <l xml:id="d002l673" n="673">Deserat an potius causis servata secundis.</l>
                <l xml:id="d002l674" n="674">Casibus anne novis subito, an providerit ante.</l>
                <l xml:id="d002l675" n="675">An mala permittat, Summum quando Ipse Bonum sit.</l>
                <l xml:id="d002l676" n="676">An caelum et tellus animataque sydera vivant.</l>
                <l xml:id="d002l677" n="677">Una ne corporibus cunctis an plurima sit mens.</l>
                <l xml:id="d002l678" n="678">Quantaque forma animae, quaenam proportio, quae vis,</l>
                <l xml:id="d002l679" n="679">Spherica an harmonica est, numerusve an sanguis et aer</l>
                <l xml:id="d002l680" n="680">Qualis et existat mortaleis ante cavernas</l>
                <l xml:id="d002l681" n="681">Quam subeat vel qua subeat, qua parte recedat.</l>
                <l xml:id="d002l682" n="682">Si sit coelestis, cur saepe angore prematur,</l>
                <l xml:id="d002l683" n="683">Si melior post fata status, cur ipsa relinquat</l>
                <l xml:id="d002l684" n="684">Invita hos artus, portum subitura beatum.</l>
                <l xml:id="d002l685" n="685">Aeterna an ne siet mundique ab origine creta.</l>
                <l xml:id="d002l686" n="686">An ne novas sator usque creat quas fundat ad ima</l>
                <l xml:id="d002l687" n="687">Atque in membra pluat quas mox, hac fece relicta,</l>
                <l xml:id="d002l688" n="688">Evocet ad Superos, an sub nova corpora condat.</l>
                <l xml:id="d002l689" n="689">Nunc de virgineo conceptu plurima fingis,</l>
                <l xml:id="d002l690" n="690">Quae nec scire datur, nec sunt recitanda theatris.</l>
                <l xml:id="d002l691" n="691">Disseris aut quid sit numen, quod saepe per aras</l>
                <l xml:id="d002l692" n="692">Obtulit admirans per mystica verba sacerdos.</l>
                <l xml:id="d002l693" n="693">Qua ratione luant et qua pia vota sequantur;</l>
                <l xml:id="d002l694" n="694">Quos deus a se abigit, vel quos praedestinat ad se.</l>
                <l xml:id="d002l695" n="695">Quod multo antevidet vel sit mutabile vel non.</l>
                <l xml:id="d002l696" n="696">Nos fore damnandos si praesciet unde trahamur</l>
                <l xml:id="d002l697" n="697">Hoc perferre malum, si libera nostra voluntas.</l>
                <l xml:id="d002l698" n="698">Haec et plura simul dum tu tam grandia tractas,</l>
                <l xml:id="d002l699" n="699">Confugis ad varios testes, quis credere quicquam</l>
                <l xml:id="d002l700" n="700">Non licet, adducis sedas enormia monstra</l>
                <l xml:id="d002l701" n="701">In canones sacros divinaque iura serentes.</l>
                <l xml:id="d002l702" n="702">Dumque in Aristotelem, Averroim, Scoton, inque Platonem</l>
                <l xml:id="d002l703" n="703">Fundamenta iacis, vel dum tua somnia narras,</l>
                <l xml:id="d002l704" n="704">Incautas hominum mentes ignaraque corda</l>
                <l xml:id="d002l705" n="705">Multiplici dubio variisque ambagibus imples.</l>
                <l xml:id="d002l706" n="706">Denique quo indocili turbae videare sapisse</l>
                <l xml:id="d002l707" n="707">Rhetoras, historias et picta poemata, leges,</l>
                <l xml:id="d002l708" n="708">Quidquid et astrologi fingant, recitabis ad unguem.</l>
                <l xml:id="d002l709" n="709">Et modo dulce canis, nunc fles, nunc ordine verso</l>
                <l xml:id="d002l710" n="710">Fabellam texis, quae risus excitet, inde</l>
                <l xml:id="d002l711" n="711">Invehis in vitium, sudas et voce sonora</l>
                <l xml:id="d002l712" n="712">Acriter exclamas et verba minantia fundis.</l>
                <l xml:id="d002l713" n="713">Quod nisi sint monitus, paucorum vota precesque</l>
                <l xml:id="d002l714" n="714">Et mundum et Superos, ruituraque sidera passim,</l>
                <l xml:id="d002l715" n="715">Ceu super ipse humeros excelsa cacumina caeli</l>
                <l xml:id="d002l716" n="716">Sustineas, ut Atlas, ne moles decidat ipsa.</l>
                <l xml:id="d002l717" n="717">Tam bene et Elysios pingis stygiasque cavernas,</l>
                <l xml:id="d002l718" n="718">Nigrantes Erebi tegetes poenasque nocentum</l>
                <l xml:id="d002l719" n="719">Versatus tamquam fueris cum gente prophana</l>
                <l xml:id="d002l720" n="720">Tartarea sub nocte diu vel forsitan illic</l>
                <l xml:id="d002l721" n="721">Conductas teneas sedes, et manibus ipsis</l>
                <l xml:id="d002l722" n="722">Est data certa fides illuc te velle reverti.</l>
                <l xml:id="d002l723" n="723">Haec tu dum rudibus tam mira stupendaque iactas,</l>
                <l xml:id="d002l724" n="724">Te asserit esse deum vulgus, miratur, adorat.</l>
                <l xml:id="d002l725" n="725">Hinc tibi si artocreas poterit vel mittere turdos,</l>
                <l xml:id="d002l726" n="726">Chortis aves, leporem, genialis munera caenae,</l>
                <l xml:id="d002l727" n="727">Oscula vel pedibus manibusve infigere sanctis,</l>
                <l xml:id="d002l728" n="728">Tangere vel saltem tunicam putat esse beatum.</l>
                <l xml:id="d002l729" n="729">Tunc tibi bellus homo es, nimium tunc credule gestis,</l>
                <l xml:id="d002l730" n="730">Inde tibi surgunt obstippo in vertice cristae,</l>
                <l xml:id="d002l731" n="731">Sedeque sublimi positus, fortasse videris</l>
                <l xml:id="d002l732" n="732">Coelestes penetrasse globos, tumidumque supremo</l>
                <l xml:id="d002l733" n="733">Insertare caput coelo, populumque iacentem</l>
                <l xml:id="d002l734" n="734">Reptare ut pecudes per humum. Dehinc pectore ficto</l>
                <l xml:id="d002l735" n="735">Deflere efflictim simulas graviterque dolere</l>
                <l xml:id="d002l736" n="736">Illorum inscitiam grandem vesanaque corda.</l>
                <l xml:id="d002l737" n="737">Non tamen interea suasu tua lingua potenti</l>
                <l xml:id="d002l738" n="738">Fructum aliquem pariet, tanto exagitata labore;</l>
                <l xml:id="d002l739" n="739">Sed tu, qui populo mera nugamenta dedisti,</l>
                <l xml:id="d002l740" n="740">Colligis et mugas vanoque e semine iacto</l>
                <l xml:id="d002l741" n="741">In campos steriles nascetur fabula vana.</l>
                <l xml:id="d002l742" n="742">Pallida gens quaedam stygiis elapsa cathenis</l>
                <l xml:id="d002l743" n="743">Unguibus ad praedam exertis et dente rapaci</l>
                <l xml:id="d002l744" n="744">Approperat chartas nostri foedare libelli,</l>
                <l xml:id="d002l745" n="745">Inficit atque olido funestat omnia tactu.</l>
                <l xml:id="d002l746" n="746">Thesauros inhians grandes, semperque parandis</l>
                <l xml:id="d002l747" n="747">Divitiis vigilans, mentemque animumque prophano</l>
                <l xml:id="d002l748" n="748">Applicuit rerum studio, dum tota rapinae</l>
                <l xml:id="d002l749" n="749">Intenta et prona est; dum massam concipit auri,</l>
                <l xml:id="d002l750" n="750">Omnia rimatur, divexat, miscet, adurit,</l>
                <l xml:id="d002l751" n="751">Aggerat et cumulat semperque incude parata</l>
                <l xml:id="d002l752" n="752">Excudit numos grandi quos iungat acervo.</l>
                <l xml:id="d002l753" n="753">Nunc emit aut vendit, fraudat, permutat et infert;</l>
                <l xml:id="d002l754" n="754">Et modo quod debet, solvit; modo decoquit et nunc</l>
                <l xml:id="d002l755" n="755">Ingeminat lucrum, queritur nunc perdere sortem;</l>
                <l xml:id="d002l756" n="756">Nunc merces laudat, mentitur, peierat et mox</l>
                <l xml:id="d002l757" n="757">Quantum crediderit, quid dent armenta gregesque,</l>
                <l xml:id="d002l758" n="758">Praedia quid reddant, quid foenus, quidve tabernae,</l>
                <l xml:id="d002l759" n="759">Debeat et quantum signat, signata rescribit.</l>
                <l xml:id="d002l760" n="760">Nunc legit aut abacos, sua nunc monumenta tenentes</l>
                <l xml:id="d002l761" n="761">Sumit ephemeridas et, singula quaeque revolvens,</l>
                <l xml:id="d002l762" n="762">Multiplicat, numerat, summat, partitur et aufert.</l>
                <l xml:id="d002l763" n="763">Sic misera insanit, curis mordetur habendi.</l>
                <l xml:id="d002l764" n="764">Numquam pax animo est, nec mens, nec corda quiescunt.</l>
                <l xml:id="d002l765" n="765">O nimium declive genus coeloque rebelle,</l>
                <l xml:id="d002l766" n="766">Gens mala, gens petulans, gens improba, gens fera, gens trux,</l>
                <l xml:id="d002l767" n="767">Illusa ac demens et spe nutrita fugaci,</l>
                <l xml:id="d002l768" n="768">Dum nimium properas votum complere nephandum,</l>
                <l xml:id="d002l769" n="769">Nil penitus fatum reputas, nil sydera posse:</l>
                <l xml:id="d002l770" n="770">Tu neque naufragium, fluctus, neque fulmina, ventos,</l>
                <l xml:id="d002l771" n="771">Nec pluvias metuis, glaciem, mare, tela, procellas,</l>
                <l xml:id="d002l772" n="772">Omnia scrutaris, nulla intentata relicta est</l>
                <l xml:id="d002l773" n="773">Nulla ignota tibi regio, loca nulla, nec urbes.</l>
                <l xml:id="d002l774" n="774">Nunc petis aut Gangem, nunc nigri Memnonis oras,</l>
                <l xml:id="d002l775" n="775">Rursus et occiduos Iuvernae littora fines,</l>
                <l xml:id="d002l776" n="776">Nec contenta satis nostro procul orbe remotos</l>
                <l xml:id="d002l777" n="777">Curris ad Anthipodas madidos pluvialibus austris,</l>
                <l xml:id="d002l778" n="778">Unde pedem referas, oneratis navibus auro</l>
                <l xml:id="d002l779" n="779">Plena sit ut census numquam saturanda vorago,</l>
                <l xml:id="d002l780" n="780">Quod postquam grande es fortunae munus adepta,</l>
                <l xml:id="d002l781" n="781">Dum nimium tibi stulta places, dum fronte serena</l>
                <l xml:id="d002l782" n="782">Sors iucunda favet, tecum dum blanda iocatur,</l>
                <l xml:id="d002l783" n="783">Ebria divitiis, fallaci capta nitore,</l>
                <l xml:id="d002l784" n="784">Gens humana tumens, pleno ventosior utre,</l>
                <l xml:id="d002l785" n="785">Nescia amicitiae vultuque elata supino</l>
                <l xml:id="d002l786" n="786">Quot miseris delusa modis, cohibere volatus</l>
                <l xml:id="d002l787" n="787">Tanquam effrena tuos nescis, moderamine nullo</l>
                <l xml:id="d002l788" n="788">Praecipites currunt sensus ac prona voluntas.</l>
                <l xml:id="d002l789" n="789">Hinc tu nil pendens superi decreta senatus,</l>
                <l xml:id="d002l790" n="790">Esse Deo similem vel si quid maius habetur</l>
                <l xml:id="d002l791" n="791">Dum te, stulta, putas, caelumque Acherontaque rides.</l>
                <l xml:id="d002l792" n="792">Inde inopum spoliis, mercede ac sanguine honusta</l>
                <l xml:id="d002l793" n="793">Auro scorta tegis vel te Ganymedis amores</l>
                <l xml:id="d002l794" n="794">Dilapidant miseram vel sors damnosa fritilli;</l>
                <l xml:id="d002l795" n="795">Aut rapiunt pingues, quae sunt tibi parta, popinae</l>
                <l xml:id="d002l796" n="796">Seu tibi mente subit regnandi innata potestas.</l>
                <l xml:id="d002l797" n="797">Si caput est igitur scelerumque pecunia radix,</l>
                <l xml:id="d002l798" n="798">Si parit omne nefas, si nil nisi triste propinat,</l>
                <l xml:id="d002l799" n="799">Quid cumulamus opes vitiis alimenta daturas?</l>
                <l xml:id="d002l800" n="800">O funesta fames auri, o male sana cupido,</l>
                <l xml:id="d002l801" n="801">Quo properas cursu infreno, meta relicta?</l>
                <l xml:id="d002l802" n="802">Invenies quo fessa cadas, saturata resurgas?</l>
                <l xml:id="d002l803" n="803">Spem vanam, vanum o studium, vanosque labores!</l>
                <l xml:id="d002l804" n="804">Quidquid moliris studeas, mediteris, et optes,</l>
                <l xml:id="d002l805" n="805">Quid nisi stultitia est afflictio poena dolorque?</l>
                <l xml:id="d002l806" n="806">Est quoque quoddam hominum genus, insanissima ples,</l>
                <l xml:id="d002l807" n="807">Semper inexhausta tumidaque cupidine flagrat</l>
                <l xml:id="d002l808" n="808">Aedificare aliquid: nunc calcem, gypson, harenam,</l>
                <l xml:id="d002l809" n="809">Nunc cementa parat, lapides conducit et infert;</l>
                <l xml:id="d002l810" n="810">Nunc parium marmor, nunc saxa laconica, ophitim</l>
                <l xml:id="d002l811" n="811">Nunc trahit ilyrica grandes de rupe columnas,</l>
                <l xml:id="d002l812" n="812">Construit, aedificat, rursus quoque diruit illud,</l>
                <l xml:id="d002l813" n="813">Nuncque rotunda quadris praestant, nunc quadra rotundis,</l>
                <l xml:id="d002l814" n="814">Hostia, propyleon mutat, tabulata, fenestras,</l>
                <l xml:id="d002l815" n="815">Atria, thiridion, pseudothyra, limen, et anthas;</l>
                <l xml:id="d002l816" n="816">Nunc renovat xiston; podium, atque triclinia, scalas,</l>
                <l xml:id="d002l817" n="817">Nunc distincta micant variis asarota figuris.</l>
                <l xml:id="d002l818" n="818">Nec modus et finis, donec male sanus et exspes</l>
                <l xml:id="d002l819" n="819">Non habet unde famem pascat, nec tecta, nec aedes,</l>
                <l xml:id="d002l820" n="820">Nec tegetem, in qua habitet; postremo hunc frustra rogantem</l>
                <l xml:id="d002l821" n="821">Quilibet oppedent, sic cunctis fabula fiet.</l>
                <l xml:id="d002l822" n="822">Consulto intactos quosdam mea plectra relinquunt,</l>
                <l xml:id="d002l823" n="823">Horum ego quum pars sim numeroque ascriptus eodem,</l>
                <l xml:id="d002l824" n="824">Ulcera ne tangam posthac dolitura quibusque.</l>
                <l xml:id="d002l825" n="825">Me tamen invitum stimulat, licet ipse negarim,</l>
                <l xml:id="d002l826" n="826">Sancta sacerdotum synodus, reverenda, pudica,</l>
                <l xml:id="d002l827" n="827">Ut referam de se iactent quid murmura vulgi,</l>
                <l xml:id="d002l828" n="828">Parcere promittens, culpamque remittere scriptis.</l>
                <l xml:id="d002l829" n="829">Pace tua sacrata cohors haec paucula (postquam</l>
                <l xml:id="d002l830" n="830">Sic vis et mandas) quamquam sint dissona sacris</l>
                <l xml:id="d002l831" n="831">Ordinibus calamo flebit mea lingua gementi.</l>
                <l xml:id="d002l832" n="832">Vos quia sal terrae ac aliis exempla daturi,</l>
                <l xml:id="d002l833" n="833">Hoc queror, hoc doleo quod pars bona nulla penes vos</l>
                <l xml:id="d002l834" n="834">Nullae virtutis facies, vestigia nulla</l>
                <l xml:id="d002l835" n="835">Moribus apparent vestris probitatis honestae.</l>
                <l xml:id="d002l836" n="836">Ni sanctum officium, si quis tamen illud ad unguem</l>
                <l xml:id="d002l837" n="837">Saltem aut perplexe, aut mutilo sub murmure dicat.</l>
                <l xml:id="d002l838" n="838">(Hos tamen excipio, Veneris quos improba flamma</l>
                <l xml:id="d002l839" n="839">Non coquit illicitae, sed casta ac integra vita,</l>
                <l xml:id="d002l840" n="840">Sanctaque relligio vere facit esse beatos).</l>
                <l xml:id="d002l841" n="841">Quale ego vidi odium inter vos, qualesve sagittas,</l>
                <l xml:id="d002l842" n="842">Invidiae stimulos et tela latentia condi!</l>
                <l xml:id="d002l843" n="843">Non ferro rem agitis, sed subdola machina linguae</l>
                <l xml:id="d002l844" n="844">Tamquam aries famam ficti subvertit amici.</l>
                <l xml:id="d002l845" n="845">Finguntur vultus hilares, mellitaque verba,</l>
                <l xml:id="d002l846" n="846">Abtrusa at latitant caecis mera toxica fibris.</l>
                <l xml:id="d002l847" n="847">Nunc grandem incusat minimus, minimum modo grandis:</l>
                <l xml:id="d002l848" n="848">Ille dolet decimas, quod partius exigat et quod</l>
                <l xml:id="d002l849" n="849">Tam male respondent positi sub foenore numi</l>
                <l xml:id="d002l850" n="850">Quodque parum reddant segetes et semina iacta;</l>
                <l xml:id="d002l851" n="851">Hunc premit ambitio ductum popularibus auris,</l>
                <l xml:id="d002l852" n="852">Hunc amor infrenus, rerum hunc lymphata cupido.</l>
                <l xml:id="d002l853" n="853">Hunc damnosa gulae numquam satiata vorago.</l>
                <l xml:id="d002l854" n="854">Pusio vel scorta hunc, hunc thessera destruit anceps.</l>
                <l xml:id="d002l855" n="855">Hic decus et famam, viridem cupit ille galerum.</l>
                <l xml:id="d002l856" n="856">Cardineo hic ambit numerari ex ordine primus,</l>
                <l xml:id="d002l857" n="857">Hic diadema triplex votis intentus anhelat.</l>
                <l xml:id="d002l858" n="858">Non animas populi curant nec templa deorum,</l>
                <l xml:id="d002l859" n="859">Sed quid reddat ager, sola haec atque unica cura est.</l>
                <l xml:id="d002l860" n="860">Sic, miseri, assiduis mentem cruciatibus aegram</l>
                <l xml:id="d002l861" n="861">Obrutaque innumeris semperque agitata procellis</l>
                <l xml:id="d002l862" n="862">Corda vehunt, fluctu vario impellente quietem.</l>
                <l xml:id="d002l863" n="863">Atque ita quanto animo cupidi maiora volutant</l>
                <l xml:id="d002l864" n="864">Tanto maiores stulti sunt, fabula maior.</l>
                <l xml:id="d002l865" n="865">Inde cucullati fratres, devota deis gens,</l>
                <l xml:id="d002l866" n="866">Egressi claustris facie vultuque verendo,</l>
                <l xml:id="d002l867" n="867">Confessis manibus poscunt ac voce remissa</l>
                <l xml:id="d002l868" n="868">Illos ne sileam penitus tacitosque relinquam.</l>
                <l xml:id="d002l869" n="869">Annuere his volui, sic me cogentibus ipsis.</l>
                <l xml:id="d002l870" n="870">His tantum exceptis alti queis numina caeli</l>
                <l xml:id="d002l871" n="871">Divinum inspirant ignem et qui ducere vitam</l>
                <l xml:id="d002l872" n="872">Coelestem in terris, mortalia dona perosi</l>
                <l xml:id="d002l873" n="873">Nituntur, prorsus vitiorum nube remota,</l>
                <l xml:id="d002l874" n="874">Charta loquax igitur diversos nacta colores</l>
                <l xml:id="d002l875" n="875">Quos penes esse nihil nisi foedum et turpe videtur,</l>
                <l xml:id="d002l876" n="876">Hos pinget quanto poterit moderatius, esse</l>
                <l xml:id="d002l877" n="877">Nil mage dissimile affirmans incertius et nil</l>
                <l xml:id="d002l878" n="878">Nilque magis varium nihil et difformius illis.</l>
                <l xml:id="d002l879" n="879">Utitur ille nigris, ast albis vestibus alter,</l>
                <l xml:id="d002l880" n="880">Hii pedibus nudi incedunt, gerit ille cothurnos,</l>
                <l xml:id="d002l881" n="881">Fert crepidas alius, soleas vehit ille salignas.</l>
                <l xml:id="d002l882" n="882">Carnibus hic parcit, saliares devorat alter</l>
                <l xml:id="d002l883" n="883">Regalesque dapes, liquidas hic ebibit undas,</l>
                <l xml:id="d002l884" n="884">Gnosiacis alter vinum de vitibus haurit.</l>
                <l xml:id="d002l885" n="885">Hii tenui victu cruciant, aliique saginant</l>
                <l xml:id="d002l886" n="886">Corpus et omnigenis constipant piscibus alvum.</l>
                <l xml:id="d002l887" n="887">Socratis hic sequitur mores, agit hic Epicurum.</l>
                <l xml:id="d002l888" n="888">Mordentem hic Cynicum, mutos hic pythagoreos.</l>
                <l xml:id="d002l889" n="889">Haeresis hunc dubium damnat, sapit iste maranos.</l>
                <l xml:id="d002l890" n="890">Hic maumethistas, recutita hic sabbata servat.</l>
                <l xml:id="d002l891" n="891">Hic negat esse deos, numen negat ille triforme.</l>
                <l xml:id="d002l892" n="892">Verum, o proh Superi, siquis sua claustra subiret,</l>
                <l xml:id="d002l893" n="893">Quas ibi non cernat curas, portenta dolosque,</l>
                <l xml:id="d002l894" n="894">Quae mala, quos morbos animi, quae crimina saeva!</l>
                <l xml:id="d002l895" n="895">Sic male distorquent miseros ut mente soluta</l>
                <l xml:id="d002l896" n="896">In scelus omne putes iurasse et, foedere rupto,</l>
                <l xml:id="d002l897" n="897">Conspirasse simul leges temerare deorum.</l>
                <l xml:id="d002l898" n="898">Livor at impense hanc mordet quod doctior alter,</l>
                <l xml:id="d002l899" n="899">Quod Prior aut Abbas, quod Custos, quodve Minister,</l>
                <l xml:id="d002l900" n="900">In genere et specie quod praesidet omnibus unus.</l>
                <l xml:id="d002l901" n="901">Rumpitur hic rursus quod plura absorbeat alter</l>
                <l xml:id="d002l902" n="902">Fercula, quod caenet large et maiore catino,</l>
                <l xml:id="d002l903" n="903">Quod ganeata voret, tunica meliore fruatur,</l>
                <l xml:id="d002l904" n="904">Plus habeat fidei vel lingua potentior adsit.</l>
                <l xml:id="d002l905" n="905">Subdola, ficta, latens, gens haec capipendula, casu</l>
                <l xml:id="d002l906" n="906">Si vultu obstippo caperata aut fronte per urbem</l>
                <l xml:id="d002l907" n="907">Incedat, vulpes agni sub pelle recondi</l>
                <l xml:id="d002l908" n="908">Obiicient, at si rasa cute sive supina</l>
                <l xml:id="d002l909" n="909">Prodierit facie lascivos atque petulcos.</l>
                <l xml:id="d002l910" n="910">Unum illud gravius sileo quod relligionem</l>
                <l xml:id="d002l911" n="911">Relligio insequitur, sectam quoque secta perodit.</l>
                <l xml:id="d002l912" n="912">Sed sua cuique placet, aliena ut ludrica damnat.</l>
                <l xml:id="d002l913" n="913">Tot sunt sacrorum ritus, quot claustra reguntur</l>
                <l xml:id="d002l914" n="914">Ordine sub vario, cui tam variata voluntas,</l>
                <l xml:id="d002l915" n="915">Factio tam varia est varia quam veste teguntur,</l>
                <l xml:id="d002l916" n="916">Namque sacerdotum coetus et carpit et odit</l>
                <l xml:id="d002l917" n="917">Tot quot sunt fratres, quocumque sub ordine degant.</l>
                <l xml:id="d002l918" n="918">Augustina phalanx acuit mala spicula contra</l>
                <l xml:id="d002l919" n="919">Servorum nigras acies, rursus niger hic grex</l>
                <l xml:id="d002l920" n="920">Subsannat quoscunque videt sub vestibus albis.</l>
                <l xml:id="d002l921" n="921">Hinc benedicta cohors illos, queis regula nomen</l>
                <l xml:id="d002l922" n="922">Indidit, allatrat et morsu et dente canino,</l>
                <l xml:id="d002l923" n="923">Hi laniant monachos monachique odere coletas.</l>
                <l xml:id="d002l924" n="924">Dictus et Observans odio insectatur utrosque.</l>
                <l xml:id="d002l925" n="925">Inque Minoritas iactant fera tela Thomistae,</l>
                <l xml:id="d002l926" n="926">Qui sibi tam docti tam sancti tamque beati</l>
                <l xml:id="d002l927" n="927">Apparent, itidem ut iubeant nos credere quod sint</l>
                <l xml:id="d002l928" n="928">Et docti et sancti, quum nil simulatius ipsis.</l>
                <l xml:id="d002l929" n="929">Tertia progenies spuma conflatur ab omni</l>
                <l xml:id="d002l930" n="930">Gens inimica deis, stygioque invisa profundo.</l>
                <l xml:id="d002l931" n="931">Denique post varios casus, tormenta, labores,</l>
                <l xml:id="d002l932" n="932">Mille odia et curas, vivens an funera passus,</l>
                <l xml:id="d002l933" n="933">An bonus an ne malus, vestis sit nigra vel alba,</l>
                <l xml:id="d002l934" n="934">Tot quot sunt fratres, ipsi quoque fabula fient.</l>
                <l xml:id="d002l935" n="935">Nunc maiora canam plausu comitanda sonoro.</l>
                <l xml:id="d002l936" n="936">Sunt homines adeo fatui, titulisque tumentes,</l>
                <l xml:id="d002l937" n="937">Ut dum corpus adhuc mortali in cortice vivit</l>
                <l xml:id="d002l938" n="938">Affectent (quamquam sit nulla insania maior)</l>
                <l xml:id="d002l939" n="939">Coelicolas fieri et superos numerarier inter.</l>
                <l xml:id="d002l940" n="940">Haec dea stultorum stulte cupientibus affert</l>
                <l xml:id="d002l941" n="941">Praenomen clarum, cognomina, nomen, honores,</l>
                <l xml:id="d002l942" n="942">Divinos cultus, statuas, aramque focosque.</l>
                <l xml:id="d002l943" n="943">Haec homulum nauci, et sceleratos saepe tyrannos,</l>
                <l xml:id="d002l944" n="944">Haec tot semideos finxit quos Graecia mendax</l>
                <l xml:id="d002l945" n="945">Inter coelestes sublimi in sede locavit.</l>
                <l xml:id="d002l946" n="946">Ni foret haec eadem cretaeis Iupiter antris</l>
                <l xml:id="d002l947" n="947">Staret adhuc, nivei gereret vel cornua thauri,</l>
                <l xml:id="d002l948" n="948">Vel nunc esset olor, nec coeli sceptra teneret.</l>
                <l xml:id="d002l949" n="949">Profuga Saturni dura et miseranda senectus</l>
                <l xml:id="d002l950" n="950">Vitam ageret tenuem latiis inclusa cavernis.</l>
                <l xml:id="d002l951" n="951">Mars simul atque Venus factis ex aere cathenis</l>
                <l xml:id="d002l952" n="952">Hactenus haererent capti complexibus ipsis</l>
                <l xml:id="d002l953" n="953">Turpiter et fierent ambo nova fabula caelo,</l>
                <l xml:id="d002l954" n="954">Pasceret et Phoebus vaccas sub rupe Pheraea</l>
                <l xml:id="d002l955" n="955">Et latitaret adhuc genitoris in inguine Bacchus;</l>
                <l xml:id="d002l956" n="956">Isis et in nivea Iuno mutata iuvenca</l>
                <l xml:id="d002l957" n="957">Pasceret in phariis nunc utraque saltibus herbas;</l>
                <l xml:id="d002l958" n="958">Vulcanus coqueret ferrum liparaea per antra,</l>
                <l xml:id="d002l959" n="959">Alcides hydram vel grandia monstra domaret</l>
                <l xml:id="d002l960" n="960">Atque intra tegetes coleret sua Roma Quirinum.</l>
                <l xml:id="d002l961" n="961">Vile fuit quondam genus hoc nec pascere dignum</l>
                <l xml:id="d002l962" n="962">Armenta aut capras divum, sed credula turba</l>
                <l xml:id="d002l963" n="963">Omnia mirantis vulgi ac insania praeceps</l>
                <l xml:id="d002l964" n="964">Hos dedit esse deos caeloque intrusit et astris.</l>
                <l xml:id="d002l965" n="965">Quid tandem, o miseri, querimur graviterque dolemus,</l>
                <l xml:id="d002l966" n="966">Si mortale genus sit fabula? Fabula quidquid</l>
                <l xml:id="d002l967" n="967">Cernimus inclusum spatiosa indagine mundi.</l>
                <l xml:id="d002l968" n="968">Fabula terra, nemus, silvae, mons, flumina, fontes,</l>
                <l xml:id="d002l969" n="969">Fabula Neptunus, Doris, Melicerta, Palemon,</l>
                <l xml:id="d002l970" n="970">Aeolus et venti sunt fabula totus et aer;</l>
                <l xml:id="d002l971" n="971">Stamina Parcarum, sortes, oracula, fatum,</l>
                <l xml:id="d002l972" n="972">Fabula Thysiphone, Titius, Rota, fabula Pluto.</l>
                <l xml:id="d002l973" n="973">Quid plura expectas? Est denique fabula coelum,</l>
                <l xml:id="d002l974" n="974">Ut veri sterilis cantavit graeca vetustas,</l>
                <l xml:id="d002l975" n="975">(Excipio tamen, et veneror tria numina in uno),</l>
                <l xml:id="d002l976" n="976">Fabula Mercurius, Mavors, Saturnus, Apollo,</l>
                <l xml:id="d002l977" n="977">Phrixeusque Aries, Gemini, Virgo, Ursa, Bootes,</l>
                <l xml:id="d002l978" n="978">Luna, Minerva, Venus sunt fabula, fabula Iuno.</l>
                <l xml:id="d002l979" n="979">Iupiter ipse quid est, cunctis nisi fabula maior?</l>
                <l xml:id="d002l980" n="980">Talia quid rogo sunt? Non sunt stultissima? Nonne</l>
                <l xml:id="d002l981" n="981">Cuilibet insulso risu explodenda videntur?</l>
                <l xml:id="d002l982" n="982">Quae si forte volet digno ridere cachinno,</l>
                <l xml:id="d002l983" n="983">Democritus rumpet pulmonem, viscera, buccas;</l>
                <l xml:id="d002l984" n="984">Nec satis unus erit, nec si ter mille fuissent</l>
                <l xml:id="d002l985" n="985">Democriti, nec si gens tota, armenta gregesque</l>
                <l xml:id="d002l986" n="986">Saxa, ferae et volucres totus rideret et orbis,</l>
                <l xml:id="d002l987" n="987">Tot merito celebrare queat deliria risu.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Daniela  Marrone</bibl>
                </head>
                <l xml:id="d003l1" n="1">Dum sumus interea mundana per aequora vecti,</l>
                <l xml:id="d003l2" n="2">Fluctibus assiduis nunc huc, nunc trudimur illuc;</l>
                <l xml:id="d003l3" n="3">Et modo nos Boreas, modo nos diverberat Auster;</l>
                <l xml:id="d003l4" n="4">Nunc simul insultant rapidi facto agmine venti,</l>
                <l xml:id="d003l5" n="5">Nunc tumidae insurgunt diversa a parte procellae,</l>
                <l xml:id="d003l6" n="6">Impetit hinc costas turbo, nunc undique mugit.</l>
                <l xml:id="d003l7" n="7">Sic nos assidue ventis iactamur et unda.</l>
                <l xml:id="d003l8" n="8">Sic premimur semper curarum vortice et aestu,</l>
                <l xml:id="d003l9" n="9">Nunc vani affectus, nunc nos et inania vota</l>
                <l xml:id="d003l10" n="10">Excruciant miseros; semper torquemur anheli.</l>
                <l xml:id="d003l11" n="11">Dum sic attoniti, dum vana vivimus in spe</l>
                <l xml:id="d003l12" n="12">Aut lucri aut summa rerum ditione potiri,</l>
                <l xml:id="d003l13" n="13">Dum decus et nomen dumque expiscamur honores,</l>
                <l xml:id="d003l14" n="14">Dum sceptra et regnum cupimus, dum scandere ad alta</l>
                <l xml:id="d003l15" n="15">Nitimur et celsa contendimus arce locari,</l>
                <l xml:id="d003l16" n="16">Dum falso et frustra nobis blandimur inepti,</l>
                <l xml:id="d003l17" n="17">Dum nos foelices penitus, dumque esse beatos</l>
                <l xml:id="d003l18" n="18">Credimus, en pedibus, vita fugiente, citatis</l>
                <l xml:id="d003l19" n="19">Vergimus in senium. Quantis venit obvia curis,</l>
                <l xml:id="d003l20" n="20">Quantis plena malis, quantoque est pressa labore,</l>
                <l xml:id="d003l21" n="21">Quam cupida atque avida est, semper ieiuna senectus!</l>
                <l xml:id="d003l22" n="22">Arida, parca, tenax, semperque cupidine flagrat,</l>
                <l xml:id="d003l23" n="23">Semper sollicita est ne desit, semper avara</l>
                <l xml:id="d003l24" n="24">Semper plura cupit semperque famelica parcens</l>
                <l xml:id="d003l25" n="25">Ringitur et querula est semperque afflicta dolensque.</l>
                <l xml:id="d003l26" n="26">Viribus amissis, semper sitis aret habendi.</l>
                <l xml:id="d003l27" n="27">Quum vitia erroresque hominum quandoque senescant,</l>
                <l xml:id="d003l28" n="28">Maioris census iuvenescit sola Cupido.</l>
                <l xml:id="d003l29" n="29">Quid plura? Est morbus per se cariosa senecta.</l>
                <l xml:id="d003l30" n="30">Nam cutis epotat succos, minuitque cruorem;</l>
                <l xml:id="d003l31" n="31">Corporis haec adimit vires animique vigorem</l>
                <l xml:id="d003l32" n="32">Paulatim extenuat sensusque et robora mentis</l>
                <l xml:id="d003l33" n="33">Enervat, fugiunt risus ac forma colorque.</l>
                <l xml:id="d003l34" n="34">Quodque magis doleas, petulans praecepsque iuventus</l>
                <l xml:id="d003l35" n="35">Nos vetulos spernit, deridet, conspuit, odit,</l>
                <l xml:id="d003l36" n="36">Impellit, vel calce petit, digitove lacessit.</l>
                <l xml:id="d003l37" n="37">Denique quod peius, paucis licet ire per omneis</l>
                <l xml:id="d003l38" n="38">Mortalis vitae parteis, quia manca cadensque</l>
                <l xml:id="d003l39" n="39">Et fragilis natura hominum est, haec insuper addas:</l>
                <l xml:id="d003l40" n="40">Bella, fames, morbi, naufragia, fulmina, pestis,</l>
                <l xml:id="d003l41" n="41">Mors subita, et varians fortuna, pericula, casus</l>
                <l xml:id="d003l42" n="42">Humanae insidias tendunt ac rhetia vitae.</l>
                <l xml:id="d003l43" n="43">Nunc infans moritur, nunc qui sub flore iuventae est.</l>
                <l xml:id="d003l44" n="44">Nunc vir, nunc senior necis est laqueatus ab hamo.</l>
                <l xml:id="d003l45" n="45">Si pede vel claudo tandem vel saepe fugaci</l>
                <l xml:id="d003l46" n="46">Trudimur in fatum, nullo medicabile succo.</l>
                <l xml:id="d003l47" n="47">Semper enim fugimus materno e carcere lapsi.</l>
                <l xml:id="d003l48" n="48">Undique et, o miseri, cadimus, passuque latenti</l>
                <l xml:id="d003l49" n="49">Currimus in mortem, quoniam properantibus alis</l>
                <l xml:id="d003l50" n="50">Labile tempus abit, punctum, gradus, hora, minutum,</l>
                <l xml:id="d003l51" n="51">Saecula, lustra, dies, mensis, trieteris et annus.</l>
                <l xml:id="d003l52" n="52">Nunc spargit radios tenebris aurora repulsis,</l>
                <l xml:id="d003l53" n="53">Nox fugat ecce diem, sed rursus, nocte fugata,</l>
                <l xml:id="d003l54" n="54">Altera lux sequitur post se latura sequentem.</l>
                <l xml:id="d003l55" n="55">Sic nostra assiduo variantur tempora motu</l>
                <l xml:id="d003l56" n="56">Quodque hodie fuimus, cras desinet esse futurum;</l>
                <l xml:id="d003l57" n="57">Nec quod post fuerit formam servabit eandem.</l>
                <l xml:id="d003l58" n="58">Arboris ut species pingui tellure creata</l>
                <l xml:id="d003l59" n="59">Sole calet primo, tepido hinc nutrita calore</l>
                <l xml:id="d003l60" n="60">Intumet, atque oritur tenerum de semine germen,</l>
                <l xml:id="d003l61" n="61">Quod quum duruerit, sensim radicibus altis,</l>
                <l xml:id="d003l62" n="62">Offirmat sese et surgit de stipite truncus,</l>
                <l xml:id="d003l63" n="63">Procreat hic de se ramos, hii denique frondes,</l>
                <l xml:id="d003l64" n="64">Inde fluunt tumidae sub veris tempore gemmae,</l>
                <l xml:id="d003l65" n="65">Folliculi in faciem, tunicae qui carcere rupto</l>
                <l xml:id="d003l66" n="66">Purpureas ostentant opes et, flore soluto,</l>
                <l xml:id="d003l67" n="67">Concretos mittit pregnanti e cortice fructus;</l>
                <l xml:id="d003l68" n="68">Postremo aut Phoebi radiis aut frigore et annis</l>
                <l xml:id="d003l69" n="69">Aret et in cineres ignis consumpta vapore est.</l>
                <l xml:id="d003l70" n="70">Sic homo, sic primum genitali e fomite semen,</l>
                <l xml:id="d003l71" n="71">Embrio dehinc factus materna excrescit in alvo,</l>
                <l xml:id="d003l72" n="72">Paulatimque suas vires natura ministrans,</l>
                <l xml:id="d003l73" n="73">Incipit exiles hominis signare figuras,</l>
                <l xml:id="d003l74" n="74">Deinde animi sumpto caluerunt membra vigore,</l>
                <l xml:id="d003l75" n="75">Post venit in lucem lactens sine robore foetus,</l>
                <l xml:id="d003l76" n="76">Mox puer, et iuvenis, positoque ardore iuventae,</l>
                <l xml:id="d003l77" n="77">Indicat esse virum natura et mitior aetas.</l>
                <l xml:id="d003l78" n="78">Inde gradu tremulo properat delira senectus,</l>
                <l xml:id="d003l79" n="79">Fatalem demum resecat Proserpina crinem,</l>
                <l xml:id="d003l80" n="80">Sorte citans cunctos ad coiugis ire tribunal:</l>
                <l xml:id="d003l81" n="81">Doctus et insipiens simul et cum divite pauper</l>
                <l xml:id="d003l82" n="82">Illuc, heu, trahitur varia regione viarum.</l>
                <l xml:id="d003l83" n="83">Quicquid ubique vides hoc grandi in fornice cretum,</l>
                <l xml:id="d003l84" n="84">Sive homo, sive pecus, seu sit vegetabile lignum,</l>
                <l xml:id="d003l85" n="85">Sive volans animal, seu mutum, sive pyrausta</l>
                <l xml:id="d003l86" n="86">Desinit esse quod est, fit fabula, fit cinis et mox</l>
                <l xml:id="d003l87" n="87">Fit nihil, in nihilum quoniam cuncta orta recidunt.</l>
                <l xml:id="d003l88" n="88">O fragilis, semperque cadens, similisque ruenti</l>
                <l xml:id="d003l89" n="89">Vita hominum mendax, punctum victura sub aevo,</l>
                <l xml:id="d003l90" n="90">Spes o fallaces, o vita miserrima falsis</l>
                <l xml:id="d003l91" n="91">Illita delitiis, aegra irrequieta, labori</l>
                <l xml:id="d003l92" n="92">Obvia perpetuo, patiens, dura, aspera, praeceps,</l>
                <l xml:id="d003l93" n="93">Indomita, effrenis, violens, elata, superba,</l>
                <l xml:id="d003l94" n="94">Quid tantum studii aut operae, tantumque laboris</l>
                <l xml:id="d003l95" n="95">Pro re tam fragili, tam nauci, tamque caduca,</l>
                <l xml:id="d003l96" n="96">Conteris incassum, mendosis perdita nugis?</l>
                <l xml:id="d003l97" n="97">Quid te sollicitas et inani pasceris aura?</l>
                <l xml:id="d003l98" n="98">Illusa ac demens, fallaci capta nitore,</l>
                <l xml:id="d003l99" n="99">Falleris et te ipsam nil profectura fatigas.</l>
                <l xml:id="d003l100" n="100">O labor, o vanum studium, tormentaque vana,</l>
                <l xml:id="d003l101" n="101">Spem vanam, o vanas arteis, vanosque timores!</l>
                <l xml:id="d003l102" n="102">Ulterius ferre, heu, nequeo quin voce sonanti</l>
                <l xml:id="d003l103" n="103">Oreque quam latum est, imitatus Stentora clamen:</l>
                <l xml:id="d003l104" n="104">I, nunc imperium quaeras, et regna, triumphos.</l>
                <l xml:id="d003l105" n="105">Effode, cultor agri, terram, terram effode rursus,</l>
                <l xml:id="d003l106" n="106">Qua mox exanguis clauderis, terra futurus.</l>
                <l xml:id="d003l107" n="107">Tergora diripias dorso miserumque cruorem</l>
                <l xml:id="d003l108" n="108">Exhauri atque inopum praecordia foenore rodas;</l>
                <l xml:id="d003l109" n="109">Quaere stipem, erusca, cogas, tua cura sit aurum,</l>
                <l xml:id="d003l110" n="110">Collige opes summas, amplectere, congere, suge,</l>
                <l xml:id="d003l111" n="111">Exorbe et cumules, infarti, conde, repone,</l>
                <l xml:id="d003l112" n="112">Vende, eme, permuta, spolies, rape, decipe, frauda,</l>
                <l xml:id="d003l113" n="113">Disce, lege et studeas, componas, scribe, saluta,</l>
                <l xml:id="d003l114" n="114">Pelle, time, simula, comedas, bibe, consere, planta,</l>
                <l xml:id="d003l115" n="115">Plange, fleas, lachryma, ride, cane, plaude, iocare,</l>
                <l xml:id="d003l116" n="116">Vade, veni, fugias, deturba, siste, quiesce,</l>
                <l xml:id="d003l117" n="117">Vive, vale, morere, invigiles, exurgito, dormi,</l>
                <l xml:id="d003l118" n="118">Destrue et aedifices ac caetera multa; quid ultra?</l>
                <l xml:id="d003l119" n="119">Quid tandem egisti? Quid habes quod dicere possis</l>
                <l xml:id="d003l120" n="120">Id certo esse tuum, dubiaque a sorte tueri?</l>
                <l xml:id="d003l121" n="121">Pompa, decus, fasces, solium, diadema, coronae,</l>
                <l xml:id="d003l122" n="122">Gloria, regna et honor, victoria, bella, rapinae,</l>
                <l xml:id="d003l123" n="123">Ira, amor, aut odium, suspiria, funera, planctus,</l>
                <l xml:id="d003l124" n="124">Poena, labor, votum, discrimina, gaudia, risus;</l>
                <l xml:id="d003l125" n="125">Omnia fabula sunt mentisque afflictio stultae.</l>
                <l xml:id="d003l126" n="126">Denique quicquid agas, seu sis pauperrimus aut rex,</l>
                <l xml:id="d003l127" n="127">Incola dum terrae ac humana negocia tractas,</l>
                <l xml:id="d003l128" n="128">Id, duce stultitia, fieri peragique necesse est.</l>
                <l xml:id="d003l129" n="129">Haec animi affectus nobis, haec laeta ministrat,</l>
                <l xml:id="d003l130" n="130">Haec dedit et tristes curas iramque metumque;</l>
                <l xml:id="d003l131" n="131">Datque voluptates et quicquid pectore claudit</l>
                <l xml:id="d003l132" n="132">Omnis homo immo hominem totum, quacumque volet, fert.</l>
                <l xml:id="d003l133" n="133">Haec dea tantum audax, tantum tumefacta, potensque</l>
                <l xml:id="d003l134" n="134">Ut mundi domitrix omni de gente triumphos,</l>
                <l xml:id="d003l135" n="135">Exuvias, titulos et signa reportet opima.</l>
                <l xml:id="d003l136" n="136">O fatum, o male sanum, ac immedicabile vulgus,</l>
                <l xml:id="d003l137" n="137">Ausculta, obsequere et medico medicamen habenti</l>
                <l xml:id="d003l138" n="138">Quod veteres animi morbos de mente revellat.</l>
                <l xml:id="d003l139" n="139">Tecum, quaeso, habita, quaeso, resipisce parumper.</l>
                <l xml:id="d003l140" n="140">Ad te, quaeso, redi, tenebras iam discute tandem.</l>
                <l xml:id="d003l141" n="141">Quin te delirum noscas, tua caeca recludas</l>
                <l xml:id="d003l142" n="142">Lumina, te stultum tandem fatearis aperte.</l>
                <l xml:id="d003l143" n="143">Exue stultitiam, sapias quandoque, miselle.</l>
                <l xml:id="d003l144" n="144">Quin te captivam redimas, teque exime caecis</l>
                <l xml:id="d003l145" n="145">Rhetibus implicitum, rectoque a calle vagantem.</l>
                <l xml:id="d003l146" n="146">O mortalis homo celeres abiturus in horas,</l>
                <l xml:id="d003l147" n="147">Dic ubi cor, quaeso, mentemque animumque locasti?</l>
                <l xml:id="d003l148" n="148">Credulus heu nimium es, nimium confidis avarae</l>
                <l xml:id="d003l149" n="149">Parcarum legi, credin succedere mundo</l>
                <l xml:id="d003l150" n="150">Totius et scribi terrae dominator et haeres?</l>
                <l xml:id="d003l151" n="151">Sed fortasse hodie vel cras morieris abactus</l>
                <l xml:id="d003l152" n="152">De grege viventum. Quid tunc tibi talia? Quidnam</l>
                <l xml:id="d003l153" n="153">Profuerint? Trudere foras defletus et algens,</l>
                <l xml:id="d003l154" n="154">Luminibus clausis, manibus pedibusque revinctis,</l>
                <l xml:id="d003l155" n="155">Ad proprios quo tu nequeas remeare penates.</l>
                <l xml:id="d003l156" n="156">Nunc te non capiunt latissima tecta micanti</l>
                <l xml:id="d003l157" n="157">Picta auro et gemmis, vel marmore structa superbo;</l>
                <l xml:id="d003l158" n="158">Dic ubi tunc somnos capies? Ubi laeta parabis</l>
                <l xml:id="d003l159" n="159">Prandia, vel caenas? Quo tunc spatiabere giro?</l>
                <l xml:id="d003l160" n="160">Non pulvinari, soliove sedebis eburno,</l>
                <l xml:id="d003l161" n="161">Non segmentatis plumis tua membra quiescent,</l>
                <l xml:id="d003l162" n="162">Sed scrobe in angusta latitandum tempore longo,</l>
                <l xml:id="d003l163" n="163">Dum tuba terribilis sommo te suscitet alto.</l>
                <l xml:id="d003l164" n="164">Qui nunc non audes extra tua limina tutus</l>
                <l xml:id="d003l165" n="165">Usquam efferre pedes, nisi te comitante catherva,</l>
                <l xml:id="d003l166" n="166">Quis tibi tam fidus, qui te comitetur in urna?</l>
                <l xml:id="d003l167" n="167">Servorum fuerit nullus qui vina propinet,</l>
                <l xml:id="d003l168" n="168">Sternere qui lectos studeat dominoque relicto</l>
                <l xml:id="d003l169" n="169">Obsequium praestare velit, sed corde rebelli</l>
                <l xml:id="d003l170" n="170">Stat procul et tumulum numquam post funera cernit.</l>
                <l xml:id="d003l171" n="171">Non te armata manus nec turba togata sequetur</l>
                <l xml:id="d003l172" n="172">Non ex te genitus, nec, quam tu diligis, uxor;</l>
                <l xml:id="d003l173" n="173">Nec soror aut frater, nec qui prius esse solebant</l>
                <l xml:id="d003l174" n="174">Foedere amicitiae iuncti; verum, agmine facto,</l>
                <l xml:id="d003l175" n="175">Praesto aderunt sotii vermes longaeque colubrae</l>
                <l xml:id="d003l176" n="176">Quae laniare tuum certent exangue cadaver.</l>
                <l xml:id="d003l177" n="177">Tunc ubi delitiae molles vultusque supini?</l>
                <l xml:id="d003l178" n="178">Tunc ubi erunt cantus et carmina grata puellis</l>
                <l xml:id="d003l179" n="179">Et chorus et cytharae vel plectra moventia saxa?</l>
                <l xml:id="d003l180" n="180">Tunc ubi nequitiae, lusus, impura voluptas?</l>
                <l xml:id="d003l181" n="181">Lingua ubi prompta, sales, dicteria amarca, iocique?</l>
                <l xml:id="d003l182" n="182">Robur ubi pectusque audax? Ubi membra torosa?</l>
                <l xml:id="d003l183" n="183">Arma ubi, pompa, decus, successus, gloria, fama?</l>
                <l xml:id="d003l184" n="184">Nudus ut ingressus mundum es, sic nudus abibis.</l>
                <l xml:id="d003l185" n="185">Purpureos non es tecum laturus amictus,</l>
                <l xml:id="d003l186" n="186">Sed veste, heu, lacera forsanque teghre papyro.</l>
                <l xml:id="d003l187" n="187">Et nihil ex opibus tantis, quas terra vel aequor</l>
                <l xml:id="d003l188" n="188">Possidet, ipse feres, nactus sine corpore corpus,</l>
                <l xml:id="d003l189" n="189">Aethera sive petas vacui seu regna profundi.</l>
                <l xml:id="d003l190" n="190">Nam pia gens Superum, squamosaque numina ponti,</l>
                <l xml:id="d003l191" n="191">Si quis et est solis, si quis vagus incola lunae</l>
                <l xml:id="d003l192" n="192">Et phlegethontaeae sulcantes littora ripae,</l>
                <l xml:id="d003l193" n="193">Thessauros horrent aurumque et signa monetae.</l>
                <l xml:id="d003l194" n="194">Nec vehit ipse Charon stygias nisi nuda per undas</l>
                <l xml:id="d003l195" n="195">Corpora, nec meriti repetuntur proemia nauli.</l>
                <l xml:id="d003l196" n="196">Et quicumque habitant nigrantia tecta silentum,</l>
                <l xml:id="d003l197" n="197">Communeis retinent sedeis, communia cuncta.</l>
                <l xml:id="d003l198" n="198">Inferior nec inops, nec paupere celsior est rex.</l>
                <l xml:id="d003l199" n="199">Cum duce purpureo versatur saltibus iisdem</l>
                <l xml:id="d003l200" n="200">Fex hominum, nec stemma iuvat, generosaque proles;</l>
                <l xml:id="d003l201" n="201">Turmatim at potius volitant discrimine nullo.</l>
                <l xml:id="d003l202" n="202">Vos igitur precor et moneo quicumque natando</l>
                <l xml:id="d003l203" n="203">Fessa sub hac tetra iactatis membra palude</l>
                <l xml:id="d003l204" n="204">Mundanoque ratem, remos et vela tenetis</l>
                <l xml:id="d003l205" n="205">Obruta naufragio, rabidas si temnere syrteis,</l>
                <l xml:id="d003l206" n="206">Si fluctus cupitis vastos, si Doridos aestus,</l>
                <l xml:id="d003l207" n="207">Si rabiem Syllae, si immitia saxa Capharei</l>
                <l xml:id="d003l208" n="208">Effugere et rapido bacchantes turbine ventos,</l>
                <l xml:id="d003l209" n="209">Et nudi a scopulis ad littora tuta natare,</l>
                <l xml:id="d003l210" n="210">Per tumidum hoc pelagus piceatis auribus ite,</l>
                <l xml:id="d003l211" n="211">Ne liget incautos fallax et blandula Siren,</l>
                <l xml:id="d003l212" n="212">Quae illecebris operata suis et fraudibus usa</l>
                <l xml:id="d003l213" n="213">Vos trahit ad dulces cantus, submergat ut inde.</l>
                <l xml:id="d003l214" n="214">Neu maga carminibus Circe potuque potenti</l>
                <l xml:id="d003l215" n="215">Extra hominem faciat bruti nos degere more.</l>
                <l xml:id="d003l216" n="216">Ergo quid optandum suades, animoque sequendum?</l>
                <l xml:id="d003l217" n="217">Quae bona sunt et quae nostris accommoda rebus,</l>
                <l xml:id="d003l218" n="218">Haec tantum Superos petito, dehinc caetera mandes</l>
                <l xml:id="d003l219" n="219">Coelesti arbitrio, nec te lymphata cupido</l>
                <l xml:id="d003l220" n="220">Deviet ulterius, quam quod sperare sinit fas.</l>
                <l xml:id="d003l221" n="221">Fallimus at nosmet docta haec insania quo vult</l>
                <l xml:id="d003l222" n="222">Attrahit attonitos. Quid gens sopita iacemus?</l>
                <l xml:id="d003l223" n="223">Quid tam dormimus? Cur malis undique apertis</l>
                <l xml:id="d003l224" n="224">Stertimus ut segnes? Heu, caeci! Nonne videmus</l>
                <l xml:id="d003l225" n="225">Ut terrena diu quaesita cupidine tanta</l>
                <l xml:id="d003l226" n="226">Inflammare queant, nequeant saturare sequentem?</l>
                <l xml:id="d003l227" n="227">Ponite degeneres animos pecuinaque membra</l>
                <l xml:id="d003l228" n="228">Exuite et mores tandem removete ferinos</l>
                <l xml:id="d003l229" n="229">Atque hominis servate gradum, servate decusque</l>
                <l xml:id="d003l230" n="230">Discite et hunc hominem deceat quo vivere pacto,</l>
                <l xml:id="d003l231" n="231">Audite et quanam possit ratione beari.</l>
                <l xml:id="d003l232" n="232">Figenda est alibi anchora fundamentaque firma</l>
                <l xml:id="d003l233" n="233">Sunt alio iacienda loco, quo nulla cadat sors,</l>
                <l xml:id="d003l234" n="234">Quae nec tempus edax turbare, nec ulla queat vis.</l>
                <l xml:id="d003l235" n="235">Erigenda alio mens est tollendaque sursum</l>
                <l xml:id="d003l236" n="236">Lumina, si vitam, quae sit victura per aevum,</l>
                <l xml:id="d003l237" n="237">Si rore aeterno grandique ex ubere caeli</l>
                <l xml:id="d003l238" n="238">Nos saturos fieri sedesque optamus avitas,</l>
                <l xml:id="d003l239" n="239">Nulla ubi paupertas, nullum cruciabile votum</l>
                <l xml:id="d003l240" n="240">Verae ubi divitiae, regnum et locupletius omni.</l>
                <l xml:id="d003l241" n="241">Surge, homo, surge ab humo, frons si tua recta superne est</l>
                <l xml:id="d003l242" n="242">Osque datum sublime tibi, quo spectet in altum,</l>
                <l xml:id="d003l243" n="243">Quis furor aut ratio tam te insanire coegit</l>
                <l xml:id="d003l244" n="244">Totus ut in terram curveris pectore prono?</l>
                <l xml:id="d003l245" n="245">Dirum et grande nefas quis non intelligat esse</l>
                <l xml:id="d003l246" n="246">Erectum et divinum animal, gravitate relicta,</l>
                <l xml:id="d003l247" n="247">Deflecti in terrae illecebras, inhonestaque vota?</l>
                <l xml:id="d003l248" n="248">Iccirco nostris, ut res abiecta iacensque,</l>
                <l xml:id="d003l249" n="249">Terra subest pedibus, quo sit calcanda premendo,</l>
                <l xml:id="d003l250" n="250">Non optanda homini nec tanquam numen amanda.</l>
                <l xml:id="d003l251" n="251">Obiectaeque oculis stellae formaeque nitentes</l>
                <l xml:id="d003l252" n="252">Et rerum simulachra polo caelata superno,</l>
                <l xml:id="d003l253" n="253">Fulgida nocturnis flammis, radiata diurnis,</l>
                <l xml:id="d003l254" n="254">Ut tu homo tanto operi praefixus testis adesses,</l>
                <l xml:id="d003l255" n="255">Et tam pulchra tua celebres spectacula lingua,</l>
                <l xml:id="d003l256" n="256">Et mira et stupida hac tu pulchritudine captus</l>
                <l xml:id="d003l257" n="257">Saepius in Superos mentem cum corde levares;</l>
                <l xml:id="d003l258" n="258">At tu - proh, facinus! - telluri infixus et haerens</l>
                <l xml:id="d003l259" n="259">Florentes hortos, vineta, atque arva tueris.</l>
                <l xml:id="d003l260" n="260">Quid te flectis humi? Quidnam revoluta deorsum</l>
                <l xml:id="d003l261" n="261">Polluis ora sacra haec, quae nata aspicere caelum?</l>
                <l xml:id="d003l262" n="262">Quid pronas imitaris oves, prolapsus ad ima?</l>
                <l xml:id="d003l263" n="263">Huc aciem, huc tendas quo sors naturaque nostrae</l>
                <l xml:id="d003l264" n="264">Conditionis agit, quo nos vocat illa Deorum</l>
                <l xml:id="d003l265" n="265">Coelestis pietas, vere quae in pignus amoris</l>
                <l xml:id="d003l266" n="266">Acclivem erexit faciem ut sciremus ad alta</l>
                <l xml:id="d003l267" n="267">Concilia atque choros Superum sedesque vocari.</l>
                <l xml:id="d003l268" n="268">Audi, ingrate homo, largitori iniuria fiet</l>
                <l xml:id="d003l269" n="269">Magna Deo, si aliam in partem sua munera sumas</l>
                <l xml:id="d003l270" n="270">Ac dedit. En tribuit rectas rationis habenas,</l>
                <l xml:id="d003l271" n="271">Qua certa incertis, pariterque aeterna caducis,</l>
                <l xml:id="d003l272" n="272">Praeferres pulchra et foedis, ac sacra prophanis.</l>
                <l xml:id="d003l273" n="273">Cur male, quaeso, tua auriga ratione miselle</l>
                <l xml:id="d003l274" n="274">Uteris, et freno per humum raptare relicto?</l>
                <l xml:id="d003l275" n="275">Quod tibi terra dedit corpus bene pascis et ornas,</l>
                <l xml:id="d003l276" n="276">Ast animum, qui sit supera regione profectus</l>
                <l xml:id="d003l277" n="277">Contemnis, fraudas, irrides, negligis, immo</l>
                <l xml:id="d003l278" n="278">Hunc nihil omnino, dissuto corpore, credis.</l>
                <l xml:id="d003l279" n="279">Nosce, homo, nosce, precor, quo sis de semine natus!</l>
                <l xml:id="d003l280" n="280">Subtrahe te a terris oculosque ad sydera tollas!</l>
                <l xml:id="d003l281" n="281">Sub pedibus ne quaere Deum, super aethera foelix</l>
                <l xml:id="d003l282" n="282">Et firmus status est. Si te fortasse iacentes</l>
                <l xml:id="d003l283" n="283">Straveris in terras, illuc scito esse cadendum</l>
                <l xml:id="d003l284" n="284">Quo te deiicies et quo tua prona voluntas</l>
                <l xml:id="d003l285" n="285">Labitur, ingrediens exempta et libera quo vult.</l>
                <l xml:id="d003l286" n="286">Quumque vagans hospes curras peregrinus et exul</l>
                <l xml:id="d003l287" n="287">Sub brevis hoc stadio vitae, nec detur in ipso</l>
                <l xml:id="d003l288" n="288">Aut certi aut stabilis quicquam firmique videre,</l>
                <l xml:id="d003l289" n="289">Cerne, precor, vigila, quo pacto, hoc carcere lapsus,</l>
                <l xml:id="d003l290" n="290">In patriam remeare queas, qua traxeris ortum,</l>
                <l xml:id="d003l291" n="291">Stultus in hoc fragili labor aedificare theatro,</l>
                <l xml:id="d003l292" n="292">Unde sies paulo post extrudendus et illa</l>
                <l xml:id="d003l293" n="293">Quaerere, quae haeredi mox sint linquenda petulco.</l>
                <l xml:id="d003l294" n="294">Stultius at multo superis non condere tectis</l>
                <l xml:id="d003l295" n="295">Tam solidas sedes ut posthac robore, nec vi</l>
                <l xml:id="d003l296" n="296">Illinc extrudi nequeas, quoquamve repelli.</l>
                <l xml:id="d003l297" n="297">Quisnam adeo imprudens, qui tuta viatica linquat</l>
                <l xml:id="d003l298" n="298">In longum succinctus iter, nec praeparet escam</l>
                <l xml:id="d003l299" n="299">Auxiliumque viae, veluti tu, devia turba,</l>
                <l xml:id="d003l300" n="300">Quae cursu assiduo mundi deserta peragrans,</l>
                <l xml:id="d003l301" n="301">Non cumulas tecum quod sis latura per auras?</l>
                <l xml:id="d003l302" n="302">Audire ergo meos monitus: si consilium vis,</l>
                <l xml:id="d003l303" n="303">Aeternas meditare domos et deinde paretur</l>
                <l xml:id="d003l304" n="304">Regia quae sit ad has tecum portanda supellex.</l>
                <l xml:id="d003l305" n="305">Hybleas imiteris apes, quae dulcis Hymeti</l>
                <l xml:id="d003l306" n="306">Nectareo dotata thymo, dum rura pererrant,</l>
                <l xml:id="d003l307" n="307">Floribus ex variis liquentia mella ferentes,</l>
                <l xml:id="d003l308" n="308">Mussanti soboli quam grata alimenta propinant,</l>
                <l xml:id="d003l309" n="309">Haud secus ipse celer, promptus, stimulatus, et instans</l>
                <l xml:id="d003l310" n="310">Per sanctos operum saltus, per amaena vireta</l>
                <l xml:id="d003l311" n="311">Collige opes solidas nil sevae tela timentes</l>
                <l xml:id="d003l312" n="312">Fortunae aut casus, nil aequora mota nec ignes,</l>
                <l xml:id="d003l313" n="313">Quas, veluti testes, caeli sub scrinia condas</l>
                <l xml:id="d003l314" n="314">Ut tu digrediens, mortali compede fracto,</l>
                <l xml:id="d003l315" n="315">Hospitium invenias supera regione paratum.</l>
                <l xml:id="d003l316" n="316">Heus, hominum lymphata cohors, surge, effer in altum</l>
                <l xml:id="d003l317" n="317">Depressum in terris animum sopitaque corda</l>
                <l xml:id="d003l318" n="318">Evigilent tandem! Iam caligantia solvas</l>
                <l xml:id="d003l319" n="319">Lumina, dehinc prona condas mea dicta sub aure:</l>
                <l xml:id="d003l320" n="320">Est homo natus ad hoc coelestis villicus horti</l>
                <l xml:id="d003l321" n="321">Ut foret et Domini coleret studiosius agros,</l>
                <l xml:id="d003l322" n="322">Quo ferat auriferos fructus cum foenere grandi,</l>
                <l xml:id="d003l323" n="323">Cultura assiduo semper renovata labore,</l>
                <l xml:id="d003l324" n="324">Quam, si desidia tu segnis ductus inherti,</l>
                <l xml:id="d003l325" n="325">Ocia pigra trahens, cessabis vertere aratro,</l>
                <l xml:id="d003l326" n="326">Haec tua non pariet flores, nec germina tellus;</l>
                <l xml:id="d003l327" n="327">Obruta sed tribulis felice et depressa nocenti</l>
                <l xml:id="d003l328" n="328">Lappas et lolium et steriles producet avenas,</l>
                <l xml:id="d003l329" n="329">Aut urenda feret scelerum mala gramina flamma.</l>
                <l xml:id="d003l330" n="330">Hunc hortum fidei saepes et munit et ambit,</l>
                <l xml:id="d003l331" n="331">Spes alit et vegetat, seritur pietate, rigatur</l>
                <l xml:id="d003l332" n="332">Imbre superfuso scatebris manante supernis,</l>
                <l xml:id="d003l333" n="333">Foecundant lachrymae trito de corde cadentes,</l>
                <l xml:id="d003l334" n="334">Ne qua se intrudant fures prudentia cernit.</l>
                <l xml:id="d003l335" n="335">Agricola assiduas divellit, runcat et occat</l>
                <l xml:id="d003l336" n="336">Ne erumpat stirpsulla nocens, aut noxia radix,</l>
                <l xml:id="d003l337" n="337">Ast, omni penitus vitiorum semine necto,</l>
                <l xml:id="d003l338" n="338">Pullulet alma seges virtutum et, numine dextro,</l>
                <l xml:id="d003l339" n="339">Foelices pariat fruges, foelicia farra,</l>
                <l xml:id="d003l340" n="340">Quae caeli condenda penu, factura beatum</l>
                <l xml:id="d003l341" n="341">Mox sint cultorem iam iam positura quietum</l>
                <l xml:id="d003l342" n="342">Sedibus aethereis summi Iovis ante tribunal.</l>
                <l xml:id="d003l343" n="343">Quo si forte voles eniti robore toto,</l>
                <l xml:id="d003l344" n="344">Accipito paucis in caeli regna quibus sit</l>
                <l xml:id="d003l345" n="345">Viribus intrandum, qualisve exercitus et quae</l>
                <l xml:id="d003l346" n="346">Arma Deos superent, qualis quoque machina turres</l>
                <l xml:id="d003l347" n="347">Evertat superas et ubi penetrabile caelum.</l>
                <l xml:id="d003l348" n="348">Si tibi mens fuerit iucunda et libera et omni</l>
                <l xml:id="d003l349" n="349">Anxietate carens, Superis si inimica repellas</l>
                <l xml:id="d003l350" n="350">Saeva odia et si nil duri, nil ipse molesti</l>
                <l xml:id="d003l351" n="351">Nil grave, nil metuas miserabile (namque remota</l>
                <l xml:id="d003l352" n="352">Causarum causa, effectus removetur et ipse,</l>
                <l xml:id="d003l353" n="353">Cernis ut oppositis obstantia saepe mederi,</l>
                <l xml:id="d003l354" n="354">Anthidoto anthidotum, pariterque venena venenis);</l>
                <l xml:id="d003l355" n="355">Si rebus modicis, si angusto, si lare presso</l>
                <l xml:id="d003l356" n="356">Si contentus eo, quod sors et fata dedere,</l>
                <l xml:id="d003l357" n="357">Si pauperrimis dapibus vilique paratu,</l>
                <l xml:id="d003l358" n="358">Degis ad imperium naturae cuncta regendis,</l>
                <l xml:id="d003l359" n="359">Turgida si ira cadat, ponet si fervida bilis,</l>
                <l xml:id="d003l360" n="360">Si cura ardenti, rabie si cordis anhela,</l>
                <l xml:id="d003l361" n="361">Si pulsa ingluvie, Veneris si ardore subacto</l>
                <l xml:id="d003l362" n="362">Mentis et obsessae si longius hoste fugato,</l>
                <l xml:id="d003l363" n="363">Si quod praecipuum est, si quod super omnia grande,</l>
                <l xml:id="d003l364" n="364">Sensibus edomitis invictus, fortis et asper</l>
                <l xml:id="d003l365" n="365">Esse tui possis dominus, si denique, pulsis</l>
                <l xml:id="d003l366" n="366">Mille cupidinibus, quae tamquam saeva tyrannis</l>
                <l xml:id="d003l367" n="367">Te tibi surripiunt ac surdo verbere pulsant,</l>
                <l xml:id="d003l368" n="368">Undique securus vivas, ita liber ab omni</l>
                <l xml:id="d003l369" n="369">Turbine quod nequeas casu vel sorte moveri;</l>
                <l xml:id="d003l370" n="370">Tunc quasi iam factus foelix comparque Deorum,</l>
                <l xml:id="d003l371" n="371">Linquere et ex vere incipies ac ponere totum</l>
                <l xml:id="d003l372" n="372">Quod mortale fuit, quod labile quodve caducum,</l>
                <l xml:id="d003l373" n="373">Longe et ab humana discretam ducere sortem</l>
                <l xml:id="d003l374" n="374">Et caeli accessus poteris penetrare latentes.</l>
                <l xml:id="d003l375" n="375">At nisi per duros aliquem Deus ipse labores</l>
                <l xml:id="d003l376" n="376">In sua regna trahit, nec sydera inhertibus offert.</l>
                <l xml:id="d003l377" n="377">Nam via difficilis, clivosa atque ardua quenquam</l>
                <l xml:id="d003l378" n="378">Non prius admittit quam quum se pectore toto</l>
                <l xml:id="d003l379" n="379">Abneget et si quid placitum est aut dulce relinquat,</l>
                <l xml:id="d003l380" n="380">Vinclaque, claustra, focum, lapides, tormenta, cathenas,</l>
                <l xml:id="d003l381" n="381">Esuriem, atque sitim, cruciatus, verbera, mortem,</l>
                <l xml:id="d003l382" n="382">Sponte sua tulerit, mercatus sanguine caelum,</l>
                <l xml:id="d003l383" n="383">Et nisi quis fuerit caelesti lumine ductus,</l>
                <l xml:id="d003l384" n="384">Nemo potest proprio nisu penetrare nec arte</l>
                <l xml:id="d003l385" n="385">Aetherios aditus, veluti sub nube latentem</l>
                <l xml:id="d003l386" n="386">Nullis ante datur clarum prospicere solem</l>
                <l xml:id="d003l387" n="387">Quam fuerint sparsi radiis et lumine solis.</l>
                <l xml:id="d003l388" n="388">Nec Superi cuiquam mortali infundere lumen</l>
                <l xml:id="d003l389" n="389">Consuevere suum; penitus nisi mente animoque</l>
                <l xml:id="d003l390" n="390">Illius in Superos sit fixa et prona voluntas.</l>
                <l xml:id="d003l391" n="391">Iam tu igitur caelo addictus, numeratus et inter</l>
                <l xml:id="d003l392" n="392">Semideos proceres, sacroque iubente senatu,</l>
                <l xml:id="d003l393" n="393">Scribere aeterni iam tum novus incola regno.</l>
                <l xml:id="d003l394" n="394">Si prius hostis eras Superis caeloque rebellis</l>
                <l xml:id="d003l395" n="395">Tunc te convertes, tunc conciliabere amicus;</l>
                <l xml:id="d003l396" n="396">Hoc, quod terra fuit, coeleste evadet et illud,</l>
                <l xml:id="d003l397" n="397">Quod mortale prius factum immortale, fluensque</l>
                <l xml:id="d003l398" n="398">Iam solidum fieri videas et labile fixum,</l>
                <l xml:id="d003l399" n="399">Iam lucem tenebras, iam libertate potiri</l>
                <l xml:id="d003l400" n="400">Qui captivus erat, profugus, vagus, exul et errans</l>
                <l xml:id="d003l401" n="401">In patriam remeat, pauper ditabitur et qui</l>
                <l xml:id="d003l402" n="402">Intrarat nudus solemni veste tegetur.</l>
                <l xml:id="d003l403" n="403">Quisquis et esuriens sibi vera parabitur esca</l>
                <l xml:id="d003l404" n="404">Panis et huic vitae divinaque pocula, nectar.</l>
                <l xml:id="d003l405" n="405">Infimus excellet, servus dominator erit rex.</l>
                <l xml:id="d003l406" n="406">Mox et virtutes Superum quo possis ad astra</l>
                <l xml:id="d003l407" n="407">Scandere praestabunt plumam insolitosque volatus.</l>
                <l xml:id="d003l408" n="408">Tunc nisi quod sanctum est, meditans, quod grande, quod altum</l>
                <l xml:id="d003l409" n="409">Paulatim tolleris humo vectusque per auras</l>
                <l xml:id="d003l410" n="410">Calcare audaci tentabis sidera saltu.</l>
                <l xml:id="d003l411" n="411">Huc ubi perventum fuerit, reboabit ad aures</l>
                <l xml:id="d003l412" n="412">Concentus volucrum laeto modulamine captans;</l>
                <l xml:id="d003l413" n="413">Caecropis heic veteres plorat Philomela dolores,</l>
                <l xml:id="d003l414" n="414">Daulias ismarii patriam fugitura mariti</l>
                <l xml:id="d003l415" n="415">Assiduo applaudit cantu venientibus ales:</l>
                <l xml:id="d003l416" n="416">Coiugis extinctae viduatus funera turtur</l>
                <l xml:id="d003l417" n="417">Hic gemit et queruli recitant sua dicta palumbes.</l>
                <l xml:id="d003l418" n="418">Psitacus, humanas conatus reddere voces,</l>
                <l xml:id="d003l419" n="419">Mille canit modulis et garrula pica vicissim.</l>
                <l xml:id="d003l420" n="420">Mirandaeque aliae volucres, sua pectora et alas</l>
                <l xml:id="d003l421" n="421">Puniceis pictae pennis varioque colore,</l>
                <l xml:id="d003l422" n="422">Quas numquam vivens sub nostro videris orbe,</l>
                <l xml:id="d003l423" n="423">Dulce sonant passim vernanti gutture carmen.</l>
                <l xml:id="d003l424" n="424">Innumerasque illic cytharas sua plectra fatigant:</l>
                <l xml:id="d003l425" n="425">Est ea, qua Musaeus solitus mulcere silentes,</l>
                <l xml:id="d003l426" n="426">Et qua fama canit struxisse Amphiona Thebas,</l>
                <l xml:id="d003l427" n="427">Seu qua Trax vates auritas reddere quercus</l>
                <l xml:id="d003l428" n="428">Ac lapides potuit fluviosque avertere retro,</l>
                <l xml:id="d003l429" n="429">Vel qua permulsus portavit Ariona delphin,</l>
                <l xml:id="d003l430" n="430">Est illic et adhuc cythara, qui cantat Iopas.</l>
                <l xml:id="d003l431" n="431">Est Linus, Hysmenias, Therpander, Xanthus et audax</l>
                <l xml:id="d003l432" n="432">Marsia, Chrysothemis, Thamyras, lydiusque chorebus.</l>
                <l xml:id="d003l433" n="433">Heic Myda, Nycomachus, Chironis musa, Thimotheus,</l>
                <l xml:id="d003l434" n="434">Hyppasus Eubolides, Architas, atque Phylamnon.</l>
                <l xml:id="d003l435" n="435">Est qui syringos dulci modulamine cannae</l>
                <l xml:id="d003l436" n="436">Clausit Arestoridae certantia lumina somno.</l>
                <l xml:id="d003l437" n="437">Sunt ibi Sirenum cantus, sunt sistra, lyraeque</l>
                <l xml:id="d003l438" n="438">Organaque et litui, berecynthia tibia, naula,</l>
                <l xml:id="d003l439" n="439">Cymbala cum crotalis, sambuca et barbita, cornu.</l>
                <l xml:id="d003l440" n="440">Nec Fauni cessant iunctis dare sibila cannis.</l>
                <l xml:id="d003l441" n="441">Naiades atque Drias mille associata Napaeis,</l>
                <l xml:id="d003l442" n="442">Orchomeno Charites, musaeque, Helicone relicto,</l>
                <l xml:id="d003l443" n="443">Assidue heic saliunt, cantant, giroque recurrunt.</l>
                <l xml:id="d003l444" n="444">Mulcet et auditum sphaerarum percitus axis</l>
                <l xml:id="d003l445" n="445">Concentu vario, qui, dum se cardine volvit,</l>
                <l xml:id="d003l446" n="446">Excitat ad cantus quocumque sub ordine currant</l>
                <l xml:id="d003l447" n="447">Agmina Caelitum. Tractus dulcedine tali</l>
                <l xml:id="d003l448" n="448">Totus amor fies, flamma, ardor, gratia totus.</l>
                <l xml:id="d003l449" n="449">Iam factus coeleste animal, terraque relicta</l>
                <l xml:id="d003l450" n="450">Parte sub hac humili, subito tibi sponte patebunt</l>
                <l xml:id="d003l451" n="451">Limina fulgentis radiantiaque hostia caeli.</l>
                <l xml:id="d003l452" n="452">Temperies huic tanta loco est sidusque benignum</l>
                <l xml:id="d003l453" n="453">Afflatu ut nequeat gelido Cynosura nocere,</l>
                <l xml:id="d003l454" n="454">Nec rabidus calido perturbet Sirius astro</l>
                <l xml:id="d003l455" n="455">Sed ferat aeternos flores et gramen odorum.</l>
                <l xml:id="d003l456" n="456">Heic oritur quicquid Cilices legere vel Indi,</l>
                <l xml:id="d003l457" n="457">Quod nemus Alcinoi genuit, quod dives Hymetus,</l>
                <l xml:id="d003l458" n="458">Grata Gnidos quicquid, Cyprus, Paphos, alta Cythera,</l>
                <l xml:id="d003l459" n="459">Sive in acidalio quicquid Venus aurea saltu,</l>
                <l xml:id="d003l460" n="460">Aut Amor idaliis quicquid collegit in hortis.</l>
                <l xml:id="d003l461" n="461">Qualia in Elysio rutilant violaria campo,</l>
                <l xml:id="d003l462" n="462">Heic ubi picta pii saliunt per gramina Manes,</l>
                <l xml:id="d003l463" n="463">Talia perpetui foecunda potentia veris</l>
                <l xml:id="d003l464" n="464">Heic passim emittit, nullo, cogente labore.</l>
                <l xml:id="d003l465" n="465">Hiis demum Pomona locis Orientis et Austri</l>
                <l xml:id="d003l466" n="466">Fundit opes quascumque suis natura recondit</l>
                <l xml:id="d003l467" n="467">Seminibus, seu quas tenero sub cortice nutrit.</l>
                <l xml:id="d003l468" n="468">Innumerique hominum coetus heic florida serta</l>
                <l xml:id="d003l469" n="469">Sive coronatam portant diademate frontem,</l>
                <l xml:id="d003l470" n="470">Mollia cum dulci miscentes gaudia cantu.</l>
                <l xml:id="d003l471" n="471">Heic salit omne latus, Superique et sydera rident,</l>
                <l xml:id="d003l472" n="472">Omnia colludunt et flores depluit aer.</l>
                <l xml:id="d003l473" n="473">Laudibus atque hymnis hinc tu vallatus ubique</l>
                <l xml:id="d003l474" n="474">Purpureum per iter perque arva rubentia cocco,</l>
                <l xml:id="d003l475" n="475">Per nardi spicas, per olentia prata sonanti</l>
                <l xml:id="d003l476" n="476">Duceris plausu, donec penetrabis ad altos</l>
                <l xml:id="d003l477" n="477">Augustosque lares Divum, sedesque beatas.</l>
                <l xml:id="d003l478" n="478">Celsior inde loco incipies miranda tueri</l>
                <l xml:id="d003l479" n="479">Ac immensa nimis magnique capacia mundi</l>
                <l xml:id="d003l480" n="480">Non oculis lustranda tuis, nec quassa tumultu</l>
                <l xml:id="d003l481" n="481">Fulminis aut tonitrus, sublimia tecta Tonantis.</l>
                <l xml:id="d003l482" n="482">Heic aeterna dies, lux heic aeterna refulget,</l>
                <l xml:id="d003l483" n="483">Sole dies nostro, lux luce micantior omni.</l>
                <l xml:id="d003l484" n="484">Quo simul admissus fueris venerabile numen</l>
                <l xml:id="d003l485" n="485">Et iubare et radiis et maiestate verendum</l>
                <l xml:id="d003l486" n="486">Prospicies, tua quod splendore et lumine grandi</l>
                <l xml:id="d003l487" n="487">Lumina prepediat, veluti sis fulgure flatus</l>
                <l xml:id="d003l488" n="488">Usque adeo ut nequeas clare distinguere quid sit.</l>
                <l xml:id="d003l489" n="489">Hic Deus altitonans, incircumscriptus et ingens,</l>
                <l xml:id="d003l490" n="490">Causarum causa hic, hominum Dux, hic Pater, hic Rex,</l>
                <l xml:id="d003l491" n="491">Motor et hic primus, Lux, Verum, prima Potestas,</l>
                <l xml:id="d003l492" n="492">Vis ignota, vigens, claris abstrusa tenebris,</l>
                <l xml:id="d003l493" n="493">Nec detenta loco, nec quam mortalibus ullis</l>
                <l xml:id="d003l494" n="494">Cernere luminibus, nec quam comprehendere sit fas,</l>
                <l xml:id="d003l495" n="495">Unus et invarius, numquam seiiunctus ab ipso,</l>
                <l xml:id="d003l496" n="496">Una tamen virtus pariter tria numina claudit,</l>
                <l xml:id="d003l497" n="497">Unus amor tribus est, mens una, essentia simplex,</l>
                <l xml:id="d003l498" n="498">Tanquam sphaera capax, quicquid sibi supra vel infra</l>
                <l xml:id="d003l499" n="499">Omnia complectens, immensos aetheris orbes</l>
                <l xml:id="d003l500" n="500">Incolit et summa latitans dominatur in arce.</l>
                <l xml:id="d003l501" n="501">Astra, globos, ignem, nubes, mare, flumina, terras</l>
                <l xml:id="d003l502" n="502">Intrat et inferni per caeca latibula Ditis.</l>
                <l xml:id="d003l503" n="503">Circuit omne quod est, nec giro clauditur ullo.</l>
                <l xml:id="d003l504" n="504">Cuncta Deo plena et nihil est angustius ipso.</l>
                <l xml:id="d003l505" n="505">Denique tale aliquid, quod vulgus nomine Sortem,</l>
                <l xml:id="d003l506" n="506">Summum alii dixere Bonum, cui forma nec aetas</l>
                <l xml:id="d003l507" n="507">Nec datur effigies, si qua est tamen huius imago,</l>
                <l xml:id="d003l508" n="508">Sola sibi similis, nulli collata figurae,</l>
                <l xml:id="d003l509" n="509">Quam pictor nullus, nulli pinxere poetae,</l>
                <l xml:id="d003l510" n="510">Quam nulli videre oculi, nec lingua locuta est,</l>
                <l xml:id="d003l511" n="511">Aure nec insonuit, sola sed mente videnda,</l>
                <l xml:id="d003l512" n="512">Aut colenda pii per muta silentia cordis,</l>
                <l xml:id="d003l513" n="513">Et cui tanta subest virtus, cui gratia tanta</l>
                <l xml:id="d003l514" n="514">Ut si mortali cuiquam, semel esse videndam</l>
                <l xml:id="d003l515" n="515">Et vera facie vultuque verenda decoro</l>
                <l xml:id="d003l516" n="516">Praebuerit sese, vitae mortalis amorem</l>
                <l xml:id="d003l517" n="517">Extinguet penitus, stupeat posuisse repente</l>
                <l xml:id="d003l518" n="518">Noxia vota, novo vitae accedente tenore,</l>
                <l xml:id="d003l519" n="519">Seque alium esse hominem, distantem prorsus ab illo</l>
                <l xml:id="d003l520" n="520">Qui fuerat, mentemque aliam studioque priori</l>
                <l xml:id="d003l521" n="521">Dissimilem, moresque alios et cuncta novasse.</l>
                <l xml:id="d003l522" n="522">Nil ultra quaerat, cupiet, metuetve, cadetve</l>
                <l xml:id="d003l523" n="523">In gemitum, aut lachrymas, discrimina, damna, dolores,</l>
                <l xml:id="d003l524" n="524">Nec fortuna sibi, nec mors, nec fata nocebunt,</l>
                <l xml:id="d003l525" n="525">Nullaque vis posthac cura subducere inani,</l>
                <l xml:id="d003l526" n="526">Afflatam poterit caelesti lumine mentem.</l>
                <l xml:id="d003l527" n="527">Ergo superna animo semper volvamus et ore,</l>
                <l xml:id="d003l528" n="528">Pectore in assiduo semper versanda superna;</l>
                <l xml:id="d003l529" n="529">Huc se deflectat studium, mens, cura, voluntas;</l>
                <l xml:id="d003l530" n="530">Haec tantum aspicere, haec cupere, haec sapere, haec reminisci,</l>
                <l xml:id="d003l531" n="531">Haec bona prae cunctis meditari, haec quaerere sola,</l>
                <l xml:id="d003l532" n="532">Sola superna sequi, tractare et noscere oportet.</l>
                <l xml:id="d003l533" n="533">His iubet ipse Deus sudare, instare, vacare,</l>
                <l xml:id="d003l534" n="534">Qui licet a nobis semper videatur abesse,</l>
                <l xml:id="d003l535" n="535">Semper adest tamen his, amat hos, fovet atque tuetur</l>
                <l xml:id="d003l536" n="536">Qui sibi se insinuant et toto pectore adhaerent;</l>
                <l xml:id="d003l537" n="537">Atque ita dispositi, declives, sicque parati</l>
                <l xml:id="d003l538" n="538">Sumere ut hunc in se valeant cupiantque videre</l>
                <l xml:id="d003l539" n="539">Hoc visu, his oculis, quibus est Deus ipse videndus.</l>
                <l xml:id="d003l540" n="540">Cernere tunc demum poteris, quum solus et unus</l>
                <l xml:id="d003l541" n="541">Nil mortale sonans, cura seiunctus ab omni,</l>
                <l xml:id="d003l542" n="542">Sub cordis centro inclusus, mentisque recessu</l>
                <l xml:id="d003l543" n="543">Tali animo fueris, cunctisque affectibus haustus,</l>
                <l xml:id="d003l544" n="544">Quali tunc fueras, superis quom egressus ab oris</l>
                <l xml:id="d003l545" n="545">Materna infusus caepisti habitare sub alvo.</l>
                <l xml:id="d003l546" n="546">Quid, miseri, heu colimus terras, caenoque iacemus?</l>
                <l xml:id="d003l547" n="547">Migrandum hinc alio propere graviterque dolendum</l>
                <l xml:id="d003l548" n="548">Quod nos ex aliqua heic vivamus parte ligati,</l>
                <l xml:id="d003l549" n="549">Ut tanto citius mortali compede lapsi,</l>
                <l xml:id="d003l550" n="550">Caelicolum faciem laeti videamus apertam.</l>
                <l xml:id="d003l551" n="551">Spiritus assidue pulsat praecordia motor.</l>
                <l xml:id="d003l552" n="552">Surdus obaudieris monitus si forte salubres,</l>
                <l xml:id="d003l553" n="553">Te sinet in praeceps ferri sine lege vagantem.</l>
                <l xml:id="d003l554" n="554">Sin vero admittas, iam caeli numine plenus,</l>
                <l xml:id="d003l555" n="555">Religione duce, hinc sursum super astra fereris</l>
                <l xml:id="d003l556" n="556">Visurus proprias sedes patriamque priorem,</l>
                <l xml:id="d003l557" n="557">Praemia ubi accipies merito geminata labori;</l>
                <l xml:id="d003l558" n="558">Perpetuo foelix status heic aeternaque vita,</l>
                <l xml:id="d003l559" n="559">Casta voluptatum series et gaudia Divum,</l>
                <l xml:id="d003l560" n="560">Ociaque et risus, praesentia, gloria, vultus,</l>
                <l xml:id="d003l561" n="561">Gratia, maiestas, lumen requiesque perennis.</l>
                <l xml:id="d003l562" n="562">Verae ibi divitiae, vera heic sapientia quam non</l>
                <l xml:id="d003l563" n="563">Terrenus novit sapiens sub fece sepultus.</l>
                <l xml:id="d003l564" n="564">Sic, ducente deo, summum veniemus ad illum</l>
                <l xml:id="d003l565" n="565">Quem natura gradum potuit dare ab ubere pleno,</l>
                <l xml:id="d003l566" n="566">Si sanctos animi affectus vivumque rigorem</l>
                <l xml:id="d003l567" n="567">Cordis materia penitus dirimamus inherti</l>
                <l xml:id="d003l568" n="568">Longius ut quanto moti distemus ab ipsa,</l>
                <l xml:id="d003l569" n="569">Tanto proximius Superis vivamus in aevum.</l>
            </div1>
        </body>
    </text>
</TEI>
