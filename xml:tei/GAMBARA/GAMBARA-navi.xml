<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="GAMBARA-navi">
                    <title>de navigatione Christophori Columbi</title>
                    <title type="short">de navigatione Christophori Columbi</title>
                    <abbr>navig.</abbr>
                    <bibl>Cristina Gagliardi, 1993</bibl>
                </title>
                <author xml:id="GAMBARA" n="266.000">
                    <name>Gambara, Lorenzo</name>
                    <date>Brescia 1496? - Roma 1586</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Lorenzo Gambara</persName>
                    <abbr>GAMBARA</abbr>
                </author>
                <respStmt>
                    <resp>Reference basis text</resp>
                    <name>Cristina Gagliardi, 1993</name>
                </respStmt>
            </titleStmt>
            <extent>
                <measure unit="words" quantity="21060">21060</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Cristina Gagliardi, 1993</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date>1581</date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Annachiara Barizza</bibl>
                </head>
                <div2 xml:id="001c00a" type="carmen" met="H">
                    <head>
                        <abbr>ded.</abbr>
                    </head>
                    <p xml:id="d001l1" n="tit.">in Mariam Virginem</p>
                    <l xml:id="d001l2" n="1">Padre Deo Deus atque immortalis Iesus,</l>
                    <l xml:id="d001l3" n="2">Matre homo, mortalisque simul, plurissima partu,</l>
                    <l xml:id="d001l4" n="3">Quem dedit in lucem hanc nostram Galilaeia Virgo.</l>
                    <l xml:id="d001l5" n="4">Non illi grave pondus erat, quod ventre gerebat,</l>
                    <l xml:id="d001l6" n="5">Cum lumen, verbumque Dei, non pondus haberet.</l>
                    <l xml:id="d001l7" n="6">Felix ante alias, caeli quae facta fenestra es,</l>
                    <l xml:id="d001l8" n="7">Per quam perspicuum lumen diffudit in orbem</l>
                    <l xml:id="d001l9" n="8">Terrarum aeterni proles illa inclyta Patris.</l>
                    <l xml:id="d001l10" n="9">Scalaque facta poli es, per quam conscenderet altum</l>
                    <l xml:id="d001l11" n="10">In caelum mortale genus, mandata secutum,</l>
                    <l xml:id="d001l12" n="11">Quae iussit Pater omnipotens, rerumque Creator.</l>
                    <l xml:id="d001l13" n="12">Tu nitidum iubar es, summi tu ianua caeli,</l>
                    <l xml:id="d001l14" n="13">Atque Dei templum est venter tuus, aurea Virgo.</l>
                    <l xml:id="d001l15" n="14">Tempora nec mirum est, tua si bissena coronant</l>
                    <l xml:id="d001l16" n="15">Sidera, nam tuus ipse suo cum lumine Christus</l>
                    <l xml:id="d001l17" n="16">Iustitiae sol caelesti te vestit amictu,</l>
                    <l xml:id="d001l18" n="17">Tuque pudicitiae speculum admirabile: namque</l>
                    <l xml:id="d001l19" n="18">Nulla in te macula est, tu praestantissima virgo</l>
                    <l xml:id="d001l20" n="19">Es longe formosa, licet sis fusca colore.</l>
                    <l xml:id="d001l21" n="20">Tu generis nostri longe praelata puellis</l>
                    <l xml:id="d001l22" n="21">Omnibus es Patre ab aeterno, et quem non capit orbis</l>
                    <l xml:id="d001l23" n="22">Maximum, ille tua clausit se Christus in alvo.</l>
                    <l xml:id="d001l24" n="23">Filia tu, tu sponsa Dei, tu mater Iesu,</l>
                    <l xml:id="d001l25" n="24">Mortales fuso maculas qui sanguine tersit.</l>
                    <l xml:id="d001l26" n="25">Exora Maria alma tuum natumque Patremque,</l>
                    <l xml:id="d001l27" n="26">Ut nunc susceptum valeam percurrere munus,</l>
                    <l xml:id="d001l28" n="27">Pandere et huic nostro tot regna incognita saeclo,</l>
                    <l xml:id="d001l29" n="28">Et fer opem (ut solita es) nostris Virgo inclyta coeptis.</l>
                    <lb/>
                </div2>
                <div2 xml:id="001c00b" type="carmen" met="H">
                    <head>
                        <abbr>arg.</abbr>
                    </head>
                    <p xml:id="d001l30" n="tit.">argumentum</p>
                    <l xml:id="d001l31" n="1">Fernandi imperium exequitur Ligur: aequora puppe</l>
                    <l xml:id="d001l32" n="2">Conscendit triplici, solvens a Gadibus; oras</l>
                    <l xml:id="d001l33" n="3">Ad Fortunatas classem primum applicat, inde</l>
                    <l xml:id="d001l34" n="4">Guananaim. E Cubae mox tempestate repulsus</l>
                    <l xml:id="d001l35" n="5">Littore, Quiqueiam venit; Oceanoque remenso,</l>
                    <l xml:id="d001l36" n="6">Hispano regi inventas edisserit urbes.</l>
                    <lb/>
                </div2>
                <div2 xml:id="001c001" type="carmen" met="H">
                    <head>
                        <abbr></abbr>
                    </head>
                    <l xml:id="d001l37" n="1">Granvellane, virum referam, qui littora primus</l>
                    <l xml:id="d001l38" n="2">Ingentis tetigit Cubae, novaque astra retexit,</l>
                    <l xml:id="d001l39" n="3">Et freta tot quondam nostris incognita nautis,</l>
                    <l xml:id="d001l40" n="4">Nuper et inventas Cancri sub sidere terras.</l>
                    <l xml:id="d001l41" n="5">Antoni Perenotte, sacri pars magna senatus,</l>
                    <l xml:id="d001l42" n="6">Accipe quae quondam iussisti carmina, ab Afris</l>
                    <l xml:id="d001l43" n="7">Cum domitis Caesar dulcem claramque redisset</l>
                    <l xml:id="d001l44" n="8">Parthenopen victor, qui forti milite densas</l>
                    <l xml:id="d001l45" n="9">Tot Turcarum acies validis superaverat armis</l>
                    <l xml:id="d001l46" n="10">Et pulsum regem regnis induxit avitis.</l>
                    <l xml:id="d001l47" n="11">Non sine te maris immensos invadere fluctus</l>
                    <l xml:id="d001l48" n="12">Tentasset mea cymba, novo nec in aequore vela</l>
                    <l xml:id="d001l49" n="13">Tendere, sed Mellae tenuisset parva fluenta,</l>
                    <l xml:id="d001l50" n="14">Hic ubi Chineas arces, atque arma, virosque,</l>
                    <l xml:id="d001l51" n="15">Florentemque urbem ingeniis, opibusque potentem</l>
                    <l xml:id="d001l52" n="16">Concinerem: fuit haec olim nam condita ab alto</l>
                    <l xml:id="d001l53" n="17">Sanguine Cenomanum, quae gens fuit aspera in armis,</l>
                    <l xml:id="d001l54" n="18">Auxit et Italiam laetis successibus, unde</l>
                    <l xml:id="d001l55" n="19">Cenomani illorum dicti de nomine montes.</l>
                    <l xml:id="d001l56" n="20">Te Carolus semper magno est dignatus honore</l>
                    <l xml:id="d001l57" n="21">Namque tibi curam soli commiserat omnem</l>
                    <l xml:id="d001l58" n="22">Regnorum, imperiique simul, bellique togaeque</l>
                    <l xml:id="d001l59" n="23">Tempore. Nunc breviter memorabo, quae genitori</l>
                    <l xml:id="d001l60" n="24">Rettulit ipse tuo longe admiranda Columbus,</l>
                    <l xml:id="d001l61" n="25">Post lautas epulas et mensae dona secundae.</l>
                    <l xml:id="d001l62" n="26">Iam caelum et terras tenebrosa involverat umbra</l>
                    <l xml:id="d001l63" n="27">Humida nox, pelagique sinus, unoque favebant</l>
                    <l xml:id="d001l64" n="28">Ore omnes, et erant mensis sublata secundis</l>
                    <l xml:id="d001l65" n="29">Pocula iam, solitoque pius de more sacerdos</l>
                    <l xml:id="d001l66" n="30">Egerat ingentes submisso vertice grates</l>
                    <l xml:id="d001l67" n="31">Aeterno caeli et terrae rerumque parenti,</l>
                    <l xml:id="d001l68" n="32">Cum Granvellanus coepit: "Nova gloria gentis</l>
                    <l xml:id="d001l69" n="33">Christophore Ausonidum, dic nunc ex ordine portus</l>
                    <l xml:id="d001l70" n="34">Inventos a te, dic regna, tuosque labores.</l>
                    <l xml:id="d001l71" n="35">Et toties sileant vates iactare Pelasgi</l>
                    <l xml:id="d001l72" n="36">Innumeros terrae tractus lustrasse viasque</l>
                    <l xml:id="d001l73" n="37">Alcidem, Bacchumque Indos penetrasse, sua quas</l>
                    <l xml:id="d001l74" n="38">Purpurea exoriens terras sol luce revisit:</l>
                    <l xml:id="d001l75" n="39">Hae vatum sunt ambages, longeque superstes</l>
                    <l xml:id="d001l76" n="40">Illorum fama est maior, quam vivida virtus,</l>
                    <l xml:id="d001l77" n="41">Et totum implerunt variis erroribus orbem.</l>
                    <l xml:id="d001l78" n="42">Felix Ausonia tellus, cui contigit uni</l>
                    <l xml:id="d001l79" n="43">Totius mundi imperium, nunc et quoque felix</l>
                    <l xml:id="d001l80" n="44">Quae talem te laeta tulit sub luminis oras,</l>
                    <l xml:id="d001l81" n="45">Cui Deus omnipotens alto dignatus Olympo est</l>
                    <l xml:id="d001l82" n="46">Tot pelagi monstrare vias, tot regna, tot urbes</l>
                    <l xml:id="d001l83" n="47">Egregias, quas maiorum non viderat aetas.</l>
                    <l xml:id="d001l84" n="48">Per te namque illae Cancri sub sidere gentes</l>
                    <l xml:id="d001l85" n="49">Unumque trinumque deum agnovere, repulsis</l>
                    <l xml:id="d001l86" n="50">Numinibus, veri quae gens ignara colebat,</l>
                    <l xml:id="d001l87" n="51">Quos omnes nostri tinxere salubribus undis.</l>
                    <l xml:id="d001l88" n="52">Fondescent dum vere novo Taurique sub ortu</l>
                    <l xml:id="d001l89" n="53">Stellantis nemora, et partus non terra negabit</l>
                    <l xml:id="d001l90" n="54">Alma suos, dum purpureis e collibus uvas</l>
                    <l xml:id="d001l91" n="55">Vinitor ipse leget, metet hordea grandia messor,</l>
                    <l xml:id="d001l92" n="56">Notus eris fama aeternum, qua praecipitans sol</l>
                    <l xml:id="d001l93" n="57">Invisit gentes alias et qua redit ad nos</l>
                    <l xml:id="d001l94" n="58">Atque orbis spatium hoc revoluta luce revisit".</l>
                    <l xml:id="d001l95" n="59">Tunc Ligur innixus solio sic fatur acerno:</l>
                    <l xml:id="d001l96" n="60">"Quod petis ut narrem populos inventaque nuper</l>
                    <l xml:id="d001l97" n="61">Tot maria, et nostris incognita sidera nautis,</l>
                    <l xml:id="d001l98" n="62">Expediam, nec te longo sermone tenebo:</l>
                    <l xml:id="d001l99" n="63">Nec mihi res memorare leves, nec cuncta referre</l>
                    <l xml:id="d001l100" n="64">Mens est, atque oras tantarum evolvere rerum,</l>
                    <l xml:id="d001l101" n="65">Sed dicam quae causa animum iustissima nostrum</l>
                    <l xml:id="d001l102" n="66">Moverit hos tentare sinus, quos alluit ingens</l>
                    <l xml:id="d001l103" n="67">Oceanus, fluctuque ferit, pelagoque revincit,</l>
                    <l xml:id="d001l104" n="68">Ne videar tantos frustra subiisse labores.</l>
                    <l xml:id="d001l105" n="69">Hanc caeli molem immensam et spatia ardua zonae</l>
                    <l xml:id="d001l106" n="70">Quinque tenent, quarum mediam sol lampade torret</l>
                    <l xml:id="d001l107" n="71">Assidua radiisque coquit (sic prisca vetustas</l>
                    <l xml:id="d001l108" n="72">Credidit), extremae scelerato frigore torpent</l>
                    <l xml:id="d001l109" n="73">Perpetuisque rigent nivibus, glacieque perenni.</l>
                    <l xml:id="d001l110" n="74">Non illis aestas ulla est, redoletve novum ver</l>
                    <l xml:id="d001l111" n="75">Floribus, aut illic praeceps autumnus aprico</l>
                    <l xml:id="d001l112" n="76">Colle rubet. Nix alta tegit iuga celsa tenetque</l>
                    <l xml:id="d001l113" n="77">Planitiem, silvasque, suos non flumina tradunt</l>
                    <l xml:id="d001l114" n="78">In mare perpetuos cursus: silet aura, nemusque</l>
                    <l xml:id="d001l115" n="79">Fronde carens. Frustra silvis intenderet altis,</l>
                    <l xml:id="d001l116" n="80">Aut alta convalle plagas venator Orion.</l>
                    <l xml:id="d001l117" n="81">Hic mare non notum nautis: has inter utrasque</l>
                    <l xml:id="d001l118" n="82">Et mediam tantum colimus nos maxima regna.</l>
                    <l xml:id="d001l119" n="83">Haec sibi iam pridem veterum solertia finxit,</l>
                    <l xml:id="d001l120" n="84">Sideribusque dedit nomen, centumque locavit</l>
                    <l xml:id="d001l121" n="85">Monstra polo et positas varia sub imagine formas,</l>
                    <l xml:id="d001l122" n="86">Quae laetas messes et amicos insuper imbres</l>
                    <l xml:id="d001l123" n="87">Agricolis persaepe solent praedicere, et annos,</l>
                    <l xml:id="d001l124" n="88">In quibus aut ingens segetum, aut penuria vini est.</l>
                    <l xml:id="d001l125" n="89">Sed mundi, nec vana fides, primordia dicam.</l>
                    <l xml:id="d001l126" n="90">Principio Deus omnipotens cum conderet astra</l>
                    <l xml:id="d001l127" n="91">Fulgentesque poli sedes, spatia ardua caeli,</l>
                    <l xml:id="d001l128" n="92">Solemque, lunaeque globum, noctemque diemque,</l>
                    <l xml:id="d001l129" n="93">Ille idem terram e nihilo, pontumque creavit:</l>
                    <l xml:id="d001l130" n="94">Implevitque feris terras et piscibus altum</l>
                    <l xml:id="d001l131" n="95">Aequor, avesque simul silvis immisit opacis.</l>
                    <l xml:id="d001l132" n="96">Mox hominem propriis manibus fabricator Olympi</l>
                    <l xml:id="d001l133" n="97">Formavit facili ex limo, praesensque recentem</l>
                    <l xml:id="d001l134" n="98">Illi inspiravit vitam, terramque patentem</l>
                    <l xml:id="d001l135" n="99">Illius imperio subiecit et aequora aperta.</l>
                    <l xml:id="d001l136" n="100">Credere nec dignum est ipsum fecisse vacantes</l>
                    <l xml:id="d001l137" n="101">Tot maris ingentes tractus, tot inhospita regna,</l>
                    <l xml:id="d001l138" n="102">Et mundi liquisse duas habitabilis oras.</l>
                    <l xml:id="d001l139" n="103">Est regio Tanaim iuxta Rhodopeiaque arva,</l>
                    <l xml:id="d001l140" n="104">Non umquam viduata gelu nivibusque, nec aura</l>
                    <l xml:id="d001l141" n="105">Assidue gelido Boreae spirantis ab axe.</l>
                    <l xml:id="d001l142" n="106">Hanc tamen innumerae gentes coluere, coluntque,</l>
                    <l xml:id="d001l143" n="107">Frigoribus etiam mediis sua rura domosque.</l>
                    <l xml:id="d001l144" n="108">Quid referam Thracum regem, quibus imperet oris,</l>
                    <l xml:id="d001l145" n="109">Quosque regat late populos, quibus asperat ingens</l>
                    <l xml:id="d001l146" n="110">Strymonias Aquilo ventosis flatibus undas?</l>
                    <l xml:id="d001l147" n="111">Frigentis Scythiae non carmine prosequar oras</l>
                    <l xml:id="d001l148" n="112">Arvaque, et ad gelidum constructa mapalia littus;</l>
                    <l xml:id="d001l149" n="113">Hic ubi pastores ursorum pellibus usi et</l>
                    <l xml:id="d001l150" n="114">Frigora nil curant hyemis, specubusque iuvencos</l>
                    <l xml:id="d001l151" n="115">Includunt et proceras dant ignibus ornos,</l>
                    <l xml:id="d001l152" n="116">Sive oritur canis Icarius, scu frigida caelo</l>
                    <l xml:id="d001l153" n="117">Nix cadit et niveo terras obnubit amictu.</l>
                    <l xml:id="d001l154" n="118">Extremi Garamantes habent armenta gregesque,</l>
                    <l xml:id="d001l155" n="119">Quos numquam stabulis claudunt, et nocte dieque,</l>
                    <l xml:id="d001l156" n="120">Aut silvas, aut prata tenent, semperque vagantur.</l>
                    <l xml:id="d001l157" n="121">Illic perpetua est aestas et nescia brumae</l>
                    <l xml:id="d001l158" n="122">Torrida, sed superante aestu caelique calore</l>
                    <l xml:id="d001l159" n="123">Unda tepet longe Oceani et cava flumina fervent.</l>
                    <l xml:id="d001l160" n="124">Insuper Aethiopum gens totum nota per orbem est</l>
                    <l xml:id="d001l161" n="125">Atque Arabum, nec non populorum, qui loca zonae,</l>
                    <l xml:id="d001l162" n="126">Quae media est tepidas inter, quam torret iniquis</l>
                    <l xml:id="d001l163" n="127">Sol radiis: non posse gelu perferre, nec aestus</l>
                    <l xml:id="d001l164" n="128">Terrarum pontique genus mortale putabat</l>
                    <l xml:id="d001l165" n="129">Aetas prisca hominum quondam, quae vana fuerunt</l>
                    <l xml:id="d001l166" n="130">Somnia. Nam iuvenis virtus spectata sub armis</l>
                    <l xml:id="d001l167" n="131">Pellaei haud potuit longum differre morarique,</l>
                    <l xml:id="d001l168" n="132">Atque rei veterem famam dubiumque removit.</l>
                    <l xml:id="d001l169" n="133">Ille etenim valido formavit remige classem,</l>
                    <l xml:id="d001l170" n="134">Elegitque duces assuetos vincere semper</l>
                    <l xml:id="d001l171" n="135">Bellando, iussitque novas inquirere terras,</l>
                    <l xml:id="d001l172" n="136">Quique sinus magni Oceani Austrum inter et Eurum</l>
                    <l xml:id="d001l173" n="137">Detegerent, qui dum sulcarent invia quondam</l>
                    <l xml:id="d001l174" n="138">Aequora terrarumque plagas videre per aequor.</l>
                    <l xml:id="d001l175" n="139">Taprobana in medio posita est, quarum insula laeti</l>
                    <l xml:id="d001l176" n="140">Dives agri, dives gemmarum aurique, boumque,</l>
                    <l xml:id="d001l177" n="141">Atque frequens late populis, corruptaque nullo</l>
                    <l xml:id="d001l178" n="142">Aeris infecti vitio, sed quaerere testes</l>
                    <l xml:id="d001l179" n="143">Tantarum haud opus est rerum, namque aequoris aestus</l>
                    <l xml:id="d001l180" n="144">Arentis Libyae tenuerunt fortibus alnis</l>
                    <l xml:id="d001l181" n="145">Iam Lusitani, fundaruntque oppida et urbes,</l>
                    <l xml:id="d001l182" n="146">Et nautis iter insuetum invenere, novamque</l>
                    <l xml:id="d001l183" n="147">Tellurem, populosque alios immanibus ausis.</l>
                    <l xml:id="d001l184" n="148">Ipse ego iam Libyae ratibus vada salsa cucurri,</l>
                    <l xml:id="d001l185" n="149">Guineamque adii gemmarum aurique feracem.</l>
                    <l xml:id="d001l186" n="150">Quin etiam cum saepe iterans maria alta profundi</l>
                    <l xml:id="d001l187" n="151">Oceani, Gades ultra prope Lusitanos,</l>
                    <l xml:id="d001l188" n="152">Noctesque totosque dies vigil observabam</l>
                    <l xml:id="d001l189" n="153">Littore ab occiduo, quaedam vaga flamina certis</l>
                    <l xml:id="d001l190" n="154">Temporibus anni et certis spirare diebus:</l>
                    <l xml:id="d001l191" n="155">Haec gigni ex aliqua tantum tellure putabam,</l>
                    <l xml:id="d001l192" n="156">Quam rebar longe distantem a littore nostro.</l>
                    <l xml:id="d001l193" n="157">Quid memorem populum undantem, quem Scandia misit</l>
                    <l xml:id="d001l194" n="158">Frigida in has partes, quas tunc vastavit, et igni</l>
                    <l xml:id="d001l195" n="159">Tradidit, et praeda in patriam remeavit opima?</l>
                    <l xml:id="d001l196" n="160">Extremique Scythae montes liquere supremos</l>
                    <l xml:id="d001l197" n="161">Mongalli atque armis Asiam domuere, tenentque</l>
                    <l xml:id="d001l198" n="162">Imperio quasdam partes. Islandia ponto</l>
                    <l xml:id="d001l199" n="163">Oceani vasto est, rigida et porrecta sub Ursa,</l>
                    <l xml:id="d001l200" n="164">Perque dies multos distans a littore Thule.</l>
                    <l xml:id="d001l201" n="165">Accessi has olim partes, ubi non ego vidi</l>
                    <l xml:id="d001l202" n="166">Perpetuis nivibus montes albescere semper:</l>
                    <l xml:id="d001l203" n="167">Non etiam hic frigus penetrale ita regnat, ut unda</l>
                    <l xml:id="d001l204" n="168">Fluminea haud possit gelidum se evolvere in aequor,</l>
                    <l xml:id="d001l205" n="169">Pascunturque ferae silvas, maria aspera delphin</l>
                    <l xml:id="d001l206" n="170">Hic secat, atque lupus fluviorum pascitur undis.</l>
                    <l xml:id="d001l207" n="171">Innumerabilibus populis cum terra frequens sit,</l>
                    <l xml:id="d001l208" n="172">Occasum quis nam variis sine gentibus esse,</l>
                    <l xml:id="d001l209" n="173">Et sine terrarum spatio pelagique negabit?</l>
                    <l xml:id="d001l210" n="174">Terrae etenim septem pars est subiecta Trioni,</l>
                    <l xml:id="d001l211" n="175">Pars etiam subiecta Noto, subiectaque Eoo,</l>
                    <l xml:id="d001l212" n="176">Unde aliqui veteres olim, qui non nisi partem</l>
                    <l xml:id="d001l213" n="177">Noverunt mediam hanc terrae, maris esse putarunt</l>
                    <l xml:id="d001l214" n="178">Oceani immensosque sinus atque alta fluenta,</l>
                    <l xml:id="d001l215" n="179">Quae tegerent spatium hoc indeficientibus undis.</l>
                    <l xml:id="d001l216" n="180">Conscia sed veri longa experientia damnat</l>
                    <l xml:id="d001l217" n="181">Hanc rem, credibilem quondam, qua praevius almum</l>
                    <l xml:id="d001l218" n="182">Lucifer adventare diem mortalibus aegris</l>
                    <l xml:id="d001l219" n="183">Nuntiat. Innumeras dicunt sub sole oriente</l>
                    <l xml:id="d001l220" n="184">Oceani nautas vidisse per aequora terras</l>
                    <l xml:id="d001l221" n="185">Et longe distans a nostro littore littus.</l>
                    <l xml:id="d001l222" n="186">Has interposita est sat multum nota Cipango,</l>
                    <l xml:id="d001l223" n="187">Multarum rerum dives, nec flumina desunt</l>
                    <l xml:id="d001l224" n="188">Auroque et variis semper currentia gemmis.</l>
                    <l xml:id="d001l225" n="189">Esse habitatum etiam quidquid sol aureus ambit</l>
                    <l xml:id="d001l226" n="190">Lumine purpureo haud dubium est, dumque hoc mare nauta</l>
                    <l xml:id="d001l227" n="191">Verberat arboribus, semper nova regna prius non</l>
                    <l xml:id="d001l228" n="192">Visa videt, tractusque maris, terrasque patentes.</l>
                    <l xml:id="d001l229" n="193">Hinc etiam magni heroes bellique domique</l>
                    <l xml:id="d001l230" n="194">Praeclarum duxere genus: Germania testis,</l>
                    <l xml:id="d001l231" n="195">Galliaque, et nostris divisa Britannia terris,</l>
                    <l xml:id="d001l232" n="196">Quique bibunt undam Eridani, Rubiconis et amnem,</l>
                    <l xml:id="d001l233" n="197">Vulturnique colunt ripas, atque Acidis oras</l>
                    <l xml:id="d001l234" n="198">Trinacrii, et longe montes littusque Pachini;</l>
                    <l xml:id="d001l235" n="199">Nunc quoque tot proceres, habitant qui maxima regna</l>
                    <l xml:id="d001l236" n="200">Europae, stirpem illorum sese esse fatentur.</l>
                    <l xml:id="d001l237" n="201">Spero equidem post me non multo tempore nautas</l>
                    <l xml:id="d001l238" n="202">Venturos, retegent sparsas qui per mare terras,</l>
                    <l xml:id="d001l239" n="203">Littus et invenient occasu a solis ad ortum</l>
                    <l xml:id="d001l240" n="204">Continuum, quae crediderant iam lapsa virorum</l>
                    <l xml:id="d001l241" n="205">Secula tot vana esse hominum figmenta, nec ullum</l>
                    <l xml:id="d001l242" n="206">Ulterius posse esse solum, sed inhospita tantum</l>
                    <l xml:id="d001l243" n="207">Aequora et Oceani tantum notissima monstris.</l>
                    <l xml:id="d001l244" n="208">Hanc igitur terramque coli, trabibusque profundum</l>
                    <l xml:id="d001l245" n="209">Proscindi haud dubium est, et quae mala frigora densant</l>
                    <l xml:id="d001l246" n="210">Ipse calor laxat, passa est quaeque herba calores,</l>
                    <l xml:id="d001l247" n="211">Rore suo hanc reficit per noctis luna tenebras,</l>
                    <l xml:id="d001l248" n="212">Nam nitidus cum sol sero sub vespere terras</l>
                    <l xml:id="d001l249" n="213">Liquit et ante oriens quam sese ostendet ab orbe</l>
                    <l xml:id="d001l250" n="214">Eoo, aerios rores bibit arida tellus.</l>
                    <l xml:id="d001l251" n="215">Hinc laetae veniunt segetes et mollia campis</l>
                    <l xml:id="d001l252" n="216">Gramina, et occultas vires terra alma ministrat</l>
                    <l xml:id="d001l253" n="217">Arboribus: virgulta greges et roscida tondent</l>
                    <l xml:id="d001l254" n="218">Pascua, et in dumis ducit rosa nata colorem.</l>
                    <l xml:id="d001l255" n="219">Hactenus ut finem faciam, Perenotte, loquendi,</l>
                    <l xml:id="d001l256" n="220">Dum causam expedio, quae me tentare profundum</l>
                    <l xml:id="d001l257" n="221">Impulit, ut ternas Fernando a rege carinas</l>
                    <l xml:id="d001l258" n="222">Instructas peterem, patriis qui nuper ab oris,</l>
                    <l xml:id="d001l259" n="223">Quas secat Hesperius foecundo flumine Baetis,</l>
                    <l xml:id="d001l260" n="224">Expulerat Numidas atque agmina Barbara victor.</l>
                    <l xml:id="d001l261" n="225">Tunc ternas dedit ille rates, quas laetus ad undam</l>
                    <l xml:id="d001l262" n="226">Pallensis portus deduxi robore duro,</l>
                    <l xml:id="d001l263" n="227">Pendula perque altum converti carbasa versus</l>
                    <l xml:id="d001l264" n="228">Non longe positas Hispano a littore Gades,</l>
                    <l xml:id="d001l265" n="229">Cum silvis iam poma rubent et collibus uva</l>
                    <l xml:id="d001l266" n="230">Iam rubet, et foetu curvatur pampinus, et cum</l>
                    <l xml:id="d001l267" n="231">Trans mare, permetuens hibernos garrula soles</l>
                    <l xml:id="d001l268" n="232">Remigio volat alarum, brumamque nivesque</l>
                    <l xml:id="d001l269" n="233">Increpitat, tepidosque dies adfectat hirundo,</l>
                    <l xml:id="d001l270" n="234">Atque catervatim Maurusia regna revisunt.</l>
                    <l xml:id="d001l271" n="235">Nam circum facies placidi maris, et celer Eurus</l>
                    <l xml:id="d001l272" n="236">Et mitis, monstrabat iter per caerula tutum.</l>
                    <l xml:id="d001l273" n="237">Pinzones mecum vexi, qui marmora nostra</l>
                    <l xml:id="d001l274" n="238">Atque mare Oceanum lustrarunt abiete longa,</l>
                    <l xml:id="d001l275" n="239">Et ventis hyeme in media se opponere norant.</l>
                    <l xml:id="d001l276" n="240">Una frater erat non belli ignarus et alto</l>
                    <l xml:id="d001l277" n="241">Venturas tempestates praedicere, et Austros.</l>
                    <l xml:id="d001l278" n="242">Miles erat mecum solitus tolerare laborem</l>
                    <l xml:id="d001l279" n="243">Militiamque gravem, durique incommoda belli</l>
                    <l xml:id="d001l280" n="244">Fernando sub rege, suis dum Barbara terris</l>
                    <l xml:id="d001l281" n="245">Agmina victor ovans infestis expulit armis.</l>
                    <l xml:id="d001l282" n="246">Difficili haud cursu tranquilla per aequora Cades</l>
                    <l xml:id="d001l283" n="247">Deveni; hic donis opulentum et marmore vivo</l>
                    <l xml:id="d001l284" n="248">Templum adii Christo extructum, cui debita feci</l>
                    <l xml:id="d001l285" n="249">Vota libens, Patrique simul, ne regna petentem</l>
                    <l xml:id="d001l286" n="250">Extera me tandem sineret, sociosque, ratesque</l>
                    <l xml:id="d001l287" n="251">Illidi scopulis mergive sub aequore vasto:</l>
                    <l xml:id="d001l288" n="252">Et tu stella maris, quae non te condis, ut astra</l>
                    <l xml:id="d001l289" n="253">Cuncta solent, toto effulges sed semper Olympo,</l>
                    <l xml:id="d001l290" n="254">Cui cedit splendore nitens luna et rutilus sol,</l>
                    <l xml:id="d001l291" n="255">Ille diem terris quamquam vehat et vehat illa</l>
                    <l xml:id="d001l292" n="256">Siderea noctis caeli per inania lumen,</l>
                    <l xml:id="d001l293" n="257">Dum nos hac classe exigua freta mota tenemus,</l>
                    <l xml:id="d001l294" n="258">Incerti quo nostra ferant vaga lintea venti,</l>
                    <l xml:id="d001l295" n="259">Da nostram hanc puppem portus intrare, marisque</l>
                    <l xml:id="d001l296" n="260">Per tantos tutam ire sinus. Ferque, inclyta Virgo,</l>
                    <l xml:id="d001l297" n="261">Ipsa viam hanc facilem miseris: tu namque potentem</l>
                    <l xml:id="d001l298" n="262">Concilias nobis caeli terraeque Parentem.</l>
                    <l xml:id="d001l299" n="263">Post ubi legerunt pontes et vincula nautae,</l>
                    <l xml:id="d001l300" n="264">Mox celer immensum conscendi a Gadibus aequor</l>
                    <l xml:id="d001l301" n="265">Et cursum pelago intendi, qua praecipitans sol</l>
                    <l xml:id="d001l302" n="266">Occiduam in Cancri vergit sub sidere partem,</l>
                    <l xml:id="d001l303" n="267">Sidereum linquens caelum surgentibus umbris.</l>
                    <l xml:id="d001l304" n="268">Canariasque viam versus tentamus, ibique</l>
                    <l xml:id="d001l305" n="269">Flammiferam legimus Teneriffem, e vertice cuius</l>
                    <l xml:id="d001l306" n="270">Saxum ingens altumque globos prorumpere ad auras</l>
                    <l xml:id="d001l307" n="271">Flammarum, et longo tractu splendescere noctem,</l>
                    <l xml:id="d001l308" n="272">Praecipue Eois cum flant e partibus Euri.</l>
                    <l xml:id="d001l309" n="273">Ignarus tamen ipse viae, nec territus unda</l>
                    <l xml:id="d001l310" n="274">Insolita, aut metuens incognita sidera nautis,</l>
                    <l xml:id="d001l311" n="275">Ausus vel stagna alta ratis proscindere rostro,</l>
                    <l xml:id="d001l312" n="276">Sed summi Patris auxilio confisus, et aura,</l>
                    <l xml:id="d001l313" n="277">Ad Fortunatas Euro feror alite terras.</l>
                    <l xml:id="d001l314" n="278">Hic ubi mane novo sacris de more peractis,</l>
                    <l xml:id="d001l315" n="279">Oceani ingredior latices prius intentatos,</l>
                    <l xml:id="d001l316" n="280">Tunc nostras primum senserunt aequora puppes,</l>
                    <l xml:id="d001l317" n="281">Quae nullae secuere rates, non navita vidit.</l>
                    <l xml:id="d001l318" n="282">Pandimus et velorum alas, nosque Eurus euntes</l>
                    <l xml:id="d001l319" n="283">Prosequitur, validis et lintea flatibus implet.</l>
                    <l xml:id="d001l320" n="284">Conversus vero ad socios sic ora resolvi:</l>
                    <l xml:id="d001l321" n="285">'Navita, vel milesque fuat, qui lumina primus</l>
                    <l xml:id="d001l322" n="286">Per noctem, aut molem et montes aspexerit, hunc Rex</l>
                    <l xml:id="d001l323" n="287">Extremae Hesperiae donabit munere multo;</l>
                    <l xml:id="d001l324" n="288">Quare agite, o socii, gemmis auroque petamus</l>
                    <l xml:id="d001l325" n="289">Non gravidam bellis terram, nec littora nostris</l>
                    <l xml:id="d001l326" n="290">Pervia'. Et his dictis assueta invertere fluctus</l>
                    <l xml:id="d001l327" n="291">Remigiis pubes securas navigat undas.</l>
                    <l xml:id="d001l328" n="292">Ipse ego surgentem solem vagaque astra notabam,</l>
                    <l xml:id="d001l329" n="293">Nec non occasus illorum, et nubila, et aure</l>
                    <l xml:id="d001l330" n="294">Intenta spirantem auram, placidique tenorem</l>
                    <l xml:id="d001l331" n="295">Servabam maris incoeptum, et mea semper ad astra</l>
                    <l xml:id="d001l332" n="296">Lumina vertebam, nam me non noctibus illis</l>
                    <l xml:id="d001l333" n="297">Ulla quies (pacata forent licet aequora) pressit.</l>
                    <l xml:id="d001l334" n="298">Hoc cursu magnetem illum, quo in pixide nautae</l>
                    <l xml:id="d001l335" n="299">Utuntur, quo monstret iter, non semper eundem</l>
                    <l xml:id="d001l336" n="300">Deprendi spectare locum, stellamque polarem</l>
                    <l xml:id="d001l337" n="301">(Ut dicunt): nostris res nondum haec cognita nautis.</l>
                    <l xml:id="d001l338" n="302">Orta dies sine nube, Euri surgebat ab oris,</l>
                    <l xml:id="d001l339" n="303">Et radiis sol purpureis et lampade fulva</l>
                    <l xml:id="d001l340" n="304">Aureus Eoum spargebat lumine littus,</l>
                    <l xml:id="d001l341" n="305">Trigintaque dies iam vela inflaverat Eurus</l>
                    <l xml:id="d001l342" n="306">Cum timidus nollet ultra procedere miles;</l>
                    <l xml:id="d001l343" n="307">Sed quamvis cuncti vellent in regna reverti</l>
                    <l xml:id="d001l344" n="308">Hesperiae, longi pertaesi per freta cursus,</l>
                    <l xml:id="d001l345" n="309">Ipse viam tamen haud volui convertere, namque</l>
                    <l xml:id="d001l346" n="310">Classis erat non fracta Noto, non murice caeco,</l>
                    <l xml:id="d001l347" n="311">Nec fractus miles pugnata ob bella per undas.</l>
                    <l xml:id="d001l348" n="312">Turbatur semel atque iterum formidine ductor,</l>
                    <l xml:id="d001l349" n="313">Dum toties vidisse solum per lata putavit</l>
                    <l xml:id="d001l350" n="314">Aequora, saepe maris frustra tranasse profundum</l>
                    <l xml:id="d001l351" n="315">Herbosum, et varias volucres, populosque natantum</l>
                    <l xml:id="d001l352" n="316">Haud nostris forma similes, tunc miles amarus</l>
                    <l xml:id="d001l353" n="317">In me tumidusque ira mussabat, et ense</l>
                    <l xml:id="d001l354" n="318">Saepe minabatur mihi mortem, cum tegit umbra</l>
                    <l xml:id="d001l355" n="319">Nox caelum, vel luce dies, et spargere in aequor</l>
                    <l xml:id="d001l356" n="320">Insuper, atque novam monstris me linquere praedam.</l>
                    <l xml:id="d001l357" n="321">Iamque orbem vaga luna suum compleverat et iam</l>
                    <l xml:id="d001l358" n="322">E summo rediens sese ostentabat Olympo</l>
                    <l xml:id="d001l359" n="323">Lumine sublustri, cum iam nox ipsa teneret</l>
                    <l xml:id="d001l360" n="324">Oceanum et terras caligine, et Eurus apertos</l>
                    <l xml:id="d001l361" n="325">Per fluctus ageret tenui iam flamine puppes:</l>
                    <l xml:id="d001l362" n="326">'Visa mihi haud longe terra est' Rodericus Hiberus</l>
                    <l xml:id="d001l363" n="327">Navita ait summi servans carchesia mali</l>
                    <l xml:id="d001l364" n="328">'Nonne etiam Zephyrum flantem sentitis et auram</l>
                    <l xml:id="d001l365" n="329">Iam notam nautis?' E tellure propinqua</l>
                    <l xml:id="d001l366" n="330">Laetitia exultant omnes laetique salutant</l>
                    <l xml:id="d001l367" n="331">Vocibus hanc visam post tanta pericula terram,</l>
                    <l xml:id="d001l368" n="332">Nauticus aequoreas tunc clamor personat undas:</l>
                    <l xml:id="d001l369" n="333">Hanc piceis mixtam tenebris prospexi ego primum,</l>
                    <l xml:id="d001l370" n="334">Mox comites videre alii, cum nox silet atra.</l>
                    <l xml:id="d001l371" n="335">Tunc socios terram hanc versus convertere proras</l>
                    <l xml:id="d001l372" n="336">Confestim iubeo nautasque incumbere remis,</l>
                    <l xml:id="d001l373" n="337">Vixque iubar caelo sese ostentabat et astra</l>
                    <l xml:id="d001l374" n="338">Cedebant primo radiantis solis in ortu:</l>
                    <l xml:id="d001l375" n="339">Gratior haud umquam terris, nec laetior orta est</l>
                    <l xml:id="d001l376" n="340">Ulla dies, mage nec claro sese extulit ortu.</l>
                    <l xml:id="d001l377" n="341">Nam circum mare pacatum ridebat et alto</l>
                    <l xml:id="d001l378" n="342">Nostra vehebatur pelago sine remige classis,</l>
                    <l xml:id="d001l379" n="343">Cum procul aerios montes, geminasque videmus</l>
                    <l xml:id="d001l380" n="344">Circuitu longo sparsas per caerula terras,</l>
                    <l xml:id="d001l381" n="345">Mox alias, mox inde alias: nam clara fuerunt</l>
                    <l xml:id="d001l382" n="346">Signa prius nobis sulcantibus haud procul esse</l>
                    <l xml:id="d001l383" n="347">Tellurem optatam toties, votisque petitam.</l>
                    <l xml:id="d001l384" n="348">Hic nos laetitia lacrimas effudimus, altumque</l>
                    <l xml:id="d001l385" n="349">Aethera, spectantes Christo, Mariaeque parenti,</l>
                    <l xml:id="d001l386" n="350">Aeternoque Patri, geminos qui temperat axes,</l>
                    <l xml:id="d001l387" n="351">Reddidimus cuncti submisso poplite grates,</l>
                    <l xml:id="d001l388" n="352">Quaeis nostrae ducibus cursum tenuere carinae</l>
                    <l xml:id="d001l389" n="353">Iam tutum et nullo ventorum turbine victae,</l>
                    <l xml:id="d001l390" n="354">Et nullo comitum amisso; dehinc talia fudi,</l>
                    <l xml:id="d001l391" n="355">Convertens oculorum orbes convexa ad Olympi:</l>
                    <l xml:id="d001l392" n="356">'Tu Pater omnipotens ignota per aequora cursus</l>
                    <l xml:id="d001l393" n="357">Da faciles, ne nos inter maria invia surgens</l>
                    <l xml:id="d001l394" n="358">In pelagi cursus Auster ferat atque recursus'.</l>
                    <l xml:id="d001l395" n="359">Harum prima novos flores herbasque tenebat,</l>
                    <l xml:id="d001l396" n="360">Arboris et virides frondes; fontesque lacumque</l>
                    <l xml:id="d001l397" n="361">Hac media ingentem vidi, nam nullus ibi mons</l>
                    <l xml:id="d001l398" n="362">Eripiens prospectum oculis erat aequora iuxta.</l>
                    <l xml:id="d001l399" n="363">Currebat gens ad littus visura carinas</l>
                    <l xml:id="d001l400" n="364">Attonita et stupefacta rei novitate, putabatque</l>
                    <l xml:id="d001l401" n="365">Esse rates nostras tot monstra natantia ponto.</l>
                    <l xml:id="d001l402" n="366">Tangimus hoc fessi littus, laetique subimus</l>
                    <l xml:id="d001l403" n="367">Guananaim portum, parvamque intravimus urbem,</l>
                    <l xml:id="d001l404" n="368">Et grato accepti hospitio revocamus opima</l>
                    <l xml:id="d001l405" n="369">Amissas mensa vires. Nam mitis erat gens,</l>
                    <l xml:id="d001l406" n="370">Vultus item est illis placidus, frons lata licet sit,</l>
                    <l xml:id="d001l407" n="371">Quae corpus paulum et faciem turpabat, et ora.</l>
                    <l xml:id="d001l408" n="372">Non forma exiguum corpus, crinemque resectum</l>
                    <l xml:id="d001l409" n="373">Supra aures crassum et nigrum pars maior habebat.</l>
                    <l xml:id="d001l410" n="374">Estque color oleae similis, qui vergit ad atrum.</l>
                    <l xml:id="d001l411" n="375">Atque aliquis nudatum ensem, gladiumve tenebat,</l>
                    <l xml:id="d001l412" n="376">Tractabatque manu, ceu lignum, at post ubi apertum</l>
                    <l xml:id="d001l413" n="377">Aspexit vulnus, trepidansque gemensque dolebat.</l>
                    <l xml:id="d001l414" n="378">Quaerebat signis an nos venisse suprema</l>
                    <l xml:id="d001l415" n="379">E sede aetherea, et caeli colere ardua tecta,</l>
                    <l xml:id="d001l416" n="380">Atque una cum caelitibus. Ferrique per urbem</l>
                    <l xml:id="d001l417" n="381">Tunc belli signum iubeo, passimque viarum</l>
                    <l xml:id="d001l418" n="382">Strata per atque forum cornu instrepuere recurvo,</l>
                    <l xml:id="d001l419" n="383">Et totam implevere novis clangoribus urbem.</l>
                    <l xml:id="d001l420" n="384">Parte alia fractos sonitus dedit aenea moles</l>
                    <l xml:id="d001l421" n="385">Flammis permixtos rutilis, et littus et aequor</l>
                    <l xml:id="d001l422" n="386">Intremuere sono insolito: longe insula Cubae</l>
                    <l xml:id="d001l423" n="387">Audiit et sonitu gens est exterrita tanto.</l>
                    <l xml:id="d001l424" n="388">Urbemque hanc parvam sine caede et sanguine regnis</l>
                    <l xml:id="d001l425" n="389">Hesperiae primum adiunxi, namque ordine cuncti</l>
                    <l xml:id="d001l426" n="390">Acta palam assensu cives populusque probarunt.</l>
                    <l xml:id="d001l427" n="391">Non fluat e terrae venis aurive metallum,</l>
                    <l xml:id="d001l428" n="392">Aut aeris, ferrive licet, sitque insula pauper,</l>
                    <l xml:id="d001l429" n="393">At gens illa tamen gestat bipatentibus aurum</l>
                    <l xml:id="d001l430" n="394">Naribus. Hic gentes sunt nudae et versicolore</l>
                    <l xml:id="d001l431" n="395">Pictura exornant corpus. Armantque praeustas</l>
                    <l xml:id="d001l432" n="396">Piscis dente sudes vice ferri, sunt quibus hostes</l>
                    <l xml:id="d001l433" n="397">Pellere consueti et circum sua regna tueri.</l>
                    <l xml:id="d001l434" n="398">Septem ex his iuvenes mecum per caerula vexi.</l>
                    <l xml:id="d001l435" n="399">Hic vidi aspectu horribili torvoque Molossos,</l>
                    <l xml:id="d001l436" n="400">Quos sine latratu referunt componere soles.</l>
                    <l xml:id="d001l437" n="401">Atque hic non pelagi tractus, non noscere mores</l>
                    <l xml:id="d001l438" n="402">Permisit breve me tempus, nam nocte dieque</l>
                    <l xml:id="d001l439" n="403">Detegere has terras ingens me cura premebat.</l>
                    <l xml:id="d001l440" n="404">Mox iter ingentis direxi ad littora Cubae;</l>
                    <l xml:id="d001l441" n="405">Quattuor aspexi non longe per freta terras,</l>
                    <l xml:id="d001l442" n="406">Quarum cuncta novis redolebant floribus arva,</l>
                    <l xml:id="d001l443" n="407">Consita erant passim arboribus, queis garrula lympha</l>
                    <l xml:id="d001l444" n="408">Non deerat, fugiens per gramina odora, rigansque</l>
                    <l xml:id="d001l445" n="409">Vicinum nemus atque halantes floribus hortos.</l>
                    <l xml:id="d001l446" n="410">Res vero bis terris nulla est mihi visa relatu</l>
                    <l xml:id="d001l447" n="411">Digna mage hac, quam nunc memorabo: ramus adoptat</l>
                    <l xml:id="d001l448" n="412">Ramum alium, variis foliis varioque colore,</l>
                    <l xml:id="d001l449" n="413">Pomaque sunt intus varios servantia succos</l>
                    <l xml:id="d001l450" n="414">Cortice non simili, mater quae stipite ab uno</l>
                    <l xml:id="d001l451" n="415">Daedala terra creat; haec numquam poscit avari</l>
                    <l xml:id="d001l452" n="416">Dura ministeria agricolae sub tempore veris.</l>
                    <l xml:id="d001l453" n="417">Dehinc nos ardentes placido cava lintea ponto</l>
                    <l xml:id="d001l454" n="418">Solvimus atque viam velis deflectimus inter</l>
                    <l xml:id="d001l455" n="419">Has pelago sparsas nullo discrimine terras.</l>
                    <l xml:id="d001l456" n="420">Illic nos silvas legimus, quas longa gerebant</l>
                    <l xml:id="d001l457" n="421">Littora, et arva simul nullis obnoxia rastris;</l>
                    <l xml:id="d001l458" n="422">Vidi lanigeras non longe a littore silvas</l>
                    <l xml:id="d001l459" n="423">Et passim arboreis pendentia vellera ramis.</l>
                    <l xml:id="d001l460" n="424">Vidi et odoratos alio sed littore lucos,</l>
                    <l xml:id="d001l461" n="425">Frondentes quorum rami mollissima servant</l>
                    <l xml:id="d001l462" n="426">Vellera, quae levibus siliquis inclusa teguntur.</l>
                    <l xml:id="d001l463" n="427">Quid memorem pictas volucres, quae florea circum</l>
                    <l xml:id="d001l464" n="428">Prata volant, cantusque suos noctique dieique</l>
                    <l xml:id="d001l465" n="429">Aequant, et variis implent concentibus auras?</l>
                    <l xml:id="d001l466" n="430">Frondosisque sedens ramis Philomela canebat,</l>
                    <l xml:id="d001l467" n="431">Quas inter canit Eois non natus in oris</l>
                    <l xml:id="d001l468" n="432">Psittacus, et volucrum cantus imitatur, et altis</l>
                    <l xml:id="d001l469" n="433">Arboribus strepit, et lingua nova verba loquaci</l>
                    <l xml:id="d001l470" n="434">Ingeminat, repetitque avium per guttura voces.</l>
                    <l xml:id="d001l471" n="435">Hic volucres fundunt cantus sub mense Decembri,</l>
                    <l xml:id="d001l472" n="436">Pars dulcem frondentis alunt in vertice pinus</l>
                    <l xml:id="d001l473" n="437">Progeniem, pars ova fovent, pars arbore nigra</l>
                    <l xml:id="d001l474" n="438">Nidificant latebrisque domos frondentibus abdunt,</l>
                    <l xml:id="d001l475" n="439">Namque dies erat hic tepidus, ceu vere rubenti.</l>
                    <l xml:id="d001l476" n="440">Non desunt illic portus et flumina nautis</l>
                    <l xml:id="d001l477" n="441">Grata nimis Zephyri si quando spiritus undis</l>
                    <l xml:id="d001l478" n="442">Insonat insequiturque rates revoluta per alta.</l>
                    <l xml:id="d001l479" n="443">Accessi tandem Cubam, magnumque fluentum</l>
                    <l xml:id="d001l480" n="444">Tendere in Oceanum vidi, portumque capacem</l>
                    <l xml:id="d001l481" n="445">Non parvae intravi classis, tutumque procellis;</l>
                    <l xml:id="d001l482" n="446">Namque erat hic portus saxis circundatus altis,</l>
                    <l xml:id="d001l483" n="447">In morem stagnantis aquae, quo clausa silebat</l>
                    <l xml:id="d001l484" n="448">Unda, nec undantes fluctus ventosque timebat.</l>
                    <l xml:id="d001l485" n="449">Nec longum haec statio tenuit me, sed cava ponto</l>
                    <l xml:id="d001l486" n="450">Vela dedi, numquam linquens ea littora Cubae</l>
                    <l xml:id="d001l487" n="451">Per multos soles. Resonans sed flatus ab alto</l>
                    <l xml:id="d001l488" n="452">Vertice spirantis Boreae et maris unda tumescens</l>
                    <l xml:id="d001l489" n="453">Terruit ulterius procedere. Nec mora vento</l>
                    <l xml:id="d001l490" n="454">Obverti adverso sinuosa per aequora cursum,</l>
                    <l xml:id="d001l491" n="455">Permetuens instantem hyemem, pelagique furorem,</l>
                    <l xml:id="d001l492" n="456">Et gemitum. Cum iam Boreas nos horrifer oris</l>
                    <l xml:id="d001l493" n="457">Quiqueiae appulerat, legerent et carbasa nautae</l>
                    <l xml:id="d001l494" n="458">Laetitia perfusi animum et de more coronas</l>
                    <l xml:id="d001l495" n="459">Puppibus aptarent, subito praetoria pinus</l>
                    <l xml:id="d001l496" n="460">Est brevibus inflicta vadis, qua longa iacebat</l>
                    <l xml:id="d001l497" n="461">Saxea planities subter mare, puppis et imis</l>
                    <l xml:id="d001l498" n="462">Solvitur icta vadis, nautasque relinquit in undis.</l>
                    <l xml:id="d001l499" n="463">Continuo impellunt socii per caerula cymbas,</l>
                    <l xml:id="d001l500" n="464">Auxiliumque ferunt timidis, ratibusque reponunt</l>
                    <l xml:id="d001l501" n="465">Incolumes: navis scopulo sic fracta resedit.</l>
                    <l xml:id="d001l502" n="466">Corpora sed madidi comites dum littore curant</l>
                    <l xml:id="d001l503" n="467">Et sagula ad tepidum solem madefacta reponunt,</l>
                    <l xml:id="d001l504" n="468">Protinus ingredior densum nemus; hic ubi primum</l>
                    <l xml:id="d001l505" n="469">Conspexi indigenas cursu iuga celsa secantes,</l>
                    <l xml:id="d001l506" n="470">Nosque videre viros cupidi, nova cernere regna,</l>
                    <l xml:id="d001l507" n="471">Tela manu intrepidi capimus, sequimurque fugaces.</l>
                    <l xml:id="d001l508" n="472">Tunc illi celerare viam, et transmittere cursu</l>
                    <l xml:id="d001l509" n="473">Praecipiti patrios colles, et fidere silvis:</l>
                    <l xml:id="d001l510" n="474">Haud aliter fugere viri montes super altos,</l>
                    <l xml:id="d001l511" n="475">Quam timidi damae sub primae tempora lucis</l>
                    <l xml:id="d001l512" n="476">Conspecto procul herbosa in convalle leonum</l>
                    <l xml:id="d001l513" n="477">Agmine, dum silvis errant, sic illa petivit</l>
                    <l xml:id="d001l514" n="478">Turba virum loca nota metu, seque abdidit umbris.</l>
                    <l xml:id="d001l515" n="479">Compressi subito gressum tristisque redibam</l>
                    <l xml:id="d001l516" n="480">Ad naves sine praeda, ederis cum condita virgo</l>
                    <l xml:id="d001l517" n="481">Concussit folia et frondes, quibus ipsa latebat.</l>
                    <l xml:id="d001l518" n="482">Has motas petimus frondes, tunc abdita virgo</l>
                    <l xml:id="d001l519" n="483">Exiluit facie insignis, sed fusca colore;</l>
                    <l xml:id="d001l520" n="484">Confestim illa capi sese permisit et una</l>
                    <l xml:id="d001l521" n="485">Mecum incedebat silvis non moesta sub altis.</l>
                    <l xml:id="d001l522" n="486">Haec ducta ad naves epulis expletur, et alba</l>
                    <l xml:id="d001l523" n="487">Induitur laena, disponuntque ordine crines,</l>
                    <l xml:id="d001l524" n="488">Crystallum dant et digitis et iaspide; cingunt</l>
                    <l xml:id="d001l525" n="489">Virgineum latus, hic gentes nam corpora nulla</l>
                    <l xml:id="d001l526" n="490">Veste tegunt, nudi incedunt, et cum redit aestas</l>
                    <l xml:id="d001l527" n="491">Et cum bruma redit, venit et cum purpureum ver.</l>
                    <l xml:id="d001l528" n="492">Mox virgo in notos rediit iam libera colles,</l>
                    <l xml:id="d001l529" n="493">Primoresque petit nemorosa in valle latentes,</l>
                    <l xml:id="d001l530" n="494">Ostenditque habitus, atque ordine cuncta recenset,</l>
                    <l xml:id="d001l531" n="495">Narrat et ingenium gentis mite et genus alto</l>
                    <l xml:id="d001l532" n="496">E caelo venisse novum: tunc ocius omnes</l>
                    <l xml:id="d001l533" n="497">Decurrunt properi, qua semita ducit ad aequor,</l>
                    <l xml:id="d001l534" n="498">Et veniunt ad nos ultro, signisque salutant,</l>
                    <l xml:id="d001l535" n="499">Cum quibus et digitis loquimur, nutuque frequenti.</l>
                    <l xml:id="d001l536" n="500">Planitie fractam scopuli ut videre carinam,</l>
                    <l xml:id="d001l537" n="501">Tranarunt rapidi stagnantes lintribus undas,</l>
                    <l xml:id="d001l538" n="502">Et patrium ad littus remos, et vela, rudentesque,</l>
                    <l xml:id="d001l539" n="503">Et ratis arma ferunt: tunc gaza reducitur omnis</l>
                    <l xml:id="d001l540" n="504">Nautica et ad littus defertur lintribus altis:</l>
                    <l xml:id="d001l541" n="505">Nos illos donis fessos cumulamus agrestes,</l>
                    <l xml:id="d001l542" n="506">Crateras septem vitreos, et pocula septem</l>
                    <l xml:id="d001l543" n="507">Fictilia, heroum variis decorata figuris,</l>
                    <l xml:id="d001l544" n="508">Bissenasque damus tunicas, totidemque cothurnos.</l>
                    <l xml:id="d001l545" n="509">Interea dum nos iam quassam in murice puppim</l>
                    <l xml:id="d001l546" n="510">Teximus, aptamusque trabes, redit extera pubes,</l>
                    <l xml:id="d001l547" n="511">Quae nobis fuit auxilio, et lectissima secum</l>
                    <l xml:id="d001l548" n="512">Frusta auri, atque auro permixtas portat arenas,</l>
                    <l xml:id="d001l549" n="513">Et teretes donant parvo pro munere baccas.</l>
                    <l xml:id="d001l550" n="514">Noctesque totosque dies ad littora nota</l>
                    <l xml:id="d001l551" n="515">Orbe alio advectas gentes visura ruebat</l>
                    <l xml:id="d001l552" n="516">Turba virum, natisque patres, pariterque nepotes</l>
                    <l xml:id="d001l553" n="517">Permixti, armatosque duces mirantur, et auro,</l>
                    <l xml:id="d001l554" n="518">Purpura et indutos proceres, sonitusque tubarum.</l>
                    <l xml:id="d001l555" n="519">Gestat acu hic pictam tunicam, cristasque volantes,</l>
                    <l xml:id="d001l556" n="520">Hic picturatis radiantia baltea signis.</l>
                    <l xml:id="d001l557" n="521">Ast alii tenuere locum, quo quadrupedantes,</l>
                    <l xml:id="d001l558" n="522">Insultantque solo, glomerantque in littore gressus:</l>
                    <l xml:id="d001l559" n="523">Praevertuntque Notos cursu, et candore ligustra,</l>
                    <l xml:id="d001l560" n="524">Et vix in prima figunt vestigia terra.</l>
                    <l xml:id="d001l561" n="525">Miranturque novos habitus, mirantur et arma</l>
                    <l xml:id="d001l562" n="526">Bellantum non visa prius nec cognita quondam.</l>
                    <l xml:id="d001l563" n="527">Parte alia volitare vident sine remige puppes</l>
                    <l xml:id="d001l564" n="528">Atque maris penetrare sinus, licet Auster aquosis</l>
                    <l xml:id="d001l565" n="529">Incumbat pelago nimbis, hyemesque minaces</l>
                    <l xml:id="d001l566" n="530">Ingeminent, piceisque cadant e nubibus ignes.</l>
                    <l xml:id="d001l567" n="531">Sternit humi se quisque, sonum dum territus haurit</l>
                    <l xml:id="d001l568" n="532">Auribus, effundit reboans quem ferrea longe</l>
                    <l xml:id="d001l569" n="533">Machina, fumososque ignes attollit ad auras,</l>
                    <l xml:id="d001l570" n="534">Perstringitque oculos flammis fumoque sequaci.</l>
                    <l xml:id="d001l571" n="535">Erexique crucis signum venerabile curvo</l>
                    <l xml:id="d001l572" n="536">Littore confectum palma pinuque virenti,</l>
                    <l xml:id="d001l573" n="537">Quam populi circum signis nutuque colebant:</l>
                    <l xml:id="d001l574" n="538">Unanimique sacerdotes haec carmina sacra</l>
                    <l xml:id="d001l575" n="539">In laudes, Pater alme, tuas cecinere: 'Deum te</l>
                    <l xml:id="d001l576" n="540">Laudamus, trinumque Deum, Dominumque fatemur:</l>
                    <l xml:id="d001l577" n="541">Te Patrem aeternum veneratur littus utrumque.</l>
                    <l xml:id="d001l578" n="542">Te veneranda cohors caeli et caelestia regna,</l>
                    <l xml:id="d001l579" n="543">Atque potestates sublimi voce vicissim</l>
                    <l xml:id="d001l580" n="544">Insigni, te laude ferunt super omnia, quae tu</l>
                    <l xml:id="d001l581" n="545">Fecisti, et caeli spatiosa per atria dicunt</l>
                    <l xml:id="d001l582" n="546">Ter sanctum, nostrumque Deum, Dominumque Patrem</l>
                    <l xml:id="d001l583" n="547">Te celebrant, cum cuncta tuo sint numine plena,</l>
                    <l xml:id="d001l584" n="548">Qua sol luce sua lustrat, dum circuit oras</l>
                    <l xml:id="d001l585" n="549">Aethereas, tractusque maris terrasque patentes;</l>
                    <l xml:id="d001l586" n="550">Atque tibi assurgunt gentes felicis Olympi,</l>
                    <l xml:id="d001l587" n="551">Et duodena cohors comitum te Christe tuorum</l>
                    <l xml:id="d001l588" n="552">Concelebrat, fudit quae pro te caesa cruorem,</l>
                    <l xml:id="d001l589" n="553">Quorum vox late occiduas pervenit ad oras,</l>
                    <l xml:id="d001l590" n="554">Atque Arabum, Indorumque domos. Vos o quoque vates</l>
                    <l xml:id="d001l591" n="555">Abramidae, quibus ore dedit praedicere nati</l>
                    <l xml:id="d001l592" n="556">Adventum Deus ipse sui et rerum abdita. Vosque,</l>
                    <l xml:id="d001l593" n="557">Qui quondam sparso meruistis certa cruore</l>
                    <l xml:id="d001l594" n="558">Praemia, nunc alacres Dominum laudate supremum.</l>
                    <l xml:id="d001l595" n="559">Vos quoque virginei coetus, quibus una fuit mens,</l>
                    <l xml:id="d001l596" n="560">Una pudorem ipsum a teneris coluisse, nec umquam</l>
                    <l xml:id="d001l597" n="561">Concessos subiisse toros, nec floris honorem</l>
                    <l xml:id="d001l598" n="562">Virginei amisisse, Deum laudate parentem</l>
                    <l xml:id="d001l599" n="563">Immensae maiestatis. Vos o quoque sancti</l>
                    <l xml:id="d001l600" n="564">Caesariem lauro insignes, palmasque tenentes</l>
                    <l xml:id="d001l601" n="565">Dextera Idumaeas alacres, et vestibus albis</l>
                    <l xml:id="d001l602" n="566">Induti, immensas Patri vos dicite laudes,</l>
                    <l xml:id="d001l603" n="567">Caelestique simul divini numinis aurae</l>
                    <l xml:id="d001l604" n="568">Nos etiam Christum unigenam, magnoque Parenti</l>
                    <l xml:id="d001l605" n="569">Aequalem canimus, summi tu magna Tonantis</l>
                    <l xml:id="d001l606" n="570">Gloria, stellantisque poli: dignatus et alvo</l>
                    <l xml:id="d001l607" n="571">Tu de virginea nasci, tu funus acerbum es</l>
                    <l xml:id="d001l608" n="572">In cruce pro nobis passus, quos sanguine et ipsa</l>
                    <l xml:id="d001l609" n="573">Morte redemisti, patefactaque ianua caeli</l>
                    <l xml:id="d001l610" n="574">His nece Christe tua est, tua qui sunt iussa secuti.</l>
                    <l xml:id="d001l611" n="575">Es Patris aeterni aeternus tu Filius, et Rex</l>
                    <l xml:id="d001l612" n="576">Gloriae, et ad dextram Patris omnipotentis, et alto</l>
                    <l xml:id="d001l613" n="577">Ipse sedes solio sublimi in vertice caeli;</l>
                    <l xml:id="d001l614" n="578">Venturumque diem te iudice credimus olim,</l>
                    <l xml:id="d001l615" n="579">Quo tu digna malis et iustis praemia reddes.</l>
                    <l xml:id="d001l616" n="580">Tu nobis igitur succurre precantibus et nos</l>
                    <l xml:id="d001l617" n="581">Aspice, sulcantesque ignota haec caerula puppes</l>
                    <l xml:id="d001l618" n="582">Innocuas serva, et dextram ne subtrahe nobis,</l>
                    <l xml:id="d001l619" n="583">Namque in te posita est spes nostra, sinusque repostos</l>
                    <l xml:id="d001l620" n="584">Te maris Oceani duce nos penetrasse fatemur.</l>
                    <l xml:id="d001l621" n="585">Quas et agam grates tibi nunc, qui me duce terras</l>
                    <l xml:id="d001l622" n="586">Non visas olim voluisti ostendere saeclo</l>
                    <l xml:id="d001l623" n="587">Huic nostro atque alio positas sub sidere gentes?'</l>
                    <l xml:id="d001l624" n="588">Iam Guacanarilli pervenit rumor ad aures</l>
                    <l xml:id="d001l625" n="589">Externos venisse viros, littusque tenere:</l>
                    <l xml:id="d001l626" n="590">Obstupuit Cemium repetens oracula secum</l>
                    <l xml:id="d001l627" n="591">(Indigenae sic appellant sua numina gentes),</l>
                    <l xml:id="d001l628" n="592">Noluit et capere arma manu et depellere classem</l>
                    <l xml:id="d001l629" n="593">Finibus, eventu rerum factisque sinistris</l>
                    <l xml:id="d001l630" n="594">Territus. At properans ad littora nota tetendit,</l>
                    <l xml:id="d001l631" n="595">Atque ultro dedit ex auro mihi munera multa,</l>
                    <l xml:id="d001l632" n="596">Et sumus hospitio a populis et rege recepti,</l>
                    <l xml:id="d001l633" n="597">Anseribusque alius nautas onerabat opimis,</l>
                    <l xml:id="d001l634" n="598">Pars patrias epulas et viscera tosta ferebant.</l>
                    <l xml:id="d001l635" n="599">Sed dicam cur depositis rex venerit armis,</l>
                    <l xml:id="d001l636" n="600">Rettulit ipse olim nam rem mihi saepius omnem.</l>
                    <l xml:id="d001l637" n="601">Quiqueiae extremus rex Guarionexius oris</l>
                    <l xml:id="d001l638" n="602">Et Guacanarillus, materno sanguine iuncti,</l>
                    <l xml:id="d001l639" n="603">Dum super imperio Cemes rebusque futuris</l>
                    <l xml:id="d001l640" n="604">Consulerent, flexoque orassent poplite ad aras,</l>
                    <l xml:id="d001l641" n="605">Interea per quinque dies, solitoque sopore</l>
                    <l xml:id="d001l642" n="606">Et solitis epulis sese abstinuere, nec umquam</l>
                    <l xml:id="d001l643" n="607">Cessarunt in vota oculos ad numina semper</l>
                    <l xml:id="d001l644" n="608">Intenti, quibus est adytis vox reddita: 'Reges</l>
                    <l xml:id="d001l645" n="609">Audite haec responsa: dies inopina propinquat,</l>
                    <l xml:id="d001l646" n="610">Qua regnum hoc felix et regia sceptra tenebunt</l>
                    <l xml:id="d001l647" n="611">Vestibus indutae gentes, quas extera classis</l>
                    <l xml:id="d001l648" n="612">Hunc vehet, evertentque urbes, operosaque templa,</l>
                    <l xml:id="d001l649" n="613">Et quoque nos legesque novas et sacra docebunt.</l>
                    <l xml:id="d001l650" n="614">Nec vos, o reges, vox haec deludet inani</l>
                    <l xml:id="d001l651" n="615">Augurio: tu rex populis audita referto'.</l>
                    <l xml:id="d001l652" n="616">Inde recens illos luctus moerorque tenebat,</l>
                    <l xml:id="d001l653" n="617">Atramque invisamque diem taciti expectabant.</l>
                    <l xml:id="d001l654" n="618">Finierat, tremuitque solo mota ara recusso,</l>
                    <l xml:id="d001l655" n="619">Concussaeque fores templi, et penetralia longe</l>
                    <l xml:id="d001l656" n="620">Insonuere: fragor templi tecta alta replevit.</l>
                    <l xml:id="d001l657" n="621">Tunc reges rerum attoniti novitate recedunt</l>
                    <l xml:id="d001l658" n="622">Tristes et Cemium populis responsa retexunt.</l>
                    <l xml:id="d001l659" n="623">Tempore, quo has terras petii, rex Guacanarillus</l>
                    <l xml:id="d001l660" n="624">Ingens extincti regnum iam patris habebat,</l>
                    <l xml:id="d001l661" n="625">Praeclarum referens nomen genitoris amati;</l>
                    <l xml:id="d001l662" n="626">Iam ratus advenisse diem, quo dicta supremum</l>
                    <l xml:id="d001l663" n="627">Finem habeant Cemium, vectas sibi iungere gentes</l>
                    <l xml:id="d001l664" n="628">Foedere amicitiae quaerit, speratque tenere</l>
                    <l xml:id="d001l665" n="629">Posse sua imperio tali sub foedere regna.</l>
                    <l xml:id="d001l666" n="630">Dum vero surgens attolleret aethere Taurus</l>
                    <l xml:id="d001l667" n="631">Cornua, decrevi remeare ad littoris oras</l>
                    <l xml:id="d001l668" n="632">Extremae Hesperiae, victorque inventa referre</l>
                    <l xml:id="d001l669" n="633">Tot maria atque alio gentes sub sole repostas:</l>
                    <l xml:id="d001l670" n="634">Praecipue liquidi soles et vertice ab alto</l>
                    <l xml:id="d001l671" n="635">Leniter aspirans Zephyrus discedere tum me</l>
                    <l xml:id="d001l672" n="636">Cogebat, laetumque meos invisere reges.</l>
                    <l xml:id="d001l673" n="637">Ut vero faciles populos, mitem quoque regem</l>
                    <l xml:id="d001l674" n="638">Aspexi, visum est paucos mihi linquere posse</l>
                    <l xml:id="d001l675" n="639">His terris impune viros, et tollere parvis</l>
                    <l xml:id="d001l676" n="640">Securam tectis arcem, et circumdare fossa.</l>
                    <l xml:id="d001l677" n="641">Xamana in regione novi sub tempore veris</l>
                    <l xml:id="d001l678" n="642">Exiguae vallos arcis de cespite vivo</l>
                    <l xml:id="d001l679" n="643">Extruxi ex trabibus nexis et vimine flexo,</l>
                    <l xml:id="d001l680" n="644">Aggereque incinxi valido. Atque ex milite certos</l>
                    <l xml:id="d001l681" n="645">Delegi bello expertos, quos Guacanarillo</l>
                    <l xml:id="d001l682" n="646">Commendo, illorumque ducem liqui Rodericum,</l>
                    <l xml:id="d001l683" n="647">Corduba in arma parens primo quem miserat aevo,</l>
                    <l xml:id="d001l684" n="648">Assuetum obsessas urbes et castra tueri.</l>
                    <l xml:id="d001l685" n="649">Dehinc ipsum regem placido sic alloquor ore:</l>
                    <l xml:id="d001l686" n="650">'Maxime rex, qui sponte tuis consistere regnis</l>
                    <l xml:id="d001l687" n="651">Invitas fessam hanc classem et consurgere portu</l>
                    <l xml:id="d001l688" n="652">Littoreo sinis hanc molem, victumque ministras,</l>
                    <l xml:id="d001l689" n="653">Promissis maneas oro, quae saepe dedisti,</l>
                    <l xml:id="d001l690" n="654">Et serva hanc gentem precor, et defende cohortem</l>
                    <l xml:id="d001l691" n="655">Hanc solita pietate: erimus, rex inclyte, numquam</l>
                    <l xml:id="d001l692" n="656">Immemores tanti meriti, regnisque potentem</l>
                    <l xml:id="d001l693" n="657">Atque armis nostrum iungemus foedere regem.</l>
                    <l xml:id="d001l694" n="658">Non veni populare domos, non perdere ferro</l>
                    <l xml:id="d001l695" n="659">Hanc gentem, vel te patriis expellere regnis'.</l>
                    <l xml:id="d001l696" n="660">Et mox ad socios converti lumina et illos</l>
                    <l xml:id="d001l697" n="661">Talibus aggredior dictis: 'Vos bellica pubes,</l>
                    <l xml:id="d001l698" n="662">Unanimes laetique dies agitate, metumque</l>
                    <l xml:id="d001l699" n="663">Mittite, nam vobis validum rex maximus ultro</l>
                    <l xml:id="d001l700" n="664">Auxilium feret, imperio qui littus, et undas,</l>
                    <l xml:id="d001l701" n="665">Et circum regit hos montes, atque oppida circum:</l>
                    <l xml:id="d001l702" n="666">Vos regis quaecumque sequi ne temnite iussa.</l>
                    <l xml:id="d001l703" n="667">Quae vobis, iuvenes, praeclaro hoc digna labore</l>
                    <l xml:id="d001l704" n="668">Praemia persolvam? Caelo quae gloria iam vos</l>
                    <l xml:id="d001l705" n="669">Sublimes factis ventura in saecula tollet?</l>
                    <l xml:id="d001l706" n="670">Fernandus vobis meritos persolvet honores,</l>
                    <l xml:id="d001l707" n="671">Non sine muneribus magnis. Convertere cogor</l>
                    <l xml:id="d001l708" n="672">Per maria alta rates, iterumque revolvere fluctus</l>
                    <l xml:id="d001l709" n="673">Ut Regem faciam certum cursusque viaeque,</l>
                    <l xml:id="d001l710" n="674">Quasque alio sub sole novas deteximus urbes:</l>
                    <l xml:id="d001l711" n="675">Vere novo has iterum dulces rediturus ad oras'.</l>
                    <l xml:id="d001l712" n="676">Tum rex laetus ait: 'Curas seclude sequaces,</l>
                    <l xml:id="d001l713" n="677">Dux demisse polo, nam miles nullus adibit</l>
                    <l xml:id="d001l714" n="678">Hos armis: haec terra mea est, et caerula circum,</l>
                    <l xml:id="d001l715" n="679">Semper eos ope praesenti auxilioque iuvabo.</l>
                    <l xml:id="d001l716" n="680">Per mare pacatos tibi dent tua numina vento'.</l>
                    <l xml:id="d001l717" n="681">Mox meme et socios dextra petit, et tenet ipsos</l>
                    <l xml:id="d001l718" n="682">Amplexu, lacrimansque alios complectitur, et sic,</l>
                    <l xml:id="d001l719" n="683">Corde nefas versans, se in regia tecta recepit.</l>
                    <l xml:id="d001l720" n="684">Tunc comites intrant arcem sub foedere regis,</l>
                    <l xml:id="d001l721" n="685">Et nautae mare purpureum nigra rate currunt,</l>
                    <l xml:id="d001l722" n="686">Nam flabat crepitans Zephyri levis aura per aequor</l>
                    <l xml:id="d001l723" n="687">Suadebatque maris cursus tentare patentes.</l>
                    <l xml:id="d001l724" n="688">Indigenasque decem, fratemque, per aequora mecum</l>
                    <l xml:id="d001l725" n="689">Ducere decrevi, certosque relinquere in arce,</l>
                    <l xml:id="d001l726" n="690">Ne forte imperio premeret trabis advena terras</l>
                    <l xml:id="d001l727" n="691">Regnaque, littoreosque sinus, populosque propinquos.</l>
                    <l xml:id="d001l728" n="692">Et mox aequoreas curva rate verrimus undas</l>
                    <l xml:id="d001l729" n="693">Et tandem Hispanas Zephyris comitantibus oras</l>
                    <l xml:id="d001l730" n="694">Deveni, Taurus celso cum surgit Olympo.</l>
                    <l xml:id="d001l731" n="695">Et primum accessi Gades, altariaque auro</l>
                    <l xml:id="d001l732" n="696">Et donis onerans, Christo pia vota supremo</l>
                    <l xml:id="d001l733" n="697">Facta prius solvi, solverunt et sua mecum</l>
                    <l xml:id="d001l734" n="698">Vota alacres media templi testudine nautae.</l>
                    <l xml:id="d001l735" n="699">Protinus has linquo terras, puppesque volarunt</l>
                    <l xml:id="d001l736" n="700">Immensum mare per, laetique potimur arena</l>
                    <l xml:id="d001l737" n="701">Optata et tandem regalia tecta subimus,</l>
                    <l xml:id="d001l738" n="702">Et simul inventas alio sub sidere gentes</l>
                    <l xml:id="d001l739" n="703">(Nam regem egregium bello tunc Barchino habebat)</l>
                    <l xml:id="d001l740" n="704">Narramus regi. Atque auri purissima dona</l>
                    <l xml:id="d001l741" n="705">Perferimus, baccas, nostrisque volucres</l>
                    <l xml:id="d001l742" n="706">Dissimiles, similesque etiam, nam corpore maior</l>
                    <l xml:id="d001l743" n="707">Psittacus est, pulcherque magis, pennisque coruscis</l>
                    <l xml:id="d001l744" n="708">Et variis, quam nos cavea servare solemus.</l>
                    <l xml:id="d001l745" n="709">Cinnamaque attulimus suavi fragrantia odore,</l>
                    <l xml:id="d001l746" n="710">Acriaque, et gustu torquent quae protinus ora,</l>
                    <l xml:id="d001l747" n="711">Atque aloen herbam, quae tristi est plena liquore.</l>
                    <l xml:id="d001l748" n="712">Solus per silvas et prata cuniculus illis</l>
                    <l xml:id="d001l749" n="713">In terris quadrupes depascit gramina: mecum</l>
                    <l xml:id="d001l750" n="714">Hunc triplici vexi specie. Mirarier omnes</l>
                    <l xml:id="d001l751" n="715">Quos illinc vexi iuvenes, pallentiaque ora,</l>
                    <l xml:id="d001l752" n="716">Auribus et simis dependens naribus aurum,</l>
                    <l xml:id="d001l753" n="717">Deformes visu ac breviori corpore. Tum rex</l>
                    <l xml:id="d001l754" n="718">His visis, mora nulla, parat classemque virosque</l>
                    <l xml:id="d001l755" n="719">Expertos bello atque armis, suetosque periclis,</l>
                    <l xml:id="d001l756" n="720">Et lectos centum artifices, totidemque colonos.</l>
                    <l xml:id="d001l757" n="721">Addit mille viros, qui secum barbara contra</l>
                    <l xml:id="d001l758" n="722">Agmina pugnantes victricia signa tulerunt.</l>
                    <l xml:id="d001l759" n="723">Magnanimus non defit equus, qui Baetica pascit</l>
                    <l xml:id="d001l760" n="724">Pascua, quique Tagi vitreos bibit accola fontes.</l>
                    <l xml:id="d001l761" n="725">Narrarem ac breviter dum regna inventa, sinusque</l>
                    <l xml:id="d001l762" n="726">Tot maris, et sparsas per tot maria aspera terras,</l>
                    <l xml:id="d001l763" n="727">Fernandi iussu, populo spectante, sedebam</l>
                    <l xml:id="d001l764" n="728">Illum et Reginam iuxta, qui magnus in oris</l>
                    <l xml:id="d001l765" n="729">Est honor extremae Hesperiae, quin sponte supremum</l>
                    <l xml:id="d001l766" n="730">Rex me rectorem classi praefecit et alto</l>
                    <l xml:id="d001l767" n="731">Oceano. Dehinc vectigalia regia dono</l>
                    <l xml:id="d001l768" n="732">Quaedam concessit, fratrem quoque non sine honore</l>
                    <l xml:id="d001l769" n="733">Dimisit, cui iam partas concesserat oras</l>
                    <l xml:id="d001l770" n="734">Ut regeret, littusque maris, populosque Quiqueiae.</l>
                    <l xml:id="d001l771" n="735">Artifices mecum varios, armentaque vexi.</l>
                    <l xml:id="d001l772" n="736">Omnigenumque gregem delegi, armentaque primum,</l>
                    <l xml:id="d001l773" n="737">Ut maribus cum tempus erit submittere possem;</l>
                    <l xml:id="d001l774" n="738">Elegi in spem gentis equos, selectaque farra,</l>
                    <l xml:id="d001l775" n="739">Grandiaque herbarum beneolentum semina, ut hortos</l>
                    <l xml:id="d001l776" n="740">Tam pingues nostri colerent. Plantaria viva</l>
                    <l xml:id="d001l777" n="741">Camporum nemorumque tuli, nam haud nascitur illis</l>
                    <l xml:id="d001l778" n="742">Partibus ulla arbor, nisi pinus stipite recto</l>
                    <l xml:id="d001l779" n="743">Et tereti, celsaque coma, proceraque palma:</l>
                    <l xml:id="d001l780" n="744">Duritie hac sunt indomita, quibus arma ferox gens</l>
                    <l xml:id="d001l781" n="745">Conficit atque enses, ferri est sine terra metallo,</l>
                    <l xml:id="d001l782" n="746">Hosque acuunt saxis, quae secum flumina ducunt.</l>
                    <l xml:id="d001l783" n="747">Collibus apricis dum vero rusticus uvas</l>
                    <l xml:id="d001l784" n="748">Iam legeret, properansque domum sarmenta referret,</l>
                    <l xml:id="d001l785" n="749">Scinderet atque agros procurvo vomere, iussi</l>
                    <l xml:id="d001l786" n="750">Erigere et malum, maloque innectere funes,</l>
                    <l xml:id="d001l787" n="751">Ne ruere antemnae, scindi ne carbasa possent.</l>
                    <l xml:id="d001l788" n="752">Hispanas etiam conplures maximus ardor,</l>
                    <l xml:id="d001l789" n="753">Tantarum et rerum novitas, adapertaque regna,</l>
                    <l xml:id="d001l790" n="754">Impulerunt ignotum aequor percurrere mecum,</l>
                    <l xml:id="d001l791" n="755">Unanimesque damus spirantia flamina classi.</l>
                </div2>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Annachiara Barizza</bibl>
                </head>
                <div2 xml:id="002c000" type="carmen" met="H">
                    <head>
                        <abbr>arg.</abbr>
                    </head>
                    <p xml:id="d002l1" n="tit.">argumentum</p>
                    <l xml:id="d002l2" n="1">Carpit iter rursus, Caribum perlabitur oras,</l>
                    <l xml:id="d002l3" n="2">Quiqueiam accedit: sociorum hic funera deflet,</l>
                    <l xml:id="d002l4" n="3">Liberat Hoiedam obsessum; cum fratre tyrannum</l>
                    <l xml:id="d002l5" n="4">Caunoboam capit, Hispanam rediturus ad aulam.</l>
                    <l xml:id="d002l6" n="5">Committit fratri imperium, regemque revisit,</l>
                    <l xml:id="d002l7" n="6">Inde abit atque alias perquirit in aequore terras.</l>
                    <lb/>
                </div2>
                <div2 xml:id="002c001" type="carmen" met="H">
                    <head>
                        <abbr></abbr>
                    </head>
                    <l xml:id="d002l8" n="1">Tunc ipse Hesperiae fines et littora liqui,</l>
                    <l xml:id="d002l9" n="2">Cumque decem et septem ingressus sum puppibus aequor:</l>
                    <l xml:id="d002l10" n="3">Ad Fortunatas meque Eurus detulit oras.</l>
                    <l xml:id="d002l11" n="4">Ut Graii referunt vates, vatesque Latini,</l>
                    <l xml:id="d002l12" n="5">Actutum applicui ad littus, quo ferrea tantum</l>
                    <l xml:id="d002l13" n="6">Insula habet gelidum laticem, purumque levemque,</l>
                    <l xml:id="d002l14" n="7">Qui non e terra erumpit, non fonte perenni,</l>
                    <l xml:id="d002l15" n="8">Non e rupe cava emanat per scrupea rivus;</l>
                    <l xml:id="d002l16" n="9">Littora non surgunt illic puteique lacusque,</l>
                    <l xml:id="d002l17" n="10">Humida sed nubes circum collecta virentes</l>
                    <l xml:id="d002l18" n="11">Arboris obnubit ramos frondesque diebus</l>
                    <l xml:id="d002l19" n="12">Continuis, cum mane novo sol aureus orbem</l>
                    <l xml:id="d002l20" n="13">Invisit, pulsaque diem iam nocte reducit,</l>
                    <l xml:id="d002l21" n="14">Quae liquidas versa in lymphas, ex arbore, ceu ros</l>
                    <l xml:id="d002l22" n="15">Frigidus, instructam muro saxisque lacunam</l>
                    <l xml:id="d002l23" n="16">Distillat, potumque gregi, populisque ministrat:</l>
                    <l xml:id="d002l24" n="17">Haec dulcis gustu est, nec non et frigida tactu.</l>
                    <l xml:id="d002l25" n="18">Post hinc digressus placidum mare puppe cucurri,</l>
                    <l xml:id="d002l26" n="19">Et Boreae cursum tendebam semper ad oras.</l>
                    <l xml:id="d002l27" n="20">Ter septem cessere dies, cum per mare nullas</l>
                    <l xml:id="d002l28" n="21">Conspexi immensum terras, tandem insula longe</l>
                    <l xml:id="d002l29" n="22">Cannibalum se Luciferi monstravit in ortu:</l>
                    <l xml:id="d002l30" n="23">Est Eurus perflans adeo nos usque secutus.</l>
                    <l xml:id="d002l31" n="24">Nulla hic turris erat, non ulla mapalia toto</l>
                    <l xml:id="d002l32" n="25">Littore, at arboribus multis et gramine plena.</l>
                    <l xml:id="d002l33" n="26">Ultra provehimur ponti per caerula: suaves</l>
                    <l xml:id="d002l34" n="27">Vicinum late fundebat littus odores.</l>
                    <l xml:id="d002l35" n="28">Transibam loca multa mari circundata vasto,</l>
                    <l xml:id="d002l36" n="29">Nulli habitata viro: non his animalia terris</l>
                    <l xml:id="d002l37" n="30">Vidimus, aut ullos homines, sed corpore tantum</l>
                    <l xml:id="d002l38" n="31">Ingenti ac vario magnos errare lacertos</l>
                    <l xml:id="d002l39" n="32">Per silvam et littus. Iacet insula Guariqueia,</l>
                    <l xml:id="d002l40" n="33">Quae caeli nitidum lumen nil praeter adorat,</l>
                    <l xml:id="d002l41" n="34">Ad quam delati fluvium conspeximus unda</l>
                    <l xml:id="d002l42" n="35">Perspicuum, fundoque ingenti et vortice nullo.</l>
                    <l xml:id="d002l43" n="36">Collis erat iuxta littus, quem plurima pubes</l>
                    <l xml:id="d002l44" n="37">Conscendit visura solum telluris et omnes</l>
                    <l xml:id="d002l45" n="38">Cannibalum tractus circum: videt arma, domosque</l>
                    <l xml:id="d002l46" n="39">Ruraque, frondosumque nemus, septemque fluenta.</l>
                    <l xml:id="d002l47" n="40">Nostrorum pars descendunt e navibus, ipsosque</l>
                    <l xml:id="d002l48" n="41">Explorant fines vicinaque tecta peragrant:</l>
                    <l xml:id="d002l49" n="42">Cannibali iuga celsa petunt tutasque latebras.</l>
                    <l xml:id="d002l50" n="43">Nostri ad Cannibalum sedes facto agmine tendunt:</l>
                    <l xml:id="d002l51" n="44">Tecta vacare viris cernunt, sed sparsa recenti</l>
                    <l xml:id="d002l52" n="45">Sanguine. Viderunt trabibus pendentia membra</l>
                    <l xml:id="d002l53" n="46">Multa virum, multa et verubus confixa cruentis,</l>
                    <l xml:id="d002l54" n="47">Humanis permixtus erat queis psittacus, anserque</l>
                    <l xml:id="d002l55" n="48">Artubus, atque aliae nemorum, pelagique volucres,</l>
                    <l xml:id="d002l56" n="49">Inclusas testa quas flamma accensa coquebat.</l>
                    <l xml:id="d002l57" n="50">Tunc primum fatur sic puppi interpres ab alta:</l>
                    <l xml:id="d002l58" n="51">'Haec est imperii sedes et regia gentis</l>
                    <l xml:id="d002l59" n="52">Cannibalum, rapido circum pulsata profundo,</l>
                    <l xml:id="d002l60" n="53">Qua genus acre virum floret, belloque iuventus</l>
                    <l xml:id="d002l61" n="54">Aspera, finitimasque armis invadere gentes</l>
                    <l xml:id="d002l62" n="55">Assueta, et pelagi percurrere lintribus undas.</l>
                    <l xml:id="d002l63" n="56">Captivos verubus figunt et pinguia torrent</l>
                    <l xml:id="d002l64" n="57">Viscera, et in campis laeti vescuntur apricis.</l>
                    <l xml:id="d002l65" n="58">Evellunt pueris testes, nec corpora leto</l>
                    <l xml:id="d002l66" n="59">Dant tristi, donec florens accesserit aetas</l>
                    <l xml:id="d002l67" n="60">Et cute sint pingues nitida; mox ense recludunt</l>
                    <l xml:id="d002l68" n="61">Spiramenta animae et tectis epulantur in altis.</l>
                    <l xml:id="d002l69" n="62">Foemineo generi parcunt, servantque puellas</l>
                    <l xml:id="d002l70" n="63">Praestantes aliis forma, quo gignere natos</l>
                    <l xml:id="d002l71" n="64">Ex illis possint. Tecti custodia turpis</l>
                    <l xml:id="d002l72" n="65">Est anus et nexis virgultis atria verrit.</l>
                    <l xml:id="d002l73" n="66">At vero iuvenes, quibus est iam firmior aetas,</l>
                    <l xml:id="d002l74" n="67">Cannibalum gens haec in quattuor effera partes</l>
                    <l xml:id="d002l75" n="68">Dividit (horrendum) atque illos eviscerat, inde</l>
                    <l xml:id="d002l76" n="69">Corporis extremas partes abscindit, ahenoque</l>
                    <l xml:id="d002l77" n="70">Imponit, flamma aut torret, manditque voratque:</l>
                    <l xml:id="d002l78" n="71">Caetera membra sale inspergit cellisque reponit.</l>
                    <l xml:id="d002l79" n="72">Et quoties vento fervet mare, protinus arma</l>
                    <l xml:id="d002l80" n="73">Corripiunt, littusque petunt, pulsasque procellis</l>
                    <l xml:id="d002l81" n="74">Littora ad ipsa rates rapiunt, spoliantque feruntque.</l>
                    <l xml:id="d002l82" n="75">Ipse decem mecum Quiqueiae littore vexi</l>
                    <l xml:id="d002l83" n="76">Per maria alta viros, sed septem tabida febris</l>
                    <l xml:id="d002l84" n="77">Invasit, letoque dedit, dum caerula verro.</l>
                    <l xml:id="d002l85" n="78">Hos ego non vinclis, non dura compede vinctos</l>
                    <l xml:id="d002l86" n="79">Ducebam, sed erant comites, semperque vicissim</l>
                    <l xml:id="d002l87" n="80">Illorum sermone dies noctesque fruebar,</l>
                    <l xml:id="d002l88" n="81">Ut me sermonem patrium moresque docerent.</l>
                    <l xml:id="d002l89" n="82">Mox ait interpres: 'Fugite hinc, tortosque rudentes</l>
                    <l xml:id="d002l90" n="83">Rumpite, quaque vocant nos flamina parte sequamur.</l>
                    <l xml:id="d002l91" n="84">Ipse iube acciri socios ad littora, namque</l>
                    <l xml:id="d002l92" n="85">Quae te circumstent inopina pericula nescis:</l>
                    <l xml:id="d002l93" n="86">Cannibalum ingentem numerum per curva videbis</l>
                    <l xml:id="d002l94" n="87">Littora, si attigerit surgens te his Vesper in oris.</l>
                    <l xml:id="d002l95" n="88">Nam totis effraena ruet de montibus haec gens,</l>
                    <l xml:id="d002l96" n="89">Quae pedibus superat celeres pernicibus auras;</l>
                    <l xml:id="d002l97" n="90">Non horret gens illa necem, non vulnera vitat.</l>
                    <l xml:id="d002l98" n="91">Vicinos terrae tractus populantur et audent</l>
                    <l xml:id="d002l99" n="92">In fines longe positos excurrere, campisque</l>
                    <l xml:id="d002l100" n="93">Inventas abigunt praedas, semperque vagantur</l>
                    <l xml:id="d002l101" n="94">Impavidi: interdum centenis lintribus aequor</l>
                    <l xml:id="d002l102" n="95">Percurrunt, pagosque petunt, cursumque fugamque</l>
                    <l xml:id="d002l103" n="96">Iniciunt, nec certa salus fugientibus ulla est.</l>
                    <l xml:id="d002l104" n="97">Haec sunt arma, quibus Caribes utuntur in hostes</l>
                    <l xml:id="d002l105" n="98">Finitimos, cum bellantur: saturata venenis</l>
                    <l xml:id="d002l106" n="99">Spicula, arundineae sudes, fustesque praeusti</l>
                    <l xml:id="d002l107" n="100">Sunt enses facti e palma pinuque frequenti.</l>
                    <l xml:id="d002l108" n="101">Hi saxo magna ossa acuunt summumque sagittae,</l>
                    <l xml:id="d002l109" n="102">Telorumque cacumen acutis ossibus armant,</l>
                    <l xml:id="d002l110" n="103">Quorum armare acies gens illa est sueta veneno.</l>
                    <l xml:id="d002l111" n="104">Praedones maris Oceani sunt denique, nec gens</l>
                    <l xml:id="d002l112" n="105">Ulla potest sese venienti opponere turbae.</l>
                    <l xml:id="d002l113" n="106">Innumeros cymbis vallos et vincula secum</l>
                    <l xml:id="d002l114" n="107">Mille ferunt, optantque locum, quem cingere possint</l>
                    <l xml:id="d002l115" n="108">Aggere et in morem castrorum claudere fossa;</l>
                    <l xml:id="d002l116" n="109">Hoc faciunt, quoties nigris nox occupat umbris</l>
                    <l xml:id="d002l117" n="110">Tellurem, sed praecipue cum condita terris</l>
                    <l xml:id="d002l118" n="111">Luna negat nitidum caeli per inania lumen.</l>
                    <l xml:id="d002l119" n="112">In silvis tecta aedificant sublimia nexis</l>
                    <l xml:id="d002l120" n="113">Arboribus, foliisque tegunt. Haec insula mittit</l>
                    <l xml:id="d002l121" n="114">Gossipium et varias volucres nemora ardua pascunt'.</l>
                    <l xml:id="d002l122" n="115">Indigenas nuper captas cum munere misi</l>
                    <l xml:id="d002l123" n="116">Illae etenim norant solita qua rupe laterent,</l>
                    <l xml:id="d002l124" n="117">Atque animos blando pariter sermone, datisque</l>
                    <l xml:id="d002l125" n="118">Plurima quae secum tulerant, movere furentum</l>
                    <l xml:id="d002l126" n="119">Cannibalum, inductos quos spe et dulcedine lucri.</l>
                    <l xml:id="d002l127" n="120">Mane novo, cum sol tenebras depellit et almam</l>
                    <l xml:id="d002l128" n="121">Inducit terris lucem, per pascua multos</l>
                    <l xml:id="d002l129" n="122">Ante alios secum mulier ducebat, at illi</l>
                    <l xml:id="d002l130" n="123">Nos procul ut videre, metu vestigia retro</l>
                    <l xml:id="d002l131" n="124">Convertere, velut cervi, quos turba luporum</l>
                    <l xml:id="d002l132" n="125">Insequitur, notasque metu subiere cavernas.</l>
                    <l xml:id="d002l133" n="126">Tum demum cedente die, noctisque sub ortum,</l>
                    <l xml:id="d002l134" n="127">Nullis Cannibalum silvave, aut littore captis,</l>
                    <l xml:id="d002l135" n="128">Conscendi iliorum perfractis lintribus aequor,</l>
                    <l xml:id="d002l136" n="129">Visendique viros cupidus, quos arce reliqui</l>
                    <l xml:id="d002l137" n="130">Iam structa, classis cursus ad curva Quiqueiae</l>
                    <l xml:id="d002l138" n="131">Littora vertebam. Sparsasque per aequora vidi</l>
                    <l xml:id="d002l139" n="132">Antilias; sulcansque salum iam nocte propinqua</l>
                    <l xml:id="d002l140" n="133">Sic est interpres fatus: 'Has aspice, ductor</l>
                    <l xml:id="d002l141" n="134">Hesperidum, terras et littora, Cannibalum quas</l>
                    <l xml:id="d002l142" n="135">Uxores habitant tantum nunc, namque ubi terris</l>
                    <l xml:id="d002l143" n="136">Ver redit et Taurus caelo se tollit aperto,</l>
                    <l xml:id="d002l144" n="137">Invisunt has Cannibali, et convivia silvis</l>
                    <l xml:id="d002l145" n="138">Laeta agitant, choreas plaudunt, silvisque vagantur</l>
                    <l xml:id="d002l146" n="139">Obliti solitas ad littora ducere praedas.</l>
                    <l xml:id="d002l147" n="140">Depulsos a lacte mares per marmora secum</l>
                    <l xml:id="d002l148" n="141">Adducunt proprium ad littus, redeuntque nec umquam</l>
                    <l xml:id="d002l149" n="142">Has sedes, nisi cum terras invisit aquosum</l>
                    <l xml:id="d002l150" n="143">Ver iterum, nitidosque dies tepidamque reducit</l>
                    <l xml:id="d002l151" n="144">Temperiem, durumque gelu brumamque remittit.</l>
                    <l xml:id="d002l152" n="145">Illae habitant certas sublimi in monte cavernas,</l>
                    <l xml:id="d002l153" n="146">Queis esse, quoties aliquis petit advena littus,</l>
                    <l xml:id="d002l154" n="147">Abdunt, et mox hostem armis solitisque sagittis</l>
                    <l xml:id="d002l155" n="148">Depellunt, et multa ineunt certamina semper</l>
                    <l xml:id="d002l156" n="149">Victrices, semper captos in tecta trahentes'.</l>
                    <l xml:id="d002l157" n="150">Hanc Madaninam vocat illius incola terrae:</l>
                    <l xml:id="d002l158" n="151">Hoc vetuit spirans Boreas me accedere littus.</l>
                    <l xml:id="d002l159" n="152">Ultra progredior ratibus maria alta revolvens:</l>
                    <l xml:id="d002l160" n="153">Multa per Oceani dispersas caerula terras</l>
                    <l xml:id="d002l161" n="154">Conspexi, laetae felices ubere glebae.</l>
                    <l xml:id="d002l162" n="155">Tempus erat, quo clara dies decedit et umbra</l>
                    <l xml:id="d002l163" n="156">Succedit gelidae noctis, dehinc praevius ignes</l>
                    <l xml:id="d002l164" n="157">Astrorum accendit Vesper, cum classe subimus</l>
                    <l xml:id="d002l165" n="158">Iam fessa portum; iamque anchora iacta carinas</l>
                    <l xml:id="d002l166" n="159">Fundabat, placidum qua sese effundit in aequor</l>
                    <l xml:id="d002l167" n="160">Flumen, ibi intentis interpres talia fatur:</l>
                    <l xml:id="d002l168" n="161">'Haec etiam ditione tenent fera regna nefandi</l>
                    <l xml:id="d002l169" n="162">Cannibali, nosco positas in montibus aedes:</l>
                    <l xml:id="d002l170" n="163">Appellant Ayay (nomen nam rite recordor)'.</l>
                    <l xml:id="d002l171" n="164">Descendunt in terram altis de puppibus imam</l>
                    <l xml:id="d002l172" n="165">Triginta, explorantque locos, vicinaque tecta,</l>
                    <l xml:id="d002l173" n="166">Qui subito dulces hausere e flumine lymphas,</l>
                    <l xml:id="d002l174" n="167">Impleruntque cados fluviali hoc nectare. Ibique</l>
                    <l xml:id="d002l175" n="168">Quattuor invenere canes in littore tantum,</l>
                    <l xml:id="d002l176" n="169">Quos numquam latrare ferunt, silvisque nec umquam</l>
                    <l xml:id="d002l177" n="170">Frondosis turbare feras: hi rustica semper</l>
                    <l xml:id="d002l178" n="171">Tecta colunt, conduntque suos sine murmure soles,</l>
                    <l xml:id="d002l179" n="172">Queis testes geminos vellunt, stabulisque recondunt,</l>
                    <l xml:id="d002l180" n="173">Et mactant, cum laeta parant convivia silvis.</l>
                    <l xml:id="d002l181" n="174">Foemineo generi parcunt, paucosque reservant,</l>
                    <l xml:id="d002l182" n="175">Quos in spem prolis certam gens illa futurae</l>
                    <l xml:id="d002l183" n="176">Submitti, veluti pastor, qui per iuga montis</l>
                    <l xml:id="d002l184" n="177">Ardua mille greges pascit, quos salus ad alta</l>
                    <l xml:id="d002l185" n="178">Flumina, et in saltus et laeta in pascua ducit.</l>
                    <l xml:id="d002l186" n="179">Prosiluere decem iuvenes, totidemque puellae</l>
                    <l xml:id="d002l187" n="180">Caribium e domibus, petiere et littora cursu</l>
                    <l xml:id="d002l188" n="181">Praecipiti, gemitumque gravi, nautasque vocabant</l>
                    <l xml:id="d002l189" n="182">Auxilio manibus iunctis et poplite flexo.</l>
                    <l xml:id="d002l190" n="183">Cannibalique fuga solitos petiere recessus.</l>
                    <l xml:id="d002l191" n="184">Dum vero trahimus binos in littore soles,</l>
                    <l xml:id="d002l192" n="185">Et silva remex sub opaca et miles aequantur</l>
                    <l xml:id="d002l193" n="186">Intrepidus, procul ecce vigil custodia magnum</l>
                    <l xml:id="d002l194" n="187">Adventare videt, mali carchesia servans</l>
                    <l xml:id="d002l195" n="188">Navita, Cannibalum pacata per aequora lembum:</l>
                    <l xml:id="d002l196" n="189">Hunc subito noster venientem est miles adortus.</l>
                    <l xml:id="d002l197" n="190">Illi autem non fracti animis, ullove timore</l>
                    <l xml:id="d002l198" n="191">Torsere hos contra volitantia tela veneno</l>
                    <l xml:id="d002l199" n="192">Armata, antiquo patriae de more, priusquam</l>
                    <l xml:id="d002l200" n="193">Se pictis tegeret clypeis Hispana iuventus.</l>
                    <l xml:id="d002l201" n="194">Quid dicam? Mediis pugna aspera surgit in undis,</l>
                    <l xml:id="d002l202" n="195">Quamquam essent pauci numeroque; et corpore nudi.</l>
                    <l xml:id="d002l203" n="196">Hic mulier bona missilibus, longeque sagitta</l>
                    <l xml:id="d002l204" n="197">Fallente, ex nostris unum confodit acuta</l>
                    <l xml:id="d002l205" n="198">Cuspide stridentis teli, qui protinus ictu</l>
                    <l xml:id="d002l206" n="199">Traiectus calido foedavit transtra cruore.</l>
                    <l xml:id="d002l207" n="200">Militis interitu illa eadem laetata, recurvo</l>
                    <l xml:id="d002l208" n="201">Telum aliud cornu aptavit, iecitque sagittam</l>
                    <l xml:id="d002l209" n="202">Contra alium, quem tunc transfixit arundine iacta.</l>
                    <l xml:id="d002l210" n="203">Hos inter, ni fallor, erat regina, puerque</l>
                    <l xml:id="d002l211" n="204">Regius aspectu torvo, namque illa ferox gens</l>
                    <l xml:id="d002l212" n="205">His assurgebant solis, moremque gerebant.</l>
                    <l xml:id="d002l213" n="206">Videre ut nostri sese in discrimine tanto,</l>
                    <l xml:id="d002l214" n="207">Unanimes potius voluerunt cominus illis</l>
                    <l xml:id="d002l215" n="208">Tunc conferre manus, quam longe occumbere iactis</l>
                    <l xml:id="d002l216" n="209">Caribium iaculis. Mora nulla, per aequora proras</l>
                    <l xml:id="d002l217" n="210">Impellit clypeata cohors, subitoque suburget</l>
                    <l xml:id="d002l218" n="211">Illorum solida confectum ex arbore lintrem</l>
                    <l xml:id="d002l219" n="212">Et mersit pelago: spectabam hanc littore pugnam.</l>
                    <l xml:id="d002l220" n="213">Forsitan et pugnae finem Perenotte requiras</l>
                    <l xml:id="d002l221" n="214">Extremam, breviter referam. Non obruit illos</l>
                    <l xml:id="d002l222" n="215">Oceani rapida unda maris, per nota natabant</l>
                    <l xml:id="d002l223" n="216">Aequora et in nostros vibrabant spicula cornu</l>
                    <l xml:id="d002l224" n="217">Adducto, haud pavidi iuvenes, pavidaeve puellae.</l>
                    <l xml:id="d002l225" n="218">Ad saxum pelago tectum mox illa recepit</l>
                    <l xml:id="d002l226" n="219">Effera se pubes, miscens bella aspera in undis,</l>
                    <l xml:id="d002l227" n="220">Ut prius; hi tandem longo in certamine victi</l>
                    <l xml:id="d002l228" n="221">In nostras venere manus, telo unus acuto</l>
                    <l xml:id="d002l229" n="222">Cannibalum interiit, duplicato at regia proles</l>
                    <l xml:id="d002l230" n="223">Vulnere anhelantem una animam diffudit in auras.</l>
                    <l xml:id="d002l231" n="224">Hi ducti ad naves, vinctique, ferocia corda</l>
                    <l xml:id="d002l232" n="225">Non posuere tamen: non tantum in retia lapsus</l>
                    <l xml:id="d002l233" n="226">Saevit aper, clausive cava sub rupe leones.</l>
                    <l xml:id="d002l234" n="227">Huius pertaesi pugnae, tunc littore funes</l>
                    <l xml:id="d002l235" n="228">Solvimus, et Caribum terram execramur, et aequor,</l>
                    <l xml:id="d002l236" n="229">Nostrorum ob caedem moesti, resonoque volamus</l>
                    <l xml:id="d002l237" n="230">Oceano aeratis confisi curribus aura</l>
                    <l xml:id="d002l238" n="231">Nimborum impulsis valida; sic caetera pubes</l>
                    <l xml:id="d002l239" n="232">Insequitur laxisque fretum proscindit habenis</l>
                    <l xml:id="d002l240" n="233">Non horrens pelagus, non procurrentia saxa</l>
                    <l xml:id="d002l241" n="234">In mare, nec tumido spirantia flamina ponto.</l>
                    <l xml:id="d002l242" n="235">Sub lucem passim multas per marmora terras,</l>
                    <l xml:id="d002l243" n="236">In morem Cycladum, sero sub vespere vidi,</l>
                    <l xml:id="d002l244" n="237">Quarum aliae plenae arboribus a vertice summo</l>
                    <l xml:id="d002l245" n="238">Montis erant, usque ad procurvi littoris oram,</l>
                    <l xml:id="d002l246" n="239">Plenae et erant aliae passim beneolentibus herbis.</l>
                    <l xml:id="d002l247" n="240">Parte alia ad caeli tollebant sidera sese</l>
                    <l xml:id="d002l248" n="241">Saxosi montes, rubro varioque colore</l>
                    <l xml:id="d002l249" n="242">Conspicui, atque oculis grati. Nos sistere classem</l>
                    <l xml:id="d002l250" n="243">Et capere his portum terris vetuere frequentes</l>
                    <l xml:id="d002l251" n="244">Difficilesque maris scopuli, turbataque circum</l>
                    <l xml:id="d002l252" n="245">Aequora, et inspersum spumosa aspergine littus.</l>
                    <l xml:id="d002l253" n="246">Aspera erat facies atque intractabilis unda</l>
                    <l xml:id="d002l254" n="247">Latrantis pelagi, secum intolerabilis Auster</l>
                    <l xml:id="d002l255" n="248">Et foedam tempestatem, nimbosque ferebat.</l>
                    <l xml:id="d002l256" n="249">Huius tam vasti tractus rapidique profundi</l>
                    <l xml:id="d002l257" n="250">In medio Burichena iacet circundata latis</l>
                    <l xml:id="d002l258" n="251">Littoribus; non his terris nemora ardua desunt.</l>
                    <l xml:id="d002l259" n="252">Sunt illic magni portus, quamquam incola pontum</l>
                    <l xml:id="d002l260" n="253">Non tranet, sed sit domibus contentus avitis.</l>
                    <l xml:id="d002l261" n="254">Infensae sunt hae gentes, et littora cunctis</l>
                    <l xml:id="d002l262" n="255">Cannibalis, finesque suos tutantur ab hoste,</l>
                    <l xml:id="d002l263" n="256">Victores et saepe domum sueta arma reportant.</l>
                    <l xml:id="d002l264" n="257">Captivos lacerant, flammis torrentque vorantque,</l>
                    <l xml:id="d002l265" n="258">Eliduntque oculos sociis spectantibus ambos.</l>
                    <l xml:id="d002l266" n="259">Oppidaque aggeribus, fossaque, et flumine cingunt.</l>
                    <l xml:id="d002l267" n="260">Tunc nostri trabe descendunt, fontisque liquores,</l>
                    <l xml:id="d002l268" n="261">Celsaque tecta adeunt: montes fugit omnis in altos</l>
                    <l xml:id="d002l269" n="262">Agricola et vacuas sedes custode relinquit.</l>
                    <l xml:id="d002l270" n="263">Hic Burichena suum regem (ceu numen) honorat.</l>
                    <l xml:id="d002l271" n="264">Sub noctem geminae indigenae furtim et puer ore</l>
                    <l xml:id="d002l272" n="265">Egregius fugere simul, tacitique natarunt</l>
                    <l xml:id="d002l273" n="266">Marmora, quos olim eripui de compede dura</l>
                    <l xml:id="d002l274" n="267">Et manibus Caribum, et patriam petire, suosque,</l>
                    <l xml:id="d002l275" n="268">Tantus amor erat his patrias invisere terras,</l>
                    <l xml:id="d002l276" n="269">Quamvis Cannibalum adventus atque arma timerent.</l>
                    <l xml:id="d002l277" n="270">Nos tandem fessi servata classe tenemus</l>
                    <l xml:id="d002l278" n="271">Primam Quiqueiae terram revoluta per alta,</l>
                    <l xml:id="d002l279" n="272">Atque antennarum sublimia cornua nautae</l>
                    <l xml:id="d002l280" n="273">Funibus intendunt, pelagique ad caerula proras</l>
                    <l xml:id="d002l281" n="274">Obvertunt, mox exponunt equitesque virosque</l>
                    <l xml:id="d002l282" n="275">Pontibus, et primis ducibus comitatus ad altum</l>
                    <l xml:id="d002l283" n="276">Accessi collem, ut socios arcemque viderem</l>
                    <l xml:id="d002l284" n="277">Xamana in regione, maris prope littora vasti.</l>
                    <l xml:id="d002l285" n="278">Quid referam? Constructae arcis vestigia nulla</l>
                    <l xml:id="d002l286" n="279">Apparent, non agger erat, non vallus, at arcis</l>
                    <l xml:id="d002l287" n="280">Relliquias ingens cineris celabat acervus.</l>
                    <l xml:id="d002l288" n="281">Descendunt armati equites, peditumque manipli,</l>
                    <l xml:id="d002l289" n="282">Littoreosque tenent portus; petit ardua miles</l>
                    <l xml:id="d002l290" n="283">Terrarum et positas altis in rupibus arces.</l>
                    <l xml:id="d002l291" n="284">Aerea personuit vicinos machina montes,</l>
                    <l xml:id="d002l292" n="285">Convallesque cavas, sonituque impleverat oras</l>
                    <l xml:id="d002l293" n="286">Littoreas frustra, namque incola traxerat omnes</l>
                    <l xml:id="d002l294" n="287">Ad letum Hispanos, flamisque involverat arcem.</l>
                    <l xml:id="d002l295" n="288">Hic Guacanarilli vectus prope littora lembo</l>
                    <l xml:id="d002l296" n="289">Per mare germanus regis tunc nomine binas</l>
                    <l xml:id="d002l297" n="290">Detulit ex solido statuas auro mihi, sed tunc</l>
                    <l xml:id="d002l298" n="291">Non potui seriem facti, non noscere causam,</l>
                    <l xml:id="d002l299" n="292">Interpres quia nullus erat, nam de tribus unum</l>
                    <l xml:id="d002l300" n="293">Ex illis abiens, quos mecum per mare vexi,</l>
                    <l xml:id="d002l301" n="294">Ultro dimisi, patriam petiere natando</l>
                    <l xml:id="d002l302" n="295">Furtim alii, cum nigra tegit nox aethera et aequor.</l>
                    <l xml:id="d002l303" n="296">Haec animo sedit sententia, mittere certos</l>
                    <l xml:id="d002l304" n="297">Decrevi ad regem subito, ut causamque modumque</l>
                    <l xml:id="d002l305" n="298">Diceret, excidiumque arcis, stragemque meorum.</l>
                    <l xml:id="d002l306" n="299">Ut vero rediere viri, tunc unus in ipso</l>
                    <l xml:id="d002l307" n="300">Littore stans tumulo flavae sic coepit arenae:</l>
                    <l xml:id="d002l308" n="301">'Et si ficta reor, quae rex mihi Guacanarillus</l>
                    <l xml:id="d002l309" n="302">Dixerit, hoc regis dictum nam Fama refellit</l>
                    <l xml:id="d002l310" n="303">In cunctis vulgata locis, quos circuit ingens</l>
                    <l xml:id="d002l311" n="304">Insula, at ipse tamen referam, quae dixerit ille.</l>
                    <l xml:id="d002l312" n="305">Aurato rex in thalamo stratisque iacebat</l>
                    <l xml:id="d002l313" n="306">Vulnere se simulans aegrum, cui crura pedesque</l>
                    <l xml:id="d002l314" n="307">Caerula multiplici cingebant vincula nodo.</l>
                    <l xml:id="d002l315" n="308">Hic mihi tunc fandi postquam est data copia, regem</l>
                    <l xml:id="d002l316" n="309">Alloquor atque equites narro, peditumque phalangas</l>
                    <l xml:id="d002l317" n="310">Venisse et nostram tetigisse haec littora classem;</l>
                    <l xml:id="d002l318" n="311">Succensaeque arcis causam, seriemque rogabam.</l>
                    <l xml:id="d002l319" n="312">Tunc rex: hanc classem non me adventasse latebat,</l>
                    <l xml:id="d002l320" n="313">Venissemque volens ad littus, ni mea quondam</l>
                    <l xml:id="d002l321" n="314">Crura gravi bello fixisset cuspide telum.</l>
                    <l xml:id="d002l322" n="315">Eversaeque arcis memorabo ex ordine causam,</l>
                    <l xml:id="d002l323" n="316">Quam petis. Haec multos (ut scis) habet insula reges,</l>
                    <l xml:id="d002l324" n="317">Uberibus late regnis populisque potentes,</l>
                    <l xml:id="d002l325" n="318">Qui postquam audivere meis consistere terris</l>
                    <l xml:id="d002l326" n="319">Puppibus advectas gentes, armisque tenere</l>
                    <l xml:id="d002l327" n="320">Littora, molirique urbes, atque oppida valle</l>
                    <l xml:id="d002l328" n="321">Munire, et totum sua sub iuga mittere pontum,</l>
                    <l xml:id="d002l329" n="322">Exarsere graves animis concordibus irae.</l>
                    <l xml:id="d002l330" n="323">Audivere etiam peditum liquisse cohortem</l>
                    <l xml:id="d002l331" n="324">Arce nova et secum raptas abducere praedas</l>
                    <l xml:id="d002l332" n="325">Christophorum, inque oras ratibus rediisse superbas,</l>
                    <l xml:id="d002l333" n="326">Quiqueiaeque novas in regna reducere gentes</l>
                    <l xml:id="d002l334" n="327">Vere novo, cum se partu terra alma resolvet.</l>
                    <l xml:id="d002l335" n="328">Tunc super his commoti animi mentesque duorum</l>
                    <l xml:id="d002l336" n="329">Sunt regum, bellumque parant inferre relictis</l>
                    <l xml:id="d002l337" n="330">Gentibus, et positam convellere funditus arcem:</l>
                    <l xml:id="d002l338" n="331">Dant alii auxilium reges, suaque agmina mittunt.</l>
                    <l xml:id="d002l339" n="332">Procedunt instructae acies et ad aequora tendunt,</l>
                    <l xml:id="d002l340" n="333">Nec mora littoribus nostris bina agmina regum apparent:</l>
                    <l xml:id="d002l341" n="334">Dextraque sudes, laevaque pharetras,</l>
                    <l xml:id="d002l342" n="335">Tela inimica gerunt atque arcem milite cingunt.</l>
                    <l xml:id="d002l343" n="336">Postquam aures allapsa meas est nuntia Fama,</l>
                    <l xml:id="d002l344" n="337">Accessi subito multis cum millibus arcem</l>
                    <l xml:id="d002l345" n="338">Incoeptisque viros suasi desistere et arma</l>
                    <l xml:id="d002l346" n="339">Ponere, et hanc gentem redituram ad littora dixi</l>
                    <l xml:id="d002l347" n="340">Magna equitum peditumque manu, sic nam fore nostri</l>
                    <l xml:id="d002l348" n="341">Iam cecinere Cemes: sed nil mea verba, precesque,</l>
                    <l xml:id="d002l349" n="342">Nil monitus valuere deum. Tunc lampada iecit</l>
                    <l xml:id="d002l350" n="343">Ardentem rex longaevus, quae iacta perussit</l>
                    <l xml:id="d002l351" n="344">Frondea tecta domus tabulataque proxima turri.</l>
                    <l xml:id="d002l352" n="345">Tunc celer insequitur iuvenum facto agmine nimbus,</l>
                    <l xml:id="d002l353" n="346">Connexisque parant trabibus convellere vallum.</l>
                    <l xml:id="d002l354" n="347">At parte ex alia iuvenum globus arma manusque</l>
                    <l xml:id="d002l355" n="348">Expediunt, late sonitum dat stridula cornus,</l>
                    <l xml:id="d002l356" n="349">Missile telum alii rapiunt: it clamor ad auras,</l>
                    <l xml:id="d002l357" n="350">Accensasque faces flammis ad moenia portant,</l>
                    <l xml:id="d002l358" n="351">Invaduntque novam longis hastilibus arcem.</l>
                    <l xml:id="d002l359" n="352">Hispanam volui gentem defendere vallo</l>
                    <l xml:id="d002l360" n="353">Inclusam et ferre auxilium, meaque agmina contra</l>
                    <l xml:id="d002l361" n="354">Opposui pugnantem aciem, flammasque ferentem.</l>
                    <l xml:id="d002l362" n="355">Tendebam per castra manus, tristisque profabar:</l>
                    <l xml:id="d002l363" n="356">Arma inhibete duces, irasque remittite reges,</l>
                    <l xml:id="d002l364" n="357">Parcite et hanc arcem flammis dare, parcite quaeso</l>
                    <l xml:id="d002l365" n="358">Militibus, vos triste manet sub sidere veris</l>
                    <l xml:id="d002l366" n="359">Supplicium; accedet nostrum gens advena littus,</l>
                    <l xml:id="d002l367" n="360">Et nostras exuret opes, fundoque revellet</l>
                    <l xml:id="d002l368" n="361">Montibus impositas urbes; migrabimus omnes</l>
                    <l xml:id="d002l369" n="362">Extorres patria amissa, rebusque relictis.</l>
                    <l xml:id="d002l370" n="363">Sed dum per medios ignes mediamque ferebar</l>
                    <l xml:id="d002l371" n="364">Structam aciem, numero tamen et bellantibus impar,</l>
                    <l xml:id="d002l372" n="365">Vulnere crudeli suras transfixit arundo:</l>
                    <l xml:id="d002l373" n="366">Restat adhuc parvum laeso sub poplite vulnus.</l>
                    <l xml:id="d002l374" n="367">Me lapsum famuli accipiunt, humerisque reportant</l>
                    <l xml:id="d002l375" n="368">Ad littus, sed me ut cedentem ex agmine reges</l>
                    <l xml:id="d002l376" n="369">Videre, incingunt duplicatis moenia flammis.</l>
                    <l xml:id="d002l377" n="370">Tunc miles furit et tectis incendia miscet,</l>
                    <l xml:id="d002l378" n="371">Atque arcem, inclusosque viros involvit in ignes.</l>
                    <l xml:id="d002l379" n="372">Testor amicitiam sancitaque foedera quondam,</l>
                    <l xml:id="d002l380" n="373">Et patrios Cemes, me non potuisse tueri</l>
                    <l xml:id="d002l381" n="374">Commissam hanc gentem fidei et nova moenia nostrae.</l>
                    <l xml:id="d002l382" n="375">Responsa audistis proceres, audistis inanes</l>
                    <l xml:id="d002l383" n="376">Nectentem regem causas, incendiaque arcis'.</l>
                    <l xml:id="d002l384" n="377">Protinus ulcisci socios ipsumque volebam</l>
                    <l xml:id="d002l385" n="378">Periurum iratus violata ob foedera regem</l>
                    <l xml:id="d002l386" n="379">Perdere, sed trepido timui ne regna tumultu</l>
                    <l xml:id="d002l387" n="380">Et populorum animos turbarem rege perempto.</l>
                    <l xml:id="d002l388" n="381">Ad Guacanarilli montanas mittitur aedes</l>
                    <l xml:id="d002l389" n="382">Melchior, haec eadem qui rettulit omnia, quae iam</l>
                    <l xml:id="d002l390" n="383">Dixerat interpres: regem nam viderat alto</l>
                    <l xml:id="d002l391" n="384">Porrectum lecto, nec laesum crura sagitta,</l>
                    <l xml:id="d002l392" n="385">Regali at thalamo simulata mente iacentem.</l>
                    <l xml:id="d002l393" n="386">Ad me blanditiis hic regem duxit, et illum</l>
                    <l xml:id="d002l394" n="387">Dimisi, ut patriam ad propriam, sedesque rediret,</l>
                    <l xml:id="d002l395" n="388">Quem mulier facie insignis formaque per aequor</l>
                    <l xml:id="d002l396" n="389">Undosum, cum septem aliis, confisa lacertis</l>
                    <l xml:id="d002l397" n="390">Est Guacanarillum sub opaca nocte secuta.</l>
                    <l xml:id="d002l398" n="391">Melchior interea legeret dum curva Quiqueiae</l>
                    <l xml:id="d002l399" n="392">Littora, militibus multis comitatus, ut ipsum</l>
                    <l xml:id="d002l400" n="393">Quaereret huc illuc fugientem per iuga regem,</l>
                    <l xml:id="d002l401" n="394">Invenit portum procurvum et navibus aptum,</l>
                    <l xml:id="d002l402" n="395">Cum pelago incumbit pennis niger Auster aquosis.</l>
                    <l xml:id="d002l403" n="396">Cingebant summi hunc colles, quibus unda silebat</l>
                    <l xml:id="d002l404" n="397">Clausa, nec iratum pelagus, ventosque timebat.</l>
                    <l xml:id="d002l405" n="398">Hic adeo est portus curvum falcatus in arcum,</l>
                    <l xml:id="d002l406" n="399">Quo postquam ingressus fueris mediumque tenebis</l>
                    <l xml:id="d002l407" n="400">Navigio, dextra quamvis flectasve sinistra,</l>
                    <l xml:id="d002l408" n="401">At facile haud poteris quaerens cognoscere primum</l>
                    <l xml:id="d002l409" n="402">Hic aditum, quamvis coniunctis frontibus intrent</l>
                    <l xml:id="d002l410" n="403">Tergeminae has fauces nullo discrimine puppes.</l>
                    <l xml:id="d002l411" n="404">Inque sinu medio montis scena ardua celsis</l>
                    <l xml:id="d002l412" n="405">Tollit se arboribus densisque: hic psittacus alas</l>
                    <l xml:id="d002l413" n="406">Depictus varias atque Indis corpore maior</l>
                    <l xml:id="d002l414" n="407">Pervolitat, repetitque avium per guttura cantus,</l>
                    <l xml:id="d002l415" n="408">Hic dulci nemorosa canunt aviaria voce.</l>
                    <l xml:id="d002l416" n="409">In portum duo decurrent sat magna fluenta</l>
                    <l xml:id="d002l417" n="410">Et varios ducunt secum ad maris aequora pisces:</l>
                    <l xml:id="d002l418" n="411">Ipse etiam pelagi gentes, squamosa propago,</l>
                    <l xml:id="d002l419" n="412">Flumineis subeunt lymphis, gratoque recessu,</l>
                    <l xml:id="d002l420" n="413">Insano laticis capti fluvialis amore.</l>
                    <l xml:id="d002l421" n="414">Decrevi ipse urbem sublimi in colle secundum</l>
                    <l xml:id="d002l422" n="415">Hunc portum (namque aptus erat locus his satis urbi)</l>
                    <l xml:id="d002l423" n="416">Condere: silva hic alta trabes, vicinaque rupes</l>
                    <l xml:id="d002l424" n="417">Saxa ministrabat. Iuxta hunc longissima montem</l>
                    <l xml:id="d002l425" n="418">Planities et lata satis, quam plura fluenta</l>
                    <l xml:id="d002l426" n="419">Parvula et alta rigant, aurumque in caerula ducunt.</l>
                    <l xml:id="d002l427" n="420">Ipse autem hunc portum regalem nomine dixi.</l>
                    <l xml:id="d002l428" n="421">Vestigare viros circum vaga flumina et urbes,</l>
                    <l xml:id="d002l429" n="422">Ductores valido certos cum milite misi:</l>
                    <l xml:id="d002l430" n="423">Hoiedas hos inter, Corlanus et alta propago,</l>
                    <l xml:id="d002l431" n="424">Ante acies dextra, atque animis praestantibus ambo.</l>
                    <l xml:id="d002l432" n="425">Quattuor horum alter demonstrat flumina et alter</l>
                    <l xml:id="d002l433" n="426">Parte alia tria conspexit labentia ab ipsis</l>
                    <l xml:id="d002l434" n="427">Montibus, auratis longe radiantia arenis:</l>
                    <l xml:id="d002l435" n="428">Legerunt ciceris non pauca leguminis instar</l>
                    <l xml:id="d002l436" n="429">Grana auri comites, maioraque legit Hoiedas.</l>
                    <l xml:id="d002l437" n="430">Mons erat haud longe a portu, quo condere castrum</l>
                    <l xml:id="d002l438" n="431">Institui, coepique domos attollere saxis,</l>
                    <l xml:id="d002l439" n="432">Atque magis tribus erexi, statuique sacellum.</l>
                    <l xml:id="d002l440" n="433">Hic ubi decurrunt immixtis flumina arenis</l>
                    <l xml:id="d002l441" n="434">Et lento, nitidoque auro, nec copia parva est,</l>
                    <l xml:id="d002l442" n="435">Castrum aliud posui dictum de nomine Thomae.</l>
                    <l xml:id="d002l443" n="436">Atque peragrata Cibavo laetus ad urbem</l>
                    <l xml:id="d002l444" n="437">Mox Isabellam redii, cum purpureum ver</l>
                    <l xml:id="d002l445" n="438">Et tepidi crescunt soles. Tunc fratre relicto,</l>
                    <l xml:id="d002l446" n="439">Cui summam volui rerum, cui credere classem,</l>
                    <l xml:id="d002l447" n="440">Assueto et bellis iampridem Margaritaeo,</l>
                    <l xml:id="d002l448" n="441">Quos iussi circum positas perquirere terras,</l>
                    <l xml:id="d002l449" n="442">Et subito inventas communi subdere regi.</l>
                    <l xml:id="d002l450" n="443">Tendo iter ad Cubam cum terna puppe per aequor,</l>
                    <l xml:id="d002l451" n="444">Ne forte imperio premeret ratis advena terras,</l>
                    <l xml:id="d002l452" n="445">Oppidaque, littusque novum, gentesque repertas,</l>
                    <l xml:id="d002l453" n="446">Oceanique meis inventum puppibus aequor.</l>
                    <l xml:id="d002l454" n="447">Deserimus socias naves, moestique volamus</l>
                    <l xml:id="d002l455" n="448">Per mare, er aspirant animosis flatibus Euri.</l>
                    <l xml:id="d002l456" n="449">Sub lucem nitidi solis sese mihi portus</l>
                    <l xml:id="d002l457" n="450">Ostentat, scopuli incurvo quem murice cingunt</l>
                    <l xml:id="d002l458" n="451">Ingentes, vastique maris silet unda refusi:</l>
                    <l xml:id="d002l459" n="452">Nicoleo divi hunc portum de nomine dixi,</l>
                    <l xml:id="d002l460" n="453">Spectantem longe ditissima littora Cubae,</l>
                    <l xml:id="d002l461" n="454">Sed latus accessi Cubae, qua spectat ad Austros;</l>
                    <l xml:id="d002l462" n="455">Maitii apparet tantum Iamaica dives,</l>
                    <l xml:id="d002l463" n="456">Hortorumque simul vario laetissima cultu.</l>
                    <l xml:id="d002l464" n="457">Unum habet in medio sublimi haec insula montem</l>
                    <l xml:id="d002l465" n="458">Vertice, qui latis tangit radicibus aequor</l>
                    <l xml:id="d002l466" n="459">Et sese circum nemoroso a littore tollens</l>
                    <l xml:id="d002l467" n="460">Paulatim molli ascensu se attollit ad auras,</l>
                    <l xml:id="d002l468" n="461">Et media excelsum monstrat tellure cacumen,</l>
                    <l xml:id="d002l469" n="462">Unde licet spectare rates sua tecta petentes,</l>
                    <l xml:id="d002l470" n="463">Quae celso imposuere iugo; quotiensque feroces</l>
                    <l xml:id="d002l471" n="464">Cannibali hos turbant, subito de vertice currunt</l>
                    <l xml:id="d002l472" n="465">Incurruntque, alacresque ineunt in littore pugnas,</l>
                    <l xml:id="d002l473" n="466">Nam semper cum Cannibalis bella aspera ducunt.</l>
                    <l xml:id="d002l474" n="467">Hanc gens dura colit, longoque exercita bello</l>
                    <l xml:id="d002l475" n="468">Hostiles contra incursus, contraque Quiqueiae</l>
                    <l xml:id="d002l476" n="469">Finitimos. Volui fessam ter sistere classem</l>
                    <l xml:id="d002l477" n="470">Littore iam capto, classem ter reppulit hostis,</l>
                    <l xml:id="d002l478" n="471">Et loca nota tenent, opponuntque agmina nostris</l>
                    <l xml:id="d002l479" n="472">Puppibus. Adprensa tandem tellure, ruentem</l>
                    <l xml:id="d002l480" n="473">Ad littus turbam aggredior, quae nescia cuiquam</l>
                    <l xml:id="d002l481" n="474">Terga dare a patria nostros pellebat arena.</l>
                    <l xml:id="d002l482" n="475">Pacati sunt tandem animi pressique tumultus,</l>
                    <l xml:id="d002l483" n="476">Visurique novas gentes ad littora currunt.</l>
                    <l xml:id="d002l484" n="477">Linquimus hanc etiam terram, solemque secuti</l>
                    <l xml:id="d002l485" n="478">Occiduas versus terras currentia vidi</l>
                    <l xml:id="d002l486" n="479">Torrentis fluvii in morem freta fata, sinusque</l>
                    <l xml:id="d002l487" n="480">Innumeros, centum et sparsas per caerula terras.</l>
                    <l xml:id="d002l488" n="481">Dum vero impellunt a tergo flamina puppes,</l>
                    <l xml:id="d002l489" n="482">Sub noctis tenebras, Cubae nos accipit ingens</l>
                    <l xml:id="d002l490" n="483">Iridis in faciem portus atque unda silentis</l>
                    <l xml:id="d002l491" n="484">Oceani, quem ferventi tutantur ab aestu</l>
                    <l xml:id="d002l492" n="485">Aequoris et magno ventorum a turbine colles</l>
                    <l xml:id="d002l493" n="486">Hinc atque hinc stantes, quo nos subsistere visum est.</l>
                    <l xml:id="d002l494" n="487">Protinus optatam in terram descendimus omnes,</l>
                    <l xml:id="d002l495" n="488">Intramusque domos non longe a littore binas,</l>
                    <l xml:id="d002l496" n="489">In quibus innumeros pisces ardente videmus</l>
                    <l xml:id="d002l497" n="490">Impositos pruna aut transfixos corpora vallis.</l>
                    <l xml:id="d002l498" n="491">Accedo propius silvam, quae fronde virenti</l>
                    <l xml:id="d002l499" n="492">Vicinas aedes scopulis littusque tegebat,</l>
                    <l xml:id="d002l500" n="493">Qua nexos vidi ramis frondentibus angues</l>
                    <l xml:id="d002l501" n="494">Atque astricta alios conspexi funibus ora,</l>
                    <l xml:id="d002l502" n="495">Avulsos alii dentes (nec fallor) habebant.</l>
                    <l xml:id="d002l503" n="496">Serpentes alit horribiles haec insula, qui non</l>
                    <l xml:id="d002l504" n="497">Immuttunt membris hominum letale venenum,</l>
                    <l xml:id="d002l505" n="498">Aut tactu, morsuve truci, torvoque ferinoque</l>
                    <l xml:id="d002l506" n="499">Aspectu sunt, et vario sunt membra colore.</l>
                    <l xml:id="d002l507" n="500">Hi pelagus terramque colunt, silvisque vagantur,</l>
                    <l xml:id="d002l508" n="501">Pomisque ingluviem atque herbis beneolentibus explent,</l>
                    <l xml:id="d002l509" n="502">Bisque decem interdum (dictu mirabile) soles,</l>
                    <l xml:id="d002l510" n="503">Nec potant, solitumque cibum, nec gramina carpunt.</l>
                    <l xml:id="d002l511" n="504">Regale hoc epulum est: hos frusta in parvula sectos</l>
                    <l xml:id="d002l512" n="505">Infingunt verubus, domibusque epulantur avitis.</l>
                    <l xml:id="d002l513" n="506">Dum vero positis in littore vescimur omnes</l>
                    <l xml:id="d002l514" n="507">Piscibus, aufugere viri, sed Didacus illos</l>
                    <l xml:id="d002l515" n="508">Accedens linguam edoctus moresque Quiqueiae,</l>
                    <l xml:id="d002l516" n="509">Ad nos deduxit, dedimus queis plurima dona.</l>
                    <l xml:id="d002l517" n="510">Insula Cuba tenet mores, quos ipsa Quiqueia,</l>
                    <l xml:id="d002l518" n="511">Et lunam, solemque colit, similemque relinquit</l>
                    <l xml:id="d002l519" n="512">Haeredem, et fruges similes proiectat in arvis.</l>
                    <l xml:id="d002l520" n="513">Ingenio felix est gens, et mitis, et expers</l>
                    <l xml:id="d002l521" n="514">Armorum, sua rura colunt, cupidique videre</l>
                    <l xml:id="d002l522" n="515">Advectas nuper longinqua per aequora gentes,</l>
                    <l xml:id="d002l523" n="516">Descendunt puppesque petunt, secumque canistris</l>
                    <l xml:id="d002l524" n="517">Vimineis portant epulas, lymphamque ministrant;</l>
                    <l xml:id="d002l525" n="518">Nosque etiam fessos descendere navibus orant.</l>
                    <l xml:id="d002l526" n="519">Consita erant passim densis haec littora et altis</l>
                    <l xml:id="d002l527" n="520">Arboribus, patrios fructos quae ferre solebant.</l>
                    <l xml:id="d002l528" n="521">Littore in hoc adeo calidarum est flumen aquarum</l>
                    <l xml:id="d002l529" n="522">Vix ut fumantes possit contingere lymphas</l>
                    <l xml:id="d002l530" n="523">Ipsa manus; longo hic se fundit in aequora tractu,</l>
                    <l xml:id="d002l531" n="524">At procul ingenti fumant freta salsa calore</l>
                    <l xml:id="d002l532" n="525">Ferventes nec erat tutum transire per undas,</l>
                    <l xml:id="d002l533" n="526">Qua late involvebat aquis se fumidus amnis.</l>
                    <l xml:id="d002l534" n="527">Iamque die nitidus ducebat Lucifer ore</l>
                    <l xml:id="d002l535" n="528">Purpureo, et luce infusa fulgebat Olympus,</l>
                    <l xml:id="d002l536" n="529">Cum nostri videre ratem, qua per mare pisces</l>
                    <l xml:id="d002l537" n="530">Captabant nudi nautae: tunc cominus illos</l>
                    <l xml:id="d002l538" n="531">Aggredimur levibus vicina per aequora cymbis.</l>
                    <l xml:id="d002l539" n="532">Intrepidi nos expectant, gaudentque profundo</l>
                    <l xml:id="d002l540" n="533">Oceani ignotas illis spectare carinas.</l>
                    <l xml:id="d002l541" n="534">Illi etenim utuntur nulla compage phaselis</l>
                    <l xml:id="d002l542" n="535">Intextis, solido atque uno sed robore, et undas</l>
                    <l xml:id="d002l543" n="536">Sulcant remorum valido tantum agmine freti:</l>
                    <l xml:id="d002l544" n="537">Non illis velorum usus, non nautica noscunt</l>
                    <l xml:id="d002l545" n="538">Arma ratis, non astra polo surgentia servant.</l>
                    <l xml:id="d002l546" n="539">Vim nullam intulimus nautis piscantibus alto,</l>
                    <l xml:id="d002l547" n="540">Sed tibi nunc mirum dicam, dignumque relatu:</l>
                    <l xml:id="d002l548" n="541">Hic piscis salsa est clarus venator in unda</l>
                    <l xml:id="d002l549" n="542">Quiqueiae, nec non vastae circa aequora Cubae,</l>
                    <l xml:id="d002l550" n="543">Anguillae similis nostrae, sed corpore maior,</l>
                    <l xml:id="d002l551" n="544">Et facie informi, nostris non notus in oris.</l>
                    <l xml:id="d002l552" n="545">Hic pisces insectatur, veluti canis acer</l>
                    <l xml:id="d002l553" n="546">Errantes capreas campisque et montibus altis,</l>
                    <l xml:id="d002l554" n="547">Multiplices cuius squamae certo ordine corpus</l>
                    <l xml:id="d002l555" n="548">Permixtae spinis armant, veluti rubus asper.</l>
                    <l xml:id="d002l556" n="549">Hunc Guaicanum appellat gens incola piscem:</l>
                    <l xml:id="d002l557" n="550">Pellem habet hoc monstrum summa in cervice supraque</l>
                    <l xml:id="d002l558" n="551">Squallentes humeros, supra et squallentia colla.</l>
                    <l xml:id="d002l559" n="552">Piscator trahit hunc intorto fune revinctum</l>
                    <l xml:id="d002l560" n="553">Obstrictumque ratis lateri, patriisque sub undis</l>
                    <l xml:id="d002l561" n="554">Pabula captivo noctesque diesque ministrat;</l>
                    <l xml:id="d002l562" n="555">Affixa est laevo lateri nam lignea sedes,</l>
                    <l xml:id="d002l563" n="556">Quam colit aequoreas cum volvit turbidus undas</l>
                    <l xml:id="d002l564" n="557">Auster, et ex alto cadit imber, et Eurus arenas</l>
                    <l xml:id="d002l565" n="558">Attollit supra scopulos: tunc sueta sub alto</l>
                    <l xml:id="d002l566" n="559">Fornice tecta habitat, tutusque quiescit in undis.</l>
                    <l xml:id="d002l567" n="560">Luce nova piscosa tenet loca nauta profundi</l>
                    <l xml:id="d002l568" n="561">Et secum ducit vinctum per caerula piscem,</l>
                    <l xml:id="d002l569" n="562">Atque ubi squamosam prolem per marmora cernit</l>
                    <l xml:id="d002l570" n="563">Demittit subito funem; tunc ille per aequor,</l>
                    <l xml:id="d002l571" n="564">Ceu liber vinclis, graditur, secumque rudentem</l>
                    <l xml:id="d002l572" n="565">Ducit, et errantem sequitur per caerula predam:</l>
                    <l xml:id="d002l573" n="566">Sic contra ruit hos animis et robore fidens.</l>
                    <l xml:id="d002l574" n="567">Impositam dorso pellem mox explicat omnem,</l>
                    <l xml:id="d002l575" n="568">Implicat et piscem coniecta pelle, capitque</l>
                    <l xml:id="d002l576" n="569">Intrepidus, spinisque ferit (nam carcere nigro</l>
                    <l xml:id="d002l577" n="570">Hunc fraenat). Tunc nauta vigil de gurgite funem</l>
                    <l xml:id="d002l578" n="571">Paulatim trahit ad littus, captosque sub undis</l>
                    <l xml:id="d002l579" n="572">Luctantes simul adducit, sed cum prope littus</l>
                    <l xml:id="d002l580" n="573">Accessit nova praeda, levi piscator in altum</l>
                    <l xml:id="d002l581" n="574">Dat sese celerans saltu, turbamque per aequor</l>
                    <l xml:id="d002l582" n="575">Sustinet; accurrunt comites, pariterque labori</l>
                    <l xml:id="d002l583" n="576">Succedunt, at piscis ovans captiva tenaci</l>
                    <l xml:id="d002l584" n="577">Corpora rete tenet semper, semperque teneret</l>
                    <l xml:id="d002l585" n="578">Impavidus, patrio dum viveret aequore, sed cum</l>
                    <l xml:id="d002l586" n="579">Caelum haurit pellem laxat, piscesque relinquit,</l>
                    <l xml:id="d002l587" n="580">Et celer aequoreis mox sese fluctibus abdit.</l>
                    <l xml:id="d002l588" n="581">Ille etenim caelum hoc nostrum, non aera nostrum</l>
                    <l xml:id="d002l589" n="582">Ferre potest, ideo nautae piscem aequora supra</l>
                    <l xml:id="d002l590" n="583">Tollunt, ut clausam linquat viso aere gentem.</l>
                    <l xml:id="d002l591" n="584">Saepe etiam varios glomerato examine pisces</l>
                    <l xml:id="d002l592" n="585">Insidiis capit, et visa testudine contra</l>
                    <l xml:id="d002l593" n="586">Tendit iter, nam dum placido nova pabula quaerit</l>
                    <l xml:id="d002l594" n="587">Concha mari, tenet ora suae non praescia mortis</l>
                    <l xml:id="d002l595" n="588">Exerta, et nullas pascens timet aequore fraudes.</l>
                    <l xml:id="d002l596" n="589">Hic piscis maria alta colit, piscator et omnis</l>
                    <l xml:id="d002l597" n="590">Unum habet, facilisque unda quaerentibus ille est.</l>
                    <l xml:id="d002l598" n="591">Quattuor hi conchas nobis, piscesque dederunt,</l>
                    <l xml:id="d002l599" n="592">Nos illis contra dedimus gratissima dona.</l>
                    <l xml:id="d002l600" n="593">Pandimus has inter dum vero lintea terras,</l>
                    <l xml:id="d002l601" n="594">Indigenae ruere ad ponti cava littora gentes,</l>
                    <l xml:id="d002l602" n="595">Et panem, et fructus, et secum ferre volucres;</l>
                    <l xml:id="d002l603" n="596">Intentique oculis nostras mirarier alnos,</l>
                    <l xml:id="d002l604" n="597">Dicere et e caelo nos descendisse supremo.</l>
                    <l xml:id="d002l605" n="598">Insula sese etiam tractu tollebat eodem,</l>
                    <l xml:id="d002l606" n="599">Qua vidi tantum sinuosa ad littora torvo</l>
                    <l xml:id="d002l607" n="600">Aspectu turpique canes, quos educat illa</l>
                    <l xml:id="d002l608" n="601">Barbara gens, illosque neci demittit, et exta,</l>
                    <l xml:id="d002l609" n="602">Cunctaque membra coquit, mensisque epulatur avitis,</l>
                    <l xml:id="d002l610" n="603">Et consanguineas vocat ad convivia gentes.</l>
                    <l xml:id="d002l611" n="604">Hos referunt sine latratus componere soles:</l>
                    <l xml:id="d002l612" n="605">Vidi ego verberibus domitum non edere vocem,</l>
                    <l xml:id="d002l613" n="606">Non gemitus, non latratus, dum linqueret auras</l>
                    <l xml:id="d002l614" n="607">Vitales tandem sub fuste et verbere torto.</l>
                    <l xml:id="d002l615" n="608">Sed dum sulcarem has inter rapida aequora terras,</l>
                    <l xml:id="d002l616" n="609">Ingredior multas non tuto in gurgite fauces</l>
                    <l xml:id="d002l617" n="610">Angusti maris: hic poterat non navita retro</l>
                    <l xml:id="d002l618" n="611">Vertere cunctantes iam fesso remige puppes.</l>
                    <l xml:id="d002l619" n="612">Pontus erat nive candidior, sparsusque recenti</l>
                    <l xml:id="d002l620" n="613">Lacte videbatur passim candescere fluctus.</l>
                    <l xml:id="d002l621" n="614">Luna tenebat iter medium sublimis Olympi,</l>
                    <l xml:id="d002l622" n="615">Cum maris intravit scopulos prope littora tendens</l>
                    <l xml:id="d002l623" n="616">Puppis iter Zephyrisque legens felicibus oras.</l>
                    <l xml:id="d002l624" n="617">Dumque darem Cubae turgentia vela per undas,</l>
                    <l xml:id="d002l625" n="618">Mons procul ostentat sese densissimus umbris:</l>
                    <l xml:id="d002l626" n="619">Hunc fessi petimus montem, silvisque subimus</l>
                    <l xml:id="d002l627" n="620">Umbriferis, quarum summo de vertice fontes</l>
                    <l xml:id="d002l628" n="621">Surgebant raucoque sono vada salsa petebant.</l>
                    <l xml:id="d002l629" n="622">Hic pinus sese in caelum pulcherrima tollit</l>
                    <l xml:id="d002l630" n="623">Palmaque summa petit caeli convexa flagellis.</l>
                    <l xml:id="d002l631" n="624">Tunc nautae ingressi silvas ligna arida ferro</l>
                    <l xml:id="d002l632" n="625">Scindebant, liquidisque implebant fontibus urnas.</l>
                    <l xml:id="d002l633" n="626">Transirem has inter sed dum freta concita terras,</l>
                    <l xml:id="d002l634" n="627">Hic miles captare feras assuetus opacam</l>
                    <l xml:id="d002l635" n="628">Est silvam ingressus, vidit qui vestibus albis</l>
                    <l xml:id="d002l636" n="629">Indutos homines usque ad vestigia: qui tunc</l>
                    <l xml:id="d002l637" n="630">Vertit iter, meque admonuit vidisse togatam</l>
                    <l xml:id="d002l638" n="631">Hoc nemore aerio gentem. Tunc laetus in altam</l>
                    <l xml:id="d002l639" n="632">Immisi silvam selecto ex ordine certos,</l>
                    <l xml:id="d002l640" n="633">Qui nemus umbrosum transgressi haud tendere gressus</l>
                    <l xml:id="d002l641" n="634">Incoeptos potuere ultra, namque herba tegebat</l>
                    <l xml:id="d002l642" n="635">Plurima planitiem camporum aditumque vetabat.</l>
                    <l xml:id="d002l643" n="636">Tunc subito rediit miles, rediensque ferarum</l>
                    <l xml:id="d002l644" n="637">Grandia conspexit vestigia tramite in alto,</l>
                    <l xml:id="d002l645" n="638">Percussusque metu mentem rediit celer ad nos.</l>
                    <l xml:id="d002l646" n="639">Parte alia silvam ingentem fragantia versus</l>
                    <l xml:id="d002l647" n="640">Littora conspexi, quam vitis plurimus ambit</l>
                    <l xml:id="d002l648" n="641">Pampinus, innectitque comas, ramosque virentes.</l>
                    <l xml:id="d002l649" n="642">Littus ad Hesperium tali de vite racemos</l>
                    <l xml:id="d002l650" n="643">Attulimus succo gravidos, dulcique sapore.</l>
                    <l xml:id="d002l651" n="644">Atque grues magnas per pascua florea vidi.</l>
                    <l xml:id="d002l652" n="645">Hos tractus regionis aquae obduxere palustres,</l>
                    <l xml:id="d002l653" n="646">In quibus ad littus conchilia lucida vidi.</l>
                    <l xml:id="d002l654" n="647">At dum vela Notus tendit flatuque secundo</l>
                    <l xml:id="d002l655" n="648">Aspirat nostris ratibus, procul ardua nautae</l>
                    <l xml:id="d002l656" n="649">Culmina terrarum aspiciunt, lucosque sonantes;</l>
                    <l xml:id="d002l657" n="650">Vertimus huc laeti puppes, qua vasta secundum</l>
                    <l xml:id="d002l658" n="651">Aequora se geminae tollebant rupibus aedes:</l>
                    <l xml:id="d002l659" n="652">His domibus vir solus erat, confectus et aevo</l>
                    <l xml:id="d002l660" n="653">Et macie, et nulla velutus corpora veste.</l>
                    <l xml:id="d002l661" n="654">Hunc ducunt propere ad naves et ad aequora, quem mox</l>
                    <l xml:id="d002l662" n="655">Didacus interpres dictis compellat amicis</l>
                    <l xml:id="d002l663" n="656">Et fari hortatur, cui sint haec subdita regno</l>
                    <l xml:id="d002l664" n="657">Littora, quaeve habitent trans montis culmina gentes,</l>
                    <l xml:id="d002l665" n="658">Sed captus non dicta capit, nec percipit aure.</l>
                    <l xml:id="d002l666" n="659">Ille tamen montem hunc ultra signisque manuque</l>
                    <l xml:id="d002l667" n="660">Monstrabat populum esse alium, regemque potentem,</l>
                    <l xml:id="d002l668" n="661">Qui sese indueret diversis vestibus, ut nos.</l>
                    <l xml:id="d002l669" n="662">Tunc cupidi versus iuga celsa ratesque sinusque</l>
                    <l xml:id="d002l670" n="663">Dirigimus primae solventes tempore lucis.</l>
                    <l xml:id="d002l671" n="664">Dumque maris molimur iter per caerula, centum</l>
                    <l xml:id="d002l672" n="665">Occurrunt nobis lintres, signisque salutant,</l>
                    <l xml:id="d002l673" n="666">Miranturque novas puppes, habitumque, virosque</l>
                    <l xml:id="d002l674" n="667">Armatos, ostroque duces auroque nitentes.</l>
                    <l xml:id="d002l675" n="668">Hoc etiam tractu longo conchylia multa,</l>
                    <l xml:id="d002l676" n="669">Quae baccas gignunt limoso in littore vidi.</l>
                    <l xml:id="d002l677" n="670">Me tenuit mora nulla loco, sed protinus ultra</l>
                    <l xml:id="d002l678" n="671">Progredior: nec erat rupes, nec culmen in ipso</l>
                    <l xml:id="d002l679" n="672">Littore, fumiferos quod non effunderet ignes.</l>
                    <l xml:id="d002l680" n="673">Dum legimus scopulos latebrosaque saxa sub undis,</l>
                    <l xml:id="d002l681" n="674">Et quae spectabant Austrum et quae littus Eoum,</l>
                    <l xml:id="d002l682" n="675">Tercentum positae sinuoso in marmore terrae</l>
                    <l xml:id="d002l683" n="676">Apparent, densis spectandae frondibus omnes.</l>
                    <l xml:id="d002l684" n="677">Invitus tandem convertere lintea cogor,</l>
                    <l xml:id="d002l685" n="678">Namque omnis vario ventorum turbine puppis</l>
                    <l xml:id="d002l686" n="679">Victa erat, et comites fessi, et fracta omnia nostra</l>
                    <l xml:id="d002l687" n="680">Arma ratis longum ob cursum et cava littora Cubae;</l>
                    <l xml:id="d002l688" n="681">Tardaque classis erat, quae iam mare lassa vadosum</l>
                    <l xml:id="d002l689" n="682">Presserat et laxis acceperat aequora rimis,</l>
                    <l xml:id="d002l690" n="683">Panis et Oceani emensis corruptus ab undis</l>
                    <l xml:id="d002l691" n="684">Nauticus, atque omnis rerum iam navita fessus.</l>
                    <l xml:id="d002l692" n="685">Mons erat ante oculos rapide praeruptus aquai,</l>
                    <l xml:id="d002l693" n="686">Ut me tunc positum conspexi in limine leti,</l>
                    <l xml:id="d002l694" n="687">Sustuli ad alta oculos supera et sic voce Parentem</l>
                    <l xml:id="d002l695" n="688">Unigenae Christi lacrimis sum fatus obortis:</l>
                    <l xml:id="d002l696" n="689">'Dum nos hac classe exigua freta mota tenemus,</l>
                    <l xml:id="d002l697" n="690">Davidica o proles Virgo, qua clarius ullum</l>
                    <l xml:id="d002l698" n="691">Lumen, nec terrae, nec habent celsa atria caeli,</l>
                    <l xml:id="d002l699" n="692">Heu, quianam tanti disiecta per aequora Cauri</l>
                    <l xml:id="d002l700" n="693">Proelia concurrunt inter se, haud ipse ego possem</l>
                    <l xml:id="d002l701" n="694">Solvere me his rapidis (nisi me Deus adiuvet) undis?</l>
                    <l xml:id="d002l702" n="695">Respice nos, audique preces. Non (te duce) Syrtes</l>
                    <l xml:id="d002l703" n="696">Aut Maleae horrendas cautes, fluctusque timebo'.</l>
                    <l xml:id="d002l704" n="697">Deinde ferit tumidum contis mare nautica pubes,</l>
                    <l xml:id="d002l705" n="698">Nec curat venturam hyemem, ventosque procaces.</l>
                    <l xml:id="d002l706" n="699">Haud longum in medio tempus freta mota quierunt</l>
                    <l xml:id="d002l707" n="700">Et circumstrati fluctus, Zephyrique resedit</l>
                    <l xml:id="d002l708" n="701">Spiritus et caelo tempestas clara refulsit.</l>
                    <l xml:id="d002l709" n="702">Tunc me ad socios vertens, sic sum ore locutos:</l>
                    <l xml:id="d002l710" n="703">'Vidistis maris insidias, murmurque minasque,</l>
                    <l xml:id="d002l711" n="704">Ingeminare Notos, piceamque insurgere noctem,</l>
                    <l xml:id="d002l712" n="705">Mox posuisse Notos, pacataque murmura ponti,</l>
                    <l xml:id="d002l713" n="706">Et lucem Oceano et terris rediisse serenam.</l>
                    <l xml:id="d002l714" n="707">Sint quamvis sine nube dies, sine flamine noctes,</l>
                    <l xml:id="d002l715" n="708">Attamen haec non fraude carent, nec credere nautis</l>
                    <l xml:id="d002l716" n="709">Huic monstro sese tutum est, nec lenibus undis'.</l>
                    <l xml:id="d002l717" n="710">Sed dum nimborum crebescere proelia sensi,</l>
                    <l xml:id="d002l718" n="711">Ipse sinum obliquo spirantia flamina contra</l>
                    <l xml:id="d002l719" n="712">Et nautae subigunt remis fera per freta puppes:</l>
                    <l xml:id="d002l720" n="713">Uncta natat pinus, quamquam esset fessa profundo.</l>
                    <l xml:id="d002l721" n="714">Dum redeo, Boreas me vexit in aequora magnis</l>
                    <l xml:id="d002l722" n="715">Plena adeo testudinibus ut navita cursum</l>
                    <l xml:id="d002l723" n="716">Flectere non posset magna sine mole retrorsum;</l>
                    <l xml:id="d002l724" n="717">Has fauces tamdem evasi, mox aequoris alti</l>
                    <l xml:id="d002l725" n="718">Ingentem tractum ingredior, qui gurgite ab imo</l>
                    <l xml:id="d002l726" n="719">Scythonia magis albus erat nive lacteque puro,</l>
                    <l xml:id="d002l727" n="720">Et passim niveis spumabant fluctibus undae.</l>
                    <l xml:id="d002l728" n="721">Ipse gubernator, metuens vada prona, propinquum</l>
                    <l xml:id="d002l729" n="722">Contorsit proram ad littus, qua venerat, et qua</l>
                    <l xml:id="d002l730" n="723">Non spirant vada, nec scopulis immurmurat aequor.</l>
                    <l xml:id="d002l731" n="724">Et (mirum) nobis Cubae venit obvia pubes</l>
                    <l xml:id="d002l732" n="725">(Nam nullos mea gens populos turbaverat armis)</l>
                    <l xml:id="d002l733" n="726">Plurima dona ferens ad navem laeta, palumbesque</l>
                    <l xml:id="d002l734" n="727">Ingentes, quorum spirabat guttur odores</l>
                    <l xml:id="d002l735" n="728">Assyrios: nos tunc accepto munere laeti</l>
                    <l xml:id="d002l736" n="729">Vela damus. Quos et quondam metus acer agebat</l>
                    <l xml:id="d002l737" n="730">In montes agitare fugam, nemorumque latebris</l>
                    <l xml:id="d002l738" n="731">Abdere se, nunc ad naves et ad ipsa ruebant</l>
                    <l xml:id="d002l739" n="732">Sponte vada, et nostrae gratissima munera classi</l>
                    <l xml:id="d002l740" n="733">Portabant; panem et lympham, viridesque volucres,</l>
                    <l xml:id="d002l741" n="734">Et varios fructus quos tellus illa ferebat.</l>
                    <l xml:id="d002l742" n="735">Hanc gentes quae tunc habitabant littoris oram</l>
                    <l xml:id="d002l743" n="736">Quod rectum est servant, vivunt sine legibus ullis,</l>
                    <l xml:id="d002l744" n="737">Indice non illis opus est; hi turpia damna</l>
                    <l xml:id="d002l745" n="738">Non norunt, ullive novas intendere lites.</l>
                    <l xml:id="d002l746" n="739">Omnia sunt illis communia gentibus, ut sol</l>
                    <l xml:id="d002l747" n="740">Et luna est, atque arva colunt quantum indiget usus,</l>
                    <l xml:id="d002l748" n="741">Nec quisquam servat sua praedia: multa supersunt</l>
                    <l xml:id="d002l749" n="742">Iugera, queis illic committere semina possent.</l>
                    <l xml:id="d002l750" n="743">Non habet haec regio felix regemve, tyrannumve,</l>
                    <l xml:id="d002l751" n="744">Aut civem vitas et crimina castigantem.</l>
                    <l xml:id="d002l752" n="745">Oppida non cingunt muris, non sepibus arva,</l>
                    <l xml:id="d002l753" n="746">Maitiumque colunt tantum, iuccasque agiesque.</l>
                    <l xml:id="d002l754" n="747">Hinc ego digrediens iterum rediturus easdem</l>
                    <l xml:id="d002l755" n="748">In partes sub casum hyems, placido feror Euro</l>
                    <l xml:id="d002l756" n="749">Iamaicum ad littus, tepidum qua spectat ad Austrum,</l>
                    <l xml:id="d002l757" n="750">Et latera illius vidi, et nemora ardua longe,</l>
                    <l xml:id="d002l758" n="751">Et passim virides hortos beneolentiaque arva:</l>
                    <l xml:id="d002l759" n="752">Auriferaeque illic detexi littus Hayti,</l>
                    <l xml:id="d002l760" n="753">Atque ignota mihi nemora, et non parva fluenta.</l>
                    <l xml:id="d002l761" n="754">Ipse viam hanc alacris tranquilla per aequora inivi,</l>
                    <l xml:id="d002l762" n="755">Dehinc sancti portum Nicolai intramus, ibique</l>
                    <l xml:id="d002l763" n="756">Accepit statio fessas tutissima puppes.</l>
                    <l xml:id="d002l764" n="757">Portus erat circum saxis incinctus et alto</l>
                    <l xml:id="d002l765" n="758">Gurgite stagnantis ponti, quo clausa silebat</l>
                    <l xml:id="d002l766" n="759">Unda, nec horrisonos fluctus, ventosque timebat.</l>
                    <l xml:id="d002l767" n="760">Transirem autumni dum tempore littus Hayti</l>
                    <l xml:id="d002l768" n="761">Per maris irati rabiem perque horrida saxa,</l>
                    <l xml:id="d002l769" n="762">Quaerebam vigil ipse locum, quo condere possem</l>
                    <l xml:id="d002l770" n="763">Littore procurvo fessas cum remige puppes;</l>
                    <l xml:id="d002l771" n="764">Me Deus interea haud liquit, dum solis in ortu</l>
                    <l xml:id="d002l772" n="765">Aspexi terram, quae respondebat Hayti</l>
                    <l xml:id="d002l773" n="766">Littoribus curvis contra, quam nomine dicunt</l>
                    <l xml:id="d002l774" n="767">Adamanam indigenae: validis has inter utrasque</l>
                    <l xml:id="d002l775" n="768">Deferor impulsus ventis, ubi nocte sequenti</l>
                    <l xml:id="d002l776" n="769">Passa suo de more graves est luna labores.</l>
                    <l xml:id="d002l777" n="770">Tempestate eadem quinque horas atque trientem</l>
                    <l xml:id="d002l778" n="771">Cognovi Gades inter differre, marisque</l>
                    <l xml:id="d002l779" n="772">Quos ego sulcabam, abrupto cum sidere, fluctus,</l>
                    <l xml:id="d002l780" n="773">Turbati quae causa maris fuit atque procellae.</l>
                    <l xml:id="d002l781" n="774">Cete instar monstrum horrendum vada turbida tranans</l>
                    <l xml:id="d002l782" n="775">Venturam ob tempestatem, nec habere receptus</l>
                    <l xml:id="d002l783" n="776">Iam tutos poterat, ponto se immiscuit atro.</l>
                    <l xml:id="d002l784" n="777">Tunc ego me in portus penetralia et in cava saxa</l>
                    <l xml:id="d002l785" n="778">Addideram multos soles sed post ubi vidi</l>
                    <l xml:id="d002l786" n="779">Pacatum pelagus direxi carbasa versus</l>
                    <l xml:id="d002l787" n="780">Optatos portus, speratae et littus Hayti.</l>
                    <l xml:id="d002l788" n="781">Hic ubi germanumque meum, comitesque, ratesque</l>
                    <l xml:id="d002l789" n="782">Inveni incolumes, populum et parere volentem,</l>
                    <l xml:id="d002l790" n="783">Atque novam struere est visum hoc tunc littore puppem,</l>
                    <l xml:id="d002l791" n="784">Quassatasque Notis aliquot sarcire carinas.</l>
                    <l xml:id="d002l792" n="785">Miles tela novat, discissaque carbasa nautae,</l>
                    <l xml:id="d002l793" n="786">Cum gravis autumnus silvis ponebat et arvis</l>
                    <l xml:id="d002l794" n="787">Innumeros latis foetus. Reditumque parabam</l>
                    <l xml:id="d002l795" n="788">Cannibalum in terras, ut possem exurere sedes</l>
                    <l xml:id="d002l796" n="789">Illorumque rates flammis, et perdere ferro,</l>
                    <l xml:id="d002l797" n="790">Vicinasque illis gentes, populumque timore</l>
                    <l xml:id="d002l798" n="791">Solvere finitimum, sed enim gravis occupat ossa</l>
                    <l xml:id="d002l799" n="792">Morbus ob insomnes tot ductas Per vada noctes.</l>
                    <l xml:id="d002l800" n="793">Semianimisque dehinc Isabellae vectus ad urbem.</l>
                    <l xml:id="d002l801" n="794">Me leto tandem eripui, rursusque redire</l>
                    <l xml:id="d002l802" n="795">Vinique, frugumque, oleique coegit egestas</l>
                    <l xml:id="d002l803" n="796">Littus ad Hispanum, namque illis navita noster</l>
                    <l xml:id="d002l804" n="797">Non poterat milesque cibis assuescere, quos fert</l>
                    <l xml:id="d002l805" n="798">Insula: ad Hispanum decrevi tendere littus,</l>
                    <l xml:id="d002l806" n="799">Evenere mihi sed quae prius ordine dicam.</l>
                    <l xml:id="d002l807" n="800">Nos urbes geminas populi ut fundasse, novasque</l>
                    <l xml:id="d002l808" n="801">Aedificare domos videre et tollere caelo,</l>
                    <l xml:id="d002l809" n="802">Cingere et ingenti fossa et circundare vallo,</l>
                    <l xml:id="d002l810" n="803">Et premere imperio terras atque aequora circum,</l>
                    <l xml:id="d002l811" n="804">Confestim exarsere animis, petiereque castrum</l>
                    <l xml:id="d002l812" n="805">Unanimes divi Thomae cum milite multo,</l>
                    <l xml:id="d002l813" n="806">Vallaruntque nova muros fossa atque corona;</l>
                    <l xml:id="d002l814" n="807">Cuius erat dominus tunc rex Caunoboa, gentesque</l>
                    <l xml:id="d002l815" n="808">Illius mensem totum obsidione tenebant,</l>
                    <l xml:id="d002l816" n="809">Haud pavidi nostros in proelia saeva vocantes,</l>
                    <l xml:id="d002l817" n="810">Nam castrum posui dictum de nomine Thomae</l>
                    <l xml:id="d002l818" n="811">Aeterno rerum domino in regione Cibavi.</l>
                    <l xml:id="d002l819" n="812">Saxea sitque licet tellus, vaga flumina multo</l>
                    <l xml:id="d002l820" n="813">Attamen effulgent auro, cum praecipue sunt</l>
                    <l xml:id="d002l821" n="814">Imbribus aucta trahunt madidis de montibus aurum.</l>
                    <l xml:id="d002l822" n="815">Actutum hanc arcem praecinxi cespite vivo</l>
                    <l xml:id="d002l823" n="816">Permixtis fruticum virgis et robore secto,</l>
                    <l xml:id="d002l824" n="817">Et trabibus fractae vicino in littore puppis,</l>
                    <l xml:id="d002l825" n="818">Ut sese posset defendere miles ab hoste</l>
                    <l xml:id="d002l826" n="819">Inclusus, si qua interea sors aspra fuisset,</l>
                    <l xml:id="d002l827" n="820">Delegique locum supremo in colle, procul qui</l>
                    <l xml:id="d002l828" n="821">Spectabat regionem omnem, montesque remotos.</l>
                    <l xml:id="d002l829" n="822">Hanc arcem intravit bello praeclarus et armis</l>
                    <l xml:id="d002l830" n="823">Margaritaeus princeps, dehinc ductor Hoiedas.</l>
                    <l xml:id="d002l831" n="824">Hoc castrum indigenae se vincere posse putabant,</l>
                    <l xml:id="d002l832" n="825">Ut Guacanarillus quondam, qui funditus arcem</l>
                    <l xml:id="d002l833" n="826">Quam nostrae fecere manus delevit et igni</l>
                    <l xml:id="d002l834" n="827">Tradidit, et nostros vita spoliavit. Adessent</l>
                    <l xml:id="d002l835" n="828">Cum pauci, et rex rupisset foedusque fidemque,</l>
                    <l xml:id="d002l836" n="829">Sed cum coepisset magnum increbescere murmur,</l>
                    <l xml:id="d002l837" n="830">Obsidione premi nostros in monte Cibavi,</l>
                    <l xml:id="d002l838" n="831">Armari pedites iussi, lectamque cohortem</l>
                    <l xml:id="d002l839" n="832">Infrenare leves currus. Tunc cornua rauco</l>
                    <l xml:id="d002l840" n="833">Clangore instrepuere cavum per inane, frementesque</l>
                    <l xml:id="d002l841" n="834">Alipedes in bella movent, graviterque iuventus</l>
                    <l xml:id="d002l842" n="835">Saevit ob obscuro socios in carcere clausos.</l>
                    <l xml:id="d002l843" n="836">Mox iter arripuere duces nullo ordine, sed cum</l>
                    <l xml:id="d002l844" n="837">Hac gentes videre procul volitantia signa,</l>
                    <l xml:id="d002l845" n="838">Deseruere locum et montes petiere supremos.</l>
                    <l xml:id="d002l846" n="839">Hoiedas, cui credideram nova moenia castri,</l>
                    <l xml:id="d002l847" n="840">Iam liber certos duxit, certosque reliquit,</l>
                    <l xml:id="d002l848" n="841">Qui curam gererent arcis; mox obvius illis</l>
                    <l xml:id="d002l849" n="842">Processit, qui subsidio sub nocte serena</l>
                    <l xml:id="d002l850" n="843">Ibant: tunc acies iunctae quaeque obvia morti</l>
                    <l xml:id="d002l851" n="844">Corpora dant. Mox Hoiedas se contulit ad nos</l>
                    <l xml:id="d002l852" n="845">Et totam seriem facti, remque ordine dixit.</l>
                    <l xml:id="d002l853" n="846">Illum ad Caunoboam decrevi mittere regem,</l>
                    <l xml:id="d002l854" n="847">Ulterius bello ut nollet contendere mecum,</l>
                    <l xml:id="d002l855" n="848">Suaderetque illi iniustis discedere ab armis:</l>
                    <l xml:id="d002l856" n="849">Inter nos coeant potius sed foedera pacis.</l>
                    <l xml:id="d002l857" n="850">Dumque moram traheret rex in regione Cibavi,</l>
                    <l xml:id="d002l858" n="851">Missi etiam legati aderant mandata ferentes</l>
                    <l xml:id="d002l859" n="852">Ad regem, ut gentem sumptis detruderet armis,</l>
                    <l xml:id="d002l860" n="853">Quae duro imperio circum sua regna tenebant,</l>
                    <l xml:id="d002l861" n="854">Quorum unus regem alloquitur: 'Rex inclyte, tu nunc</l>
                    <l xml:id="d002l862" n="855">Nonne vides gentem hanc nostras subiungere terras</l>
                    <l xml:id="d002l863" n="856">Imperiis ausam, et tot vectigalia numquam</l>
                    <l xml:id="d002l864" n="857">His nostris audita locis imponere, circumque</l>
                    <l xml:id="d002l865" n="858">Aequoreos alias sub leges mittere tractus,</l>
                    <l xml:id="d002l866" n="859">Condere et his nostris etiam nova moenia terris?</l>
                    <l xml:id="d002l867" n="860">Illorum tanta est animis innata cupido</l>
                    <l xml:id="d002l868" n="861">Rumpere tranquillam pacem et longa otia, nosque</l>
                    <l xml:id="d002l869" n="862">Cogere servitio, et duro parere tyranno.</l>
                    <l xml:id="d002l870" n="863">Quin etiam (heu facinus) nostros infringere dicunt</l>
                    <l xml:id="d002l871" n="864">Velle deos sese penitusque abolere, parantque</l>
                    <l xml:id="d002l872" n="865">Ipsorum sacras avertere protinus aedes.</l>
                    <l xml:id="d002l873" n="866">Agricolae infindunt patrios non amplius agros,</l>
                    <l xml:id="d002l874" n="867">Maitiique solo non mandant semina, et aurum</l>
                    <l xml:id="d002l875" n="868">Impulsi inquirunt per terrae viscera tantum</l>
                    <l xml:id="d002l876" n="869">(Pro dolor), unde fames nostris regionibus orta est.</l>
                    <l xml:id="d002l877" n="870">Quid referam? Uxores nostras rapuere parentum</l>
                    <l xml:id="d002l878" n="871">E manibus gremiisque, fuit non tuta iugales</l>
                    <l xml:id="d002l879" n="872">Nondum experta toros virgo: praedaque recenti</l>
                    <l xml:id="d002l880" n="873">Ducti et avaritia sese involvere rapinis.</l>
                    <l xml:id="d002l881" n="874">Matresque et consanguineos, abductaque furtim</l>
                    <l xml:id="d002l882" n="875">Pignora ab insolito miserescere milite deflent.</l>
                    <l xml:id="d002l883" n="876">Ne dubita, cuncti venient in foedera reges</l>
                    <l xml:id="d002l884" n="877">Finitimi, sparsae circum hoc toto aequore terrae,</l>
                    <l xml:id="d002l885" n="878">Auxilioque omnes venient. Rem nunc tibi dicam,</l>
                    <l xml:id="d002l886" n="879">Quam forsan minime reris: gens aspera bello</l>
                    <l xml:id="d002l887" n="880">Atque a stirpe genus durum; hoc immitte licet nunc</l>
                    <l xml:id="d002l888" n="881">Sit nobis regnisque aliis, tamen arma capesset</l>
                    <l xml:id="d002l889" n="882">Hos contra, cum nos victos aliosque videbunt,</l>
                    <l xml:id="d002l890" n="883">Illud idem tecum facient, quos saevus aperto</l>
                    <l xml:id="d002l891" n="884">Advena hie insequitur bello, terraque marique.</l>
                    <l xml:id="d002l892" n="885">Auxilioque aderit nota insula Madanino,</l>
                    <l xml:id="d002l893" n="886">Quam Caribum uxores habitant, gens effera sumptis</l>
                    <l xml:id="d002l894" n="887">Arcubus et iaculis, ullos quae non timet hostes,</l>
                    <l xml:id="d002l895" n="888">Adversaque acie pugnans non vulnera vitat:</l>
                    <l xml:id="d002l896" n="889">Tendit in hostiles eadem quot tela phalangas,</l>
                    <l xml:id="d002l897" n="890">Impia contento tot vulnera dirigit arcu'.</l>
                    <l xml:id="d002l898" n="891">Talia vociferans, cunctis mirantibus, aulam</l>
                    <l xml:id="d002l899" n="892">Orator strepitu ingenti fremituque replevit,</l>
                    <l xml:id="d002l900" n="893">Impulit et capere arma, locumque involvere flammis.</l>
                    <l xml:id="d002l901" n="894">Parte alia Hoiedas suadebat foedera regi</l>
                    <l xml:id="d002l902" n="895">Iungere, amicitiamque novam cum Rege potentis</l>
                    <l xml:id="d002l903" n="896">Hesperiae, poterat solus qui vincere gentes</l>
                    <l xml:id="d002l904" n="897">Occiduas, ne dum hos populos, quorum otia tantum</l>
                    <l xml:id="d002l905" n="898">Delectant muliebrem animum, non bellica virtus:</l>
                    <l xml:id="d002l906" n="899">Verborumque memor sit rex, quae plurima Cemes</l>
                    <l xml:id="d002l907" n="900">Iam cecinere sui. Stabat velut ardua cedrus</l>
                    <l xml:id="d002l908" n="901">In Lybano sita, quam Boreae fera verbera flectunt</l>
                    <l xml:id="d002l909" n="902">Huc illuc, coguntque comas contingere terram</l>
                    <l xml:id="d002l910" n="903">Interdum, lapsasque ferunt per inania frondes.</l>
                    <l xml:id="d002l911" n="904">Blanditiis tandem atque astu deduxit Hoiedas</l>
                    <l xml:id="d002l912" n="905">Ad me Caunoboam regern, qui post ubi captum</l>
                    <l xml:id="d002l913" n="906">Se vidit, animum varias convertit ad artes,</l>
                    <l xml:id="d002l914" n="907">Conscius ipse sibi sceleris, nam fortia leto</l>
                    <l xml:id="d002l915" n="908">Viginti dederat nostrorum corpora nuper.</l>
                    <l xml:id="d002l916" n="909">Non aliter frendet, quam lapsa in retia tigris,</l>
                    <l xml:id="d002l917" n="910">Quae modo vi propria, modo dentibus et modo aduncis</l>
                    <l xml:id="d002l918" n="911">Unguibus, aut astu perrumpere vincula tendit.</l>
                    <l xml:id="d002l919" n="912">Admonet et fratrem collectas ducere gentes</l>
                    <l xml:id="d002l920" n="913">In bellum: mora nulla vocat germanus in arma</l>
                    <l xml:id="d002l921" n="914">Subiectos regi populos, vicinaque cogit</l>
                    <l xml:id="d002l922" n="915">Auxilia, et vastant cultoribus arva remotis.</l>
                    <l xml:id="d002l923" n="916">Horridus ante aciem in iaculis, vultuque minaci</l>
                    <l xml:id="d002l924" n="917">Caunoboae germanus erat, nec terruit illum</l>
                    <l xml:id="d002l925" n="918">Armorum longe fulgor, sonitusque tubarum.</l>
                    <l xml:id="d002l926" n="919">Hic gentes in quinque acies diviserat, et dux</l>
                    <l xml:id="d002l927" n="920">Expertus bello pugnas de more ciebat,</l>
                    <l xml:id="d002l928" n="921">Atque instigabat laetis clamoribus alas,</l>
                    <l xml:id="d002l929" n="922">Opposuitque suas contra agmina nostra cohortes,</l>
                    <l xml:id="d002l930" n="923">Stans medius. Cernens Hoiedas tutius esse</l>
                    <l xml:id="d002l931" n="924">Levam aciem nostris armis invadere, aperto</l>
                    <l xml:id="d002l932" n="925">Agminibus quam tot iunctis concurrere bello,</l>
                    <l xml:id="d002l933" n="926">Dehinc dubius stetit an primum prosternere nodum</l>
                    <l xml:id="d002l934" n="927">An dextrum vellet peditum, cornuve sinistrum</l>
                    <l xml:id="d002l935" n="928">Immissis turbaret equis, ceu saeva leaena,</l>
                    <l xml:id="d002l936" n="929">Quae videt in specula silvis errare iuvencos,</l>
                    <l xml:id="d002l937" n="930">Parte alia gregibus permixtos carpere gramen</l>
                    <l xml:id="d002l938" n="931">Intonsum cernit subter memora ardua tauros;</l>
                    <l xml:id="d002l939" n="932">Illa animum rapit huc illuc, an florea cursu</l>
                    <l xml:id="d002l940" n="933">Prata petat, laceretque gregem, pariterque iuvencos</l>
                    <l xml:id="d002l941" n="934">Invadat, dubia: in tauros resoluta feroces</l>
                    <l xml:id="d002l942" n="935">Vertit iter. Sic Hoiedas cum milite lecto</l>
                    <l xml:id="d002l943" n="936">Aggressus cuneum est dextrum, nam dehinc ubi vidit</l>
                    <l xml:id="d002l944" n="937">Illorum ductor, princepsque expertus, Hoiedam</l>
                    <l xml:id="d002l945" n="938">Fulgentem phaleris, flammasque umbone vomentem</l>
                    <l xml:id="d002l946" n="939">Et galea, secumque metum, strepitusque ferentem</l>
                    <l xml:id="d002l947" n="940">Ignibus immixtos, et equo clypeata regentem</l>
                    <l xml:id="d002l948" n="941">Agmina, non aliter pugna perterritus haesit,</l>
                    <l xml:id="d002l949" n="942">Quam lupus, Atlantis sequitur dum per iuga tauros,</l>
                    <l xml:id="d002l950" n="943">Aeria longe spectans de rupe leonem</l>
                    <l xml:id="d002l951" n="944">Perfusum latos humeros atque ora cruore:</l>
                    <l xml:id="d002l952" n="945">Olli animus subito iniecta formidine torpet,</l>
                    <l xml:id="d002l953" n="946">Nec versare dolos audet nec fidere cursu,</l>
                    <l xml:id="d002l954" n="947">Non animis contra ire cupit. Verum ille ubi vidit</l>
                    <l xml:id="d002l955" n="948">Iactum intra teli pugnam adventare, remissis</l>
                    <l xml:id="d002l956" n="949">Tunc loris equitum erupit clamore, et equorum</l>
                    <l xml:id="d002l957" n="950">Pectoribus stravit pugnantum pectora cursu,</l>
                    <l xml:id="d002l958" n="951">Et belli nodo, laeva de parte, timorem</l>
                    <l xml:id="d002l959" n="952">Immisit. Fugere alii per prata, cavasque</l>
                    <l xml:id="d002l960" n="953">Per rupes tenuere viam, pacemque petebant.</l>
                    <l xml:id="d002l961" n="954">Ductorem belli captivum duxit Hoidas.</l>
                    <l xml:id="d002l962" n="955">Accidit et nostris sors haec adversa carinis,</l>
                    <l xml:id="d002l963" n="956">Impediit quae classis iter, nam sideris ortu</l>
                    <l xml:id="d002l964" n="957">Sub Cancri Eoo surgens de cardine venit</l>
                    <l xml:id="d002l965" n="958">Turbo ingens, qui praeruptis radicibus imis</l>
                    <l xml:id="d002l966" n="959">Evertit, stravitque solo, et nemora ardua longe</l>
                    <l xml:id="d002l967" n="960">Planitiem in latam traxit, piceasque procellas,</l>
                    <l xml:id="d002l968" n="961">Et tumido fluctu radiantia sidera tinxit,</l>
                    <l xml:id="d002l969" n="962">Immersitque rates undis, et vincula rupit,</l>
                    <l xml:id="d002l970" n="963">Namque mare in terram irrupit cum turbine vasto,</l>
                    <l xml:id="d002l971" n="964">Quiqueiae et pariter littus, vicinaque ponto</l>
                    <l xml:id="d002l972" n="965">Proluit arva, domosque maris devexit ad undas.</l>
                    <l xml:id="d002l973" n="966">Iamque fere amissis ratibus in gurgite, tristes</l>
                    <l xml:id="d002l974" n="967">Pectore volvebam curas: hinc bella premebant</l>
                    <l xml:id="d002l975" n="968">Cannibalum, hinc tanto quassatae a turbine puppes,</l>
                    <l xml:id="d002l976" n="969">Hinc fessi comites, illinc penuria rerum.</l>
                    <l xml:id="d002l977" n="970">Haec animis potior nobis sententia surgit:</l>
                    <l xml:id="d002l978" n="971">Iussi ego tunc subito geminas aptare carinas</l>
                    <l xml:id="d002l979" n="972">Atque rates refici, perfractaque transtra novari.</l>
                    <l xml:id="d002l980" n="973">Certatim socii incumbunt et in aequora classem</l>
                    <l xml:id="d002l981" n="974">Deducunt, Taurus cum sese attollere caelo</l>
                    <l xml:id="d002l982" n="975">Inciperet. Nos exorto iam sole tenemus</l>
                    <l xml:id="d002l983" n="976">Aequoreos cursus ratibus, sed fratre relicto,</l>
                    <l xml:id="d002l984" n="977">Qui late regeret populos, et quem penes esset</l>
                    <l xml:id="d002l985" n="978">Imperium maris Oceani, atque exercitus omnis.</l>
                    <l xml:id="d002l986" n="979">Ducebam mecum hos geminos per caerula reges:</l>
                    <l xml:id="d002l987" n="980">Hi, testes mihi sunt proceres, quos non mala febris</l>
                    <l xml:id="d002l988" n="981">Corripuit, non morbus edax moerentia pressit</l>
                    <l xml:id="d002l989" n="982">Corpora, sed miseros dolor ingens abstulit, ut se</l>
                    <l xml:id="d002l990" n="983">Viderunt duci captos ad regna potentis</l>
                    <l xml:id="d002l991" n="984">Hesperiae, quam dives aquis foecundat Iberus.</l>
                    <l xml:id="d002l992" n="985">Adversa redii sine tempestate remenso</l>
                    <l xml:id="d002l993" n="986">Aequore ad optatos portus: solita urbe morantem</l>
                    <l xml:id="d002l994" n="987">Inveni propere regem. Rex protinus armis</l>
                    <l xml:id="d002l995" n="988">Instructas octo puppes, atque aera, manumque</l>
                    <l xml:id="d002l996" n="989">Lectam hominum, vinique cados, frugesque ministrat.</l>
                    <l xml:id="d002l997" n="990">Atque illas solvens Hispano e littore tandem</l>
                    <l xml:id="d002l998" n="991">Deveni exiguam tota cum classe Maderam,</l>
                    <l xml:id="d002l999" n="992">Et misi ad fratrem naves, mala et aspera sed sors</l>
                    <l xml:id="d002l1000" n="993">Quiqueiae nobis inimicas detulit oras,</l>
                    <l xml:id="d002l1001" n="994">Roldanus quas et socii dicione tenebant.</l>
                </div2>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Annachiara Barizza</bibl>
                </head>
                <div2 xml:id="003c000" type="carmen" met="H">
                    <head>
                        <abbr>arg.</abbr>
                    </head>
                    <p xml:id="d003l1" n="tit.">argumentum</p>
                    <l xml:id="d003l2" n="1">Infames fugit Hesperidas. Prope deperit aestu</l>
                    <l xml:id="d003l3" n="2">Dum venit ad Pariam: hic mores, genus, et loca discit.</l>
                    <l xml:id="d003l4" n="3">Post Manacumanam terram, ditemque Cumanam,</l>
                    <l xml:id="d003l5" n="4">Curianamque legens, Quiqueiae constitit arvis.</l>
                    <l xml:id="d003l6" n="5">Mittitur ad Regem vinctus, nil tale merentem</l>
                    <l xml:id="d003l7" n="6">Rex levat amplexu, coeptosque hortatur ad ausus.</l>
                    <lb/>
                </div2>
                <div2 xml:id="003c001" type="carmen" met="H">
                    <head>
                        <abbr></abbr>
                    </head>
                    <l xml:id="d003l8" n="1">Inde ego digrediens ternis cum puppibus aequor</l>
                    <l xml:id="d003l9" n="2">Ingredior maris; hic sparsas per caerula terras</l>
                    <l xml:id="d003l10" n="3">Invenio, quas Hesperidas coluisse superstes</l>
                    <l xml:id="d003l11" n="4">Fama refert: has infectas vitio aeris oras</l>
                    <l xml:id="d003l12" n="5">Effugimus densaque simul caligine caelum.</l>
                    <l xml:id="d003l13" n="6">Dehinc testudinibus plenum tandem ad mare veni,</l>
                    <l xml:id="d003l14" n="7">Applicuique rates vicini ad littoris oram,</l>
                    <l xml:id="d003l15" n="8">Quod gentes habitant diversa per aequora vectae,</l>
                    <l xml:id="d003l16" n="9">Quas scabies mala pertentat, quam sanguine largo</l>
                    <l xml:id="d003l17" n="10">Et gelido illarum tingunt, niveumque colorem,</l>
                    <l xml:id="d003l18" n="11">Invisamque luem toto de corpore pellunt;</l>
                    <l xml:id="d003l19" n="12">Has solum mandunt aegri, dum corpora curant.</l>
                    <l xml:id="d003l20" n="13">Insula non longe posita est, quae vertice ab alto</l>
                    <l xml:id="d003l21" n="14">Et circum latera et circum iuga celsa ruebat</l>
                    <l xml:id="d003l22" n="15">Ignitos caeli rapido cum turbine tractus,</l>
                    <l xml:id="d003l23" n="16">Cum spirant contra validi de partibus Euri</l>
                    <l xml:id="d003l24" n="17">Et cava percurrunt immissis flatibus antra,</l>
                    <l xml:id="d003l25" n="18">Ardentesque globos flammarum ad sidera volvit</l>
                    <l xml:id="d003l26" n="19">Sulphureo immixtos fumo atque bituminis aura:</l>
                    <l xml:id="d003l27" n="20">Non secus Aetna solet luce expirare cavernis</l>
                    <l xml:id="d003l28" n="21">Sicaniis volucres fumos, et noctibus ignes.</l>
                    <l xml:id="d003l29" n="22">Atque viam tenuit vasti maris aerea pinus</l>
                    <l xml:id="d003l30" n="23">Australis, tandemque, in fervida marmora ponti</l>
                    <l xml:id="d003l31" n="24">Rumpimus. Hic calor austrinus membra, ossa, medullasque</l>
                    <l xml:id="d003l32" n="25">Intrabat, nec erat requies, nam mole fluebat</l>
                    <l xml:id="d003l33" n="26">Corporea immundus sudor calefactus, et aer</l>
                    <l xml:id="d003l34" n="27">Paene ipsa urebat cava vela, gravisque carinas</l>
                    <l xml:id="d003l35" n="28">Vexabat fessas pelagi sine murmure fervor,</l>
                    <l xml:id="d003l36" n="29">Atque cados aestus scindebat et arida transtra:</l>
                    <l xml:id="d003l37" n="30">Navita nec poterat tantos perferre calores.</l>
                    <l xml:id="d003l38" n="31">Et tunc tempus erat, quo messor laetus aristas</l>
                    <l xml:id="d003l39" n="32">Colligit, et late Cancri sub sideris ortu</l>
                    <l xml:id="d003l40" n="33">Aestuat omnis ager, campique ardore dehiscunt.</l>
                    <l xml:id="d003l41" n="34">Interea hic octo soles, sine flatibus ullis</l>
                    <l xml:id="d003l42" n="35">Ventorum, placidus tanto in discrimine pontus</l>
                    <l xml:id="d003l43" n="36">Oppressum me detinuit, ubi nulla salutis</l>
                    <l xml:id="d003l44" n="37">Spes erat, et iuvit nos tunc densissima nubes,</l>
                    <l xml:id="d003l45" n="38">Quae texit spatium hoc ponti nostrasque biremes.</l>
                    <l xml:id="d003l46" n="39">Hic ego me caelo vertens sum talia fatus:</l>
                    <l xml:id="d003l47" n="40">'Eripe me his, Pater alme, malis et per mare vectum</l>
                    <l xml:id="d003l48" n="41">Respice in infidas Syrtes, da tendere cursus</l>
                    <l xml:id="d003l49" n="42">Posse ratem ad portum, tantamque evadere pestem.</l>
                    <l xml:id="d003l50" n="43">Adsis, o Virgo alma, precor sanctissima, namque</l>
                    <l xml:id="d003l51" n="44">In sua vota vocat te navita, cum mare fundo</l>
                    <l xml:id="d003l52" n="45">Aestuat et rapidi volvunt freta fervida venti,</l>
                    <l xml:id="d003l53" n="46">Inque fugam infesto conversus miles ab hoste</l>
                    <l xml:id="d003l54" n="47">Te semper vocat auxilio, silvisque viator</l>
                    <l xml:id="d003l55" n="48">Luciferi insidiis hominum deprensus in ortu</l>
                    <l xml:id="d003l56" n="49">Alta suos tendens ad caeli sidera vultus,</l>
                    <l xml:id="d003l57" n="50">Latronum duce Te sperat se evadere fraudes,</l>
                    <l xml:id="d003l58" n="51">Unigenamque tuum, mihi qui Dominusque, Deusque,</l>
                    <l xml:id="d003l59" n="52">Et fuit, et mihi semper erit, ne deserat, ora'.</l>
                    <l xml:id="d003l60" n="53">Nec mora spirarunt Vulturni flamina, et aequor</l>
                    <l xml:id="d003l61" n="54">Per placidum puppis fertur, rostroque profundum</l>
                    <l xml:id="d003l62" n="55">Tranquillum ruit huc illuc, versusque cadentem,</l>
                    <l xml:id="d003l63" n="56">Qua longe montes aperit, silvamque comantem,</l>
                    <l xml:id="d003l64" n="57">Impello solem puppes, et verrimus undas.</l>
                    <l xml:id="d003l65" n="58">Tunc noster sese vertex subducere coepit,</l>
                    <l xml:id="d003l66" n="59">Astrorumque alios hunc contra aspeximus ignes</l>
                    <l xml:id="d003l67" n="60">Atque aliam coeli faciem, quam noram ego primum</l>
                    <l xml:id="d003l68" n="61">Esse plagam austrinae partis, nam sidera nostris</l>
                    <l xml:id="d003l69" n="62">Elucent mage, temperies mitissima passim est.</l>
                    <l xml:id="d003l70" n="63">Ipsa ratis vasti dorsum maris ascendebat,</l>
                    <l xml:id="d003l71" n="64">Haud secus ac celsum montem, sed non tamen ulla</l>
                    <l xml:id="d003l72" n="65">Ardua terrarum prope, vel longinqua videbam.</l>
                    <l xml:id="d003l73" n="66">Tunc nos ignarique viae, trepidique calore,</l>
                    <l xml:id="d003l74" n="67">Protinus excutimur longinqua per aequora cursu</l>
                    <l xml:id="d003l75" n="68">Atque iterum sese nostris ostendere coepit</l>
                    <l xml:id="d003l76" n="69">Luminibus caelo vertex sublimis ab alto.</l>
                    <l xml:id="d003l77" n="70">Tertia lux tandem nebulis erupit et alto</l>
                    <l xml:id="d003l78" n="71">Fulsit, et e nostris aestusque colorque recessit</l>
                    <l xml:id="d003l79" n="72">Ossibus et membris venit vigor. Inde per aequor</l>
                    <l xml:id="d003l80" n="73">Immensum tentamus iter, quo marmore vasto</l>
                    <l xml:id="d003l81" n="74">Nulla videbatur circum se attollere tellus.</l>
                    <l xml:id="d003l82" n="75">Conscendit malum Mendez ut cernere posset</l>
                    <l xml:id="d003l83" n="76">Eminus Oceani tractus, tunc lumina vertens</l>
                    <l xml:id="d003l84" n="77">Ad nos exclamat longe se cernere terram,</l>
                    <l xml:id="d003l85" n="78">Quae montes ternos monstrat, silvamque comantem.</l>
                    <l xml:id="d003l86" n="79">Quo laeto clamore, dolor procul abfuit omnis</l>
                    <l xml:id="d003l87" n="80">Et solitae vires animo rediere, abiitque</l>
                    <l xml:id="d003l88" n="81">Pallidus ore color, nosque anxia cura reliquit.</l>
                    <l xml:id="d003l89" n="82">Sed non hoc potui propter vada proxima littus</l>
                    <l xml:id="d003l90" n="83">Tangere, tunc illic silvas, et prata sub umbris</l>
                    <l xml:id="d003l91" n="84">Arboreis, et littoreo beneolentia tractu</l>
                    <l xml:id="d003l92" n="85">Gramina, et halantes conspexi floribus hortos.</l>
                    <l xml:id="d003l93" n="86">Prosequimur nostros cursus, tandemque sub ortu</l>
                    <l xml:id="d003l94" n="87">Aurorae et solis radiantia lumina contra</l>
                    <l xml:id="d003l95" n="88">Ingentem portum intramus, quum lucidus inter</l>
                    <l xml:id="d003l96" n="89">Signa Leo late attollit humerosque iubasque</l>
                    <l xml:id="d003l97" n="90">Fulgentes, et triticeas terit area messes,</l>
                    <l xml:id="d003l98" n="91">Agricolamque labor durus sub sole fatigat.</l>
                    <l xml:id="d003l99" n="92">Portus erat prope fontis aquam, quae tramite lapso</l>
                    <l xml:id="d003l100" n="93">Gramineo mites undas littusque petebat.</l>
                    <l xml:id="d003l101" n="94">Huc nobis visum est defessas condere puppes,</l>
                    <l xml:id="d003l102" n="95">Compagesque simul quassas coniungere, et arma</l>
                    <l xml:id="d003l103" n="96">Instaurare ratis, curare et corpora fessa.</l>
                    <l xml:id="d003l104" n="97">Indigenae nulli hanc terram littusque colebant,</l>
                    <l xml:id="d003l105" n="98">Hisque locis novi vestigia multa ferarum.</l>
                    <l xml:id="d003l106" n="99">Vicinum littus tacitis accedere remis</l>
                    <l xml:id="d003l107" n="100">Aspexi cymbam, quae per vada salsa vehebat</l>
                    <l xml:id="d003l108" n="101">Proceros membris iuvenes, quibus arma sagittae,</l>
                    <l xml:id="d003l109" n="102">Scutaque, et arcus erant, semiustaque cuspide tela.</l>
                    <l xml:id="d003l110" n="103">Longa his caesaries et non intorta fluebat</l>
                    <l xml:id="d003l111" n="104">Per latos effusa humeros, nigrantiaque ora.</l>
                    <l xml:id="d003l112" n="105">Inguina gossipio cuncti, mixtoque colore</l>
                    <l xml:id="d003l113" n="106">Velabant, vittisque femur, at caetera nudi.</l>
                    <l xml:id="d003l114" n="107">Ipse hos et signis et laeta voce vocabam,</l>
                    <l xml:id="d003l115" n="108">Queis non visa prius ostendi munera longe,</l>
                    <l xml:id="d003l116" n="109">Et specula hinc calybe e nitido, paterasque figuris</l>
                    <l xml:id="d003l117" n="110">Diversis auro pictas, varioque colore.</l>
                    <l xml:id="d003l118" n="111">Aera foraminibus pertusa et concava dulces</l>
                    <l xml:id="d003l119" n="112">Tinnitus longe edebant strepitusque canoros;</l>
                    <l xml:id="d003l120" n="113">Tincta colore rubro ramosa coralia pansis</l>
                    <l xml:id="d003l121" n="114">Portabant nautae manibus. Sed post ubi vidi</l>
                    <l xml:id="d003l122" n="115">Nescia muneribus nostris mansuescere corda,</l>
                    <l xml:id="d003l123" n="116">Detorsi hos contra lecto iam milite proram.</l>
                    <l xml:id="d003l124" n="117">Illi autem validis conatibus impellebant</l>
                    <l xml:id="d003l125" n="118">Per pelagus retro lembum, nec dona putabant</l>
                    <l xml:id="d003l126" n="119">Nostra carere dolis, qui non cava vela ratesque</l>
                    <l xml:id="d003l127" n="120">Cessabant spectare oculis, atque arma, tubasque,</l>
                    <l xml:id="d003l128" n="121">Atque intertextas argento et murice laenas,</l>
                    <l xml:id="d003l129" n="122">Et longe rauca stridentia tympana voce.</l>
                    <l xml:id="d003l130" n="123">Tunc ego conspiciens oblato munere me nil</l>
                    <l xml:id="d003l131" n="124">Proficere, hic iussi iuvenes inflare cicutas</l>
                    <l xml:id="d003l132" n="125">Atque ebur, et cantus prora exercere vicissim,</l>
                    <l xml:id="d003l133" n="126">Ducere et assuetas sublimi in puppe choreas,</l>
                    <l xml:id="d003l134" n="127">Illorum ut sonitus animis dulcedine motis</l>
                    <l xml:id="d003l135" n="128">Ne fugerent. Cymbam sistunt, remisque relictis</l>
                    <l xml:id="d003l136" n="129">Arma manu intrepidi rapiunt, cantuque vocari</l>
                    <l xml:id="d003l137" n="130">Insolito sese in certamina dura putabant,</l>
                    <l xml:id="d003l138" n="131">Ignari sonitus litui, vocumque canentum.</l>
                    <l xml:id="d003l139" n="132">Nostrorum pars tela manu, nervoque sagittas</l>
                    <l xml:id="d003l140" n="133">Aptabat, nec non pugnae se quisque parabat.</l>
                    <l xml:id="d003l141" n="134">Hi tandem pacati animos ad littora tendunt,</l>
                    <l xml:id="d003l142" n="135">Descenduntque simul, sequitur quos caetera pubes</l>
                    <l xml:id="d003l143" n="136">Atque inter sese signis nutuque loquuntur,</l>
                    <l xml:id="d003l144" n="137">Illi sed postquam rectorem accersere puppis</l>
                    <l xml:id="d003l145" n="138">Me dextra videre, ruunt ad littora et alnum</l>
                    <l xml:id="d003l146" n="139">Conscendunt veriti insidias: volat illa per undas,</l>
                    <l xml:id="d003l147" n="140">Quos non insequimur, sed recto tramite vasti</l>
                    <l xml:id="d003l148" n="141">Prosequimur pelagi tractum, quo non procul ingens</l>
                    <l xml:id="d003l149" n="142">Cursus aquae liquido veniebat ab aequore, qua sol</l>
                    <l xml:id="d003l150" n="143">Surgit et occiduas tendit se vertere ad oras.</l>
                    <l xml:id="d003l151" n="144">Invia erat nautis et non tractabilis unda,</l>
                    <l xml:id="d003l152" n="145">Quam tenui, et fateor toties me mille procellis</l>
                    <l xml:id="d003l153" n="146">Iactatum, atque in vota Deum me saepe vocasse,</l>
                    <l xml:id="d003l154" n="147">Qua late fervet Scyllae tumida unda sequacis,</l>
                    <l xml:id="d003l155" n="148">Non me vexavit tantum tamen ullus in undis</l>
                    <l xml:id="d003l156" n="149">Terror et indomitum mediis in Syrtibus aequor.</l>
                    <l xml:id="d003l157" n="150">Ulteriusque ruens in aperta pericula, tandem</l>
                    <l xml:id="d003l158" n="151">Invenio immensas hoc ipso in littore fauces</l>
                    <l xml:id="d003l159" n="152">Ad quas ille ingens fluxus tendebat aquarum</l>
                    <l xml:id="d003l160" n="153">Et se condebat sinuoso hoc gurgite ponti:</l>
                    <l xml:id="d003l161" n="154">His ego navifragis decursibus Ora Draconis</l>
                    <l xml:id="d003l162" n="155">Imposui nomen. Iuxta haec iacet insula vasto</l>
                    <l xml:id="d003l163" n="156">Cincta mari, non illa ullis habitata colonis:</l>
                    <l xml:id="d003l164" n="157">Huic Margaritae mihi nomen ponere visum est.</l>
                    <l xml:id="d003l165" n="158">Non nullos cursum tenui per marmora soles</l>
                    <l xml:id="d003l166" n="159">Dulcis aquae, quantoque magis, Perenotte, cadentem</l>
                    <l xml:id="d003l167" n="160">Carbasa vertebam ad solem, tanto magis amnis</l>
                    <l xml:id="d003l168" n="161">Gratus erat: tantus sese erumpebat aquarum</l>
                    <l xml:id="d003l169" n="162">Impetus in pelagi fluctus e faucibus alti</l>
                    <l xml:id="d003l170" n="163">Fluminis occurrens salsis resonantibus undis,</l>
                    <l xml:id="d003l171" n="164">Atque inter sese veluti certamen inibant.</l>
                    <l xml:id="d003l172" n="165">Altus hic ad laevam praecelso vertice se mons</l>
                    <l xml:id="d003l173" n="166">Tollebat caelo, quem simius ora colebat</l>
                    <l xml:id="d003l174" n="167">Horrida habens nigrosque oculos, caudamque reflexam.</l>
                    <l xml:id="d003l175" n="168">Nudum littus erat, nullique habitabilis ora.</l>
                    <l xml:id="d003l176" n="169">Descendunt pauci in terram, qui sat bene cultos</l>
                    <l xml:id="d003l177" n="170">Passim agros cernunt vacuos cultore, domusque</l>
                    <l xml:id="d003l178" n="171">Exiguas, qui forte habitabant montibus altis.</l>
                    <l xml:id="d003l179" n="172">At latere e montis laevo videre patentem</l>
                    <l xml:id="d003l180" n="173">Planitiem, quam nos petimus, venere sed ipsi</l>
                    <l xml:id="d003l181" n="174">Indigenae externas visuri ad littora gentes.</l>
                    <l xml:id="d003l182" n="175">Tellurem hanc Pariam signis et voce vocari</l>
                    <l xml:id="d003l183" n="176">Novimus, et plenam populis, atque ubere campi;</l>
                    <l xml:id="d003l184" n="177">Moribus haec facilis gens est, membrisque decora.</l>
                    <l xml:id="d003l185" n="178">Quattuor indigenas mecum per caerula vexi,</l>
                    <l xml:id="d003l186" n="179">Ut loca vel signis circum, nutuque notarent.</l>
                    <l xml:id="d003l187" n="180">His mihi non visum est Pariae considere regnis,</l>
                    <l xml:id="d003l188" n="181">Sed dum littoreos me velle capessere tractus</l>
                    <l xml:id="d003l189" n="182">Abnuerem, procul ecce ruit gens nuda carinas</l>
                    <l xml:id="d003l190" n="183">Visendi studio ad littus, classique propinquant</l>
                    <l xml:id="d003l191" n="184">Certatim innumerae scindentes marmora cymbae.</l>
                    <l xml:id="d003l192" n="185">Puro colla auro ornati, gemmisque, lacertosque</l>
                    <l xml:id="d003l193" n="186">Armillis: petii signis quo littore baccas</l>
                    <l xml:id="d003l194" n="187">Totque auri massas legerent, tunc barbara pubes</l>
                    <l xml:id="d003l195" n="188">Per nutus responsa dabat, gemmasque repertas</l>
                    <l xml:id="d003l196" n="189">Atque aurum fulva inventum monstrabat arena.</l>
                    <l xml:id="d003l197" n="190">Armatos ego tunc vicina ad littora misi,</l>
                    <l xml:id="d003l198" n="191">Qui pelago et silvis loca proxima cuncta notarent;</l>
                    <l xml:id="d003l199" n="192">Horum ductor erat miles, qui vidit in orbem</l>
                    <l xml:id="d003l200" n="193">Constructas aedes, nigroque sedilia ligno:</l>
                    <l xml:id="d003l201" n="194">Ast operosa tamen portant ad littora fructus</l>
                    <l xml:id="d003l202" n="195">Ignotos penitus nostris, varioque colore,</l>
                    <l xml:id="d003l203" n="196">Alba ferunt nec non et vina rubentia secum,</l>
                    <l xml:id="d003l204" n="197">Non uvis expressa, tamen gratissima vina</l>
                    <l xml:id="d003l205" n="198">Fructibus innumeris facta et pluvialibus undis.</l>
                    <l xml:id="d003l206" n="199">Sunt albi indigenae, mites placidique, nec ullum</l>
                    <l xml:id="d003l207" n="200">Ipsorum hospitio nec littore cominus arcent.</l>
                    <l xml:id="d003l208" n="201">Inguina gossipio velant, ac caetera nudi.</l>
                    <l xml:id="d003l209" n="202">Qui vero missi fuerant exquirere montes</l>
                    <l xml:id="d003l210" n="203">Vicinosque sinus, redierunt ad cava laeti</l>
                    <l xml:id="d003l211" n="204">Littora, baccarumque simul candentia serta</l>
                    <l xml:id="d003l212" n="205">Portarunt, vinique cados, fructusque recentes.</l>
                    <l xml:id="d003l213" n="206">His trahere haud sivere diu me tempus in oris</l>
                    <l xml:id="d003l214" n="207">Undis corruptae fruges, sed linquere visum est</l>
                    <l xml:id="d003l215" n="208">Has terras, iterum invisuro vere sequenti.</l>
                    <l xml:id="d003l216" n="209">Has Manacapanam indigenae, ditemque Cubanam,</l>
                    <l xml:id="d003l217" n="210">Curianamque vocant felices ubere campos.</l>
                    <l xml:id="d003l218" n="211">Et vetuere aurarum animae, pelagusque vadosum,</l>
                    <l xml:id="d003l219" n="212">Praecipitesque maris cursus, nam turbine magno</l>
                    <l xml:id="d003l220" n="213">Ipsa movebatur huc illuc regia puppis.</l>
                    <l xml:id="d003l221" n="214">Syrtibus his tandem et brevibus dubiisque periclis</l>
                    <l xml:id="d003l222" n="215">Emersi classe incolumi, vada praetervectus</l>
                    <l xml:id="d003l223" n="216">Saxea. Dehinc tenui iam lasso remige tractus</l>
                    <l xml:id="d003l224" n="217">Ingentis Pariae, credens hanc esse marinis</l>
                    <l xml:id="d003l225" n="218">Fluctibus incinctam et metuens, dum vela per oras</l>
                    <l xml:id="d003l226" n="219">Occasus tendo credens me posse tenere</l>
                    <l xml:id="d003l227" n="220">Littora Quiqueiae, classis devenit in altum</l>
                    <l xml:id="d003l228" n="221">Et rapidum flumen, cui cedat turbidus Ister</l>
                    <l xml:id="d003l229" n="222">Et Nilus, quamvis magno comitatus aquarum</l>
                    <l xml:id="d003l230" n="223">Agmine septenis campos maris intret apertos</l>
                    <l xml:id="d003l231" n="224">Fluminibus. Paulo ulterius mox moestus ad ipsum</l>
                    <l xml:id="d003l232" n="225">Occasum solis verrebam caerula classe,</l>
                    <l xml:id="d003l233" n="226">Queis passim (nam vera loquor) viret herba profundo</l>
                    <l xml:id="d003l234" n="227">Remigiis invisa: rates fluitantia ponto</l>
                    <l xml:id="d003l235" n="228">Semina tardabant virides imitantia baccas</l>
                    <l xml:id="d003l236" n="229">Lentisci, laetaeque maris sub fluctibus herbae.</l>
                    <l xml:id="d003l237" n="230">Sed cum me in vastoque sinu ignotisque viderem</l>
                    <l xml:id="d003l238" n="231">Herbis implicitum, verto mea vela retrorsum</l>
                    <l xml:id="d003l239" n="232">Ad Boream, fluctusque seco Quiqueiae versus</l>
                    <l xml:id="d003l240" n="233">Littora, quae tandem iam nota per aequora vecti</l>
                    <l xml:id="d003l241" n="234">Prendimus, optatasque diu devenimus oras,</l>
                    <l xml:id="d003l242" n="235">Cum gravis autumnus fructus ostenderet altis</l>
                    <l xml:id="d003l243" n="236">Arboribus, summisque in collibus uva ruberet.</l>
                    <l xml:id="d003l244" n="237">Pauca super celebri dicam, Perenotte, Quiqueia,</l>
                    <l xml:id="d003l245" n="238">Has inter fama quae non est ultima terras.</l>
                    <l xml:id="d003l246" n="239">Castaneae similis folio est haec insula vasto</l>
                    <l xml:id="d003l247" n="240">Cincta mari, circum in numerum quam mille coronant</l>
                    <l xml:id="d003l248" n="241">Portusque, et liquidi fontes, et stagna, lacusque.</l>
                    <l xml:id="d003l249" n="242">Haec gens natura est facilis, nam poplite flexo</l>
                    <l xml:id="d003l250" n="243">Ipse salutabam quoties de more Parentem</l>
                    <l xml:id="d003l251" n="244">Unigenae Christi, genua inflectebat et altam</l>
                    <l xml:id="d003l252" n="245">Ad caeli sua tunc vertebat lumina sedem.</l>
                    <l xml:id="d003l253" n="246">Haec minor Hesperia paulo est, quam quattuor inter</l>
                    <l xml:id="d003l254" n="247">Flumina lata fluunt, quae delabuntur ab altis</l>
                    <l xml:id="d003l255" n="248">Montibus in medio positis, quibus insula surgit.</l>
                    <l xml:id="d003l256" n="249">Iunna petit nitidi resonans ingentia solis</l>
                    <l xml:id="d003l257" n="250">Lumina et Eoum littus, Iacheque secundus</l>
                    <l xml:id="d003l258" n="251">Volvit in Oceanum cursus, qua perfurit Auster.</l>
                    <l xml:id="d003l259" n="252">Tertius incurvo decurrit Naiba cornu</l>
                    <l xml:id="d003l260" n="253">Horrificum versus Boream, gelidosque Triones,</l>
                    <l xml:id="d003l261" n="254">Quartus Atibunicus tendit qua lucida solis</l>
                    <l xml:id="d003l262" n="255">Lampas ad Oceanum vergit, rutiloque recedens</l>
                    <l xml:id="d003l263" n="256">Lumine sideribus terram, noctemque relinquit.</l>
                    <l xml:id="d003l264" n="257">Quattuor haec numquam robustus flumina fossor</l>
                    <l xml:id="d003l265" n="258">Aggeribus (fama est) cingit, vel caespite vallat:</l>
                    <l xml:id="d003l266" n="259">Attonitus sata laeta videt non vecta per agros</l>
                    <l xml:id="d003l267" n="260">Undantes, non tecta natant, non flumen abundans</l>
                    <l xml:id="d003l268" n="261">Involvit homines undis, aut ordea fossis.</l>
                    <l xml:id="d003l269" n="262">Deducuntque rates remis, sed palmula nostris</l>
                    <l xml:id="d003l270" n="263">Longe est dissimilis, mage lataque, et aequore lembum</l>
                    <l xml:id="d003l271" n="264">Brachia lenta trahunt, dehinc retro brachia ducunt,</l>
                    <l xml:id="d003l272" n="265">Namque carent scalmis, ubi possint ponere remos.</l>
                    <l xml:id="d003l273" n="266">Quiqueiae in cunctis fodiunt regionibus aurum,</l>
                    <l xml:id="d003l274" n="267">Cibavo tamen in tractu, magnaque Cubana</l>
                    <l xml:id="d003l275" n="268">Est facile, illud enim non sese abscondit in altis</l>
                    <l xml:id="d003l276" n="269">Visceribus terrae, at primo se ostentat ab ictu</l>
                    <l xml:id="d003l277" n="270">Cuspidis incurvae, dum terram scindit agrestis.</l>
                    <l xml:id="d003l278" n="271">Saepe etiam effossis fluviorum quaeritur alveis,</l>
                    <l xml:id="d003l279" n="272">Qua rutilant undae, sed cum cadit humidus alto</l>
                    <l xml:id="d003l280" n="273">Humor et undanti tellurem verberat imbre,</l>
                    <l xml:id="d003l281" n="274">Tunc mixtos auro latices vaga flumina ducunt,</l>
                    <l xml:id="d003l282" n="275">Et parvus labor est ipsis, nam caerula subter,</l>
                    <l xml:id="d003l283" n="276">Atque lacus, fluviosque natant, nec flatibus Austri</l>
                    <l xml:id="d003l284" n="277">Terrentur, subita nec tempestate recedunt.</l>
                    <l xml:id="d003l285" n="278">Pars implet cumulo vannum fluvialis arenae,</l>
                    <l xml:id="d003l286" n="279">Quem manibus geminis quatiunt: illa acta sub auras</l>
                    <l xml:id="d003l287" n="280">Effulgens flavis aurum secludit arenis.</l>
                    <l xml:id="d003l288" n="281">Non baccis, gemmisque carent haec flumina, et omnis</l>
                    <l xml:id="d003l289" n="282">Quiqueiae sinus, atque eadem sunt monte Cibavo.</l>
                    <l xml:id="d003l290" n="283">Auri terra ferax parva in dicione Cotoi est,</l>
                    <l xml:id="d003l291" n="284">Qua si quis tophum frangat, vel saxa cavernis</l>
                    <l xml:id="d003l292" n="285">Inclusa, apparent auri vestigia fulvi,</l>
                    <l xml:id="d003l293" n="286">Et venae elucent effossis rupibus auri.</l>
                    <l xml:id="d003l294" n="287">Iamiroae flumen qua tangit littora fons est,</l>
                    <l xml:id="d003l295" n="288">Qui subter mare se condit et rursus ad auras</l>
                    <l xml:id="d003l296" n="289">Occulto rediens saxoso erumpit hiatu:</l>
                    <l xml:id="d003l297" n="290">Indicio est immissus aquis ex subere cortex</l>
                    <l xml:id="d003l298" n="291">Aridus, aut folia autumni labentia ramis,</l>
                    <l xml:id="d003l299" n="292">Quae collapsa fluunt una cum fonte sub antris</l>
                    <l xml:id="d003l300" n="293">Oceani, latebrisque cavis, et vecta superne</l>
                    <l xml:id="d003l301" n="294">Illo eodem ostentat vasto se rupis hiatu.</l>
                    <l xml:id="d003l302" n="295">Haec tellus est cincta mari, densisque cavernis.</l>
                    <l xml:id="d003l303" n="296">Piscator colit hos scopulos, atque aequora tantum,</l>
                    <l xml:id="d003l304" n="297">Lintribus exiguis, quae sunt sat proxima, nam sex</l>
                    <l xml:id="d003l305" n="298">Milia Quiqueiae distant a littore magnae.</l>
                    <l xml:id="d003l306" n="299">Effodiunt hac electri regione metallum,</l>
                    <l xml:id="d003l307" n="300">Quod grave, quod solidum atque sonans, fulvoque colore est.</l>
                    <l xml:id="d003l308" n="301">Succinaque his etiam nascuntur montibus, ipsisque</l>
                    <l xml:id="d003l309" n="302">E specubus stillat flavus color, egregiusque,</l>
                    <l xml:id="d003l310" n="303">Acceptusque ideo, et gratus pictoribus; illis</l>
                    <l xml:id="d003l311" n="304">Nascitur atque frutex silvis, qui grana coloris</l>
                    <l xml:id="d003l312" n="305">Producit rubri tingendis vestibus apta:</l>
                    <l xml:id="d003l313" n="306">Scriptores fruticem hunc coccum dixere Pelasgi.</l>
                    <l xml:id="d003l314" n="307">Dulcis aquae salsaeque lacus sunt montibus illis,</l>
                    <l xml:id="d003l315" n="308">Planitieque alii in lata, quos verberat amplis</l>
                    <l xml:id="d003l316" n="309">Retibus et funda: pisces, praedamque reducit</l>
                    <l xml:id="d003l317" n="310">Ad ripam piscator. Ego hunc fallacibus hamis</l>
                    <l xml:id="d003l318" n="311">Edocui errantes per stagna liquentia pisces</l>
                    <l xml:id="d003l319" n="312">Fallere, et intextis illos includere nassis,</l>
                    <l xml:id="d003l320" n="313">Conficere atque hamos docui, et detexere nassam,</l>
                    <l xml:id="d003l321" n="314">Nam capere hac nostra non norat arundine praedam,</l>
                    <l xml:id="d003l322" n="315">Hic nassae non usus erat, non tortilis hami.</l>
                    <l xml:id="d003l323" n="316">Vere novo viret herba comis graveolentibus, et cum</l>
                    <l xml:id="d003l324" n="317">Ingruit aestatis fervor, nec tempore defit</l>
                    <l xml:id="d003l325" n="318">Autumni, aut cum saevit hyems, cui Bagua nomen,</l>
                    <l xml:id="d003l326" n="319">Exiguum nec dant illis sua flumina lucrum,</l>
                    <l xml:id="d003l327" n="320">Stagna, lacusque; legit piscator callidus herbam hanc</l>
                    <l xml:id="d003l328" n="321">Atque minutatim tundit, spargitque per undas,</l>
                    <l xml:id="d003l329" n="322">Queis mixta attonitos pisces facit, hosque vagantes</l>
                    <l xml:id="d003l330" n="323">Atque supinatos in aqua, non retibus illi,</l>
                    <l xml:id="d003l331" n="324">Sed manibus vivos captant: mos hic quoque nostris</l>
                    <l xml:id="d003l332" n="325">In fluviis servatur adhuc cum foenore multo.</l>
                    <l xml:id="d003l333" n="326">Otia amant nemorumque leves cum cantibus umbras,</l>
                    <l xml:id="d003l334" n="327">Lususque, et choreas nitidi prope fontis ad undas.</l>
                    <l xml:id="d003l335" n="328">Non opus est illis bis tinctas murice laenas</l>
                    <l xml:id="d003l336" n="329">Induere atque vias auro, quas foemina Coa</l>
                    <l xml:id="d003l337" n="330">Disposuit: vivunt nudi. Et mollissima semper</l>
                    <l xml:id="d003l338" n="331">Illic temperies ridet, nemora ardua longe</l>
                    <l xml:id="d003l339" n="332">Frondent et mites pendent ex arbore foetus.</l>
                    <l xml:id="d003l340" n="333">Hic genus aucupii (visu mirabile) dicam,</l>
                    <l xml:id="d003l341" n="334">Quo lacubus captant volucres, undaque palustri.</l>
                    <l xml:id="d003l342" n="335">Namque lacus circum volitat immensa volucrum</l>
                    <l xml:id="d003l343" n="336">Copia, diversis magnam quae piscibus explent</l>
                    <l xml:id="d003l344" n="337">Ingluviem atque herba viridi, quae plurima fundo est.</l>
                    <l xml:id="d003l345" n="338">Hic mergi stagna ipsa colunt, corvique vagantes,</l>
                    <l xml:id="d003l346" n="339">Humidaque herbosis detondent prata sub undis.</l>
                    <l xml:id="d003l347" n="340">Hic olor albus, anas, variae fulicae, hic caput anser</l>
                    <l xml:id="d003l348" n="341">Ostentans rutilum stagnis, cui corpore toto</l>
                    <l xml:id="d003l349" n="342">Candor inest, niveo montana ligustra colore,</l>
                    <l xml:id="d003l350" n="343">Intactasque nives superans, floremque Hyacinthi.</l>
                    <l xml:id="d003l351" n="344">Nascitur intra hortos sepemque cucurbita ventre</l>
                    <l xml:id="d003l352" n="345">Immenso, cui parva parens est arbor Hibura:</l>
                    <l xml:id="d003l353" n="346">Protinus hanc assuetus aquis saxo cavat auceps</l>
                    <l xml:id="d003l354" n="347">Et siccat sub sole, lacusque et stagna per alta,</l>
                    <l xml:id="d003l355" n="348">Perque undas late spargit; huc fluctuat atque huc</l>
                    <l xml:id="d003l356" n="349">Illa lacu, qua considit genus omne volantum</l>
                    <l xml:id="d003l357" n="350">Stagna colens, liquidosque lacus, crassasque paludes.</l>
                    <l xml:id="d003l358" n="351">Accedit mox ad ripam, et nigrantia colla,</l>
                    <l xml:id="d003l359" n="352">Et caput, et latos humeros includit inani</l>
                    <l xml:id="d003l360" n="353">Cortice, dehinc terebrat, qua spirat anhelitus et qua</l>
                    <l xml:id="d003l361" n="354">Cernere pascentes possit per stagna volucres.</l>
                    <l xml:id="d003l362" n="355">Artibus his fretus summo tenus ore liquores</l>
                    <l xml:id="d003l363" n="356">Ingreditur, volucrumque petit densum agmen et una</l>
                    <l xml:id="d003l364" n="357">Per stagna incedit tacitus, centumque vagatur</l>
                    <l xml:id="d003l365" n="358">Alitibus permixtus, avesque intercipit arte</l>
                    <l xml:id="d003l366" n="359">Incautas, captatque dolis: nam dum caput undis</l>
                    <l xml:id="d003l367" n="360">Demittit volucris, rimatur et humida rostro</l>
                    <l xml:id="d003l368" n="361">Stagna, cibos passim non alto in gurgite quaerens,</l>
                    <l xml:id="d003l369" n="362">Dextraque laevaque caput mersum implicat auceps,</l>
                    <l xml:id="d003l370" n="363">Frangit et actutum guttur, praedamque reponit</l>
                    <l xml:id="d003l371" n="364">Extinctam laevo lateri, qua mantica pendet.</l>
                    <l xml:id="d003l372" n="365">Perque pedes etiam dextra furtim capit auceps,</l>
                    <l xml:id="d003l373" n="366">Dum laetae strepitant in aquis et roribus alas</l>
                    <l xml:id="d003l374" n="367">Perfundunt, alisque vocant bipatentibus imbrem,</l>
                    <l xml:id="d003l375" n="368">Quo plausu percussa sonat mota unda, sequentes</l>
                    <l xml:id="d003l376" n="369">Nec sociae terrentur aves, fugiuntve, sed illam</l>
                    <l xml:id="d003l377" n="370">Sponte putant demersam undis, solamque vagari</l>
                    <l xml:id="d003l378" n="371">Per laticem et solitas lymphis stagnantibus escas</l>
                    <l xml:id="d003l379" n="372">Quaerere, vel subter nando percurrere ripas.</l>
                    <l xml:id="d003l380" n="373">Plurima nam fluitans per stagna cucurbita tutas</l>
                    <l xml:id="d003l381" n="374">Reddit ab insidiis anates, aliasque volucres;</l>
                    <l xml:id="d003l382" n="375">Saepe sedet capiti volucris, quae non timet ullas</l>
                    <l xml:id="d003l383" n="376">Tunc fraudes, lacubusque volat, revolatque, iterumque</l>
                    <l xml:id="d003l384" n="377">Aucupis insidit capiti: dumque ille sub undis</l>
                    <l xml:id="d003l385" n="378">Spectat aves, canit illa, sonosque e gutture rauco</l>
                    <l xml:id="d003l386" n="379">Effundit, petit aut latices plaudentibus alis,</l>
                    <l xml:id="d003l387" n="380">Corneaque ora lacu volitans facto agmine mergit,</l>
                    <l xml:id="d003l388" n="381">Aucupis et dextra patriis occumbit in undis.</l>
                    <l xml:id="d003l389" n="382">Atque alius tereti calamo confisus et arcu</l>
                    <l xml:id="d003l390" n="383">Alituum genus omne ferit per stagna sagittis,</l>
                    <l xml:id="d003l391" n="384">Et si forte cadit mediis moritura sub undis</l>
                    <l xml:id="d003l392" n="385">Ardea, stagna secat celerans, praedamque reportat.</l>
                    <l xml:id="d003l393" n="386">Hunc auceps morem semper non servat eundem,</l>
                    <l xml:id="d003l394" n="387">Cum volucres capit, interdum nam fronde virenti,</l>
                    <l xml:id="d003l395" n="388">Qua per stagna canunt volucres, collumque caputque</l>
                    <l xml:id="d003l396" n="389">Implicat, ingrediturque silens tenus ore lacunam,</l>
                    <l xml:id="d003l397" n="390">Non longe a ripa liquidis stans rectus in undis,</l>
                    <l xml:id="d003l398" n="391">Qua laetae strepitant volucres, luduntve, cibumve</l>
                    <l xml:id="d003l399" n="392">Rimantur, pelagique parant trans aequore cursum,</l>
                    <l xml:id="d003l400" n="393">Ut nostrae faciunt volucres, cum littora linquunt,</l>
                    <l xml:id="d003l401" n="394">Turmatimque petunt tepidos facto agmine soles.</l>
                    <l xml:id="d003l402" n="395">Ut vero truncum arboreum, ramosque virentes</l>
                    <l xml:id="d003l403" n="396">Et foliis baccisque graves videre volucres</l>
                    <l xml:id="d003l404" n="397">In mediis stantes undis, necis inscia turba</l>
                    <l xml:id="d003l405" n="398">Advolitant, ramisque sedent fallacibus, illicque</l>
                    <l xml:id="d003l406" n="399">Exercent solitos cantus, alacresque vagantur,</l>
                    <l xml:id="d003l407" n="400">Et tamquam tutae revolant ad frondea tecta,</l>
                    <l xml:id="d003l408" n="401">Et pedicas fraudesque petunt, pariterque morantur</l>
                    <l xml:id="d003l409" n="402">Frondibus, ignarae falsis se fidere ramis.</l>
                    <l xml:id="d003l410" n="403">Callidus ast auceps sensim rostrumve, pedemve,</l>
                    <l xml:id="d003l411" n="404">Arripit incautis avibus, captisque repente</l>
                    <l xml:id="d003l412" n="405">Claudit iter vocis laeva dextraque premendo,</l>
                    <l xml:id="d003l413" n="406">Terreat ut nec aves strepitu, neu sanguine lympham</l>
                    <l xml:id="d003l414" n="407">Inficiat, lateri annectit, qua mantica pendet.</l>
                    <l xml:id="d003l415" n="408">Hic praeceps it salsus aquas de montibus altis</l>
                    <l xml:id="d003l416" n="409">Babua, qui liquidos diverso a fonte liquores</l>
                    <l xml:id="d003l417" n="410">Colligit, et terram Maguanam interluit undis.</l>
                    <l xml:id="d003l418" n="411">Non alit hic ullos, ut caetera flumina, pisces,</l>
                    <l xml:id="d003l419" n="412">Undanti nec prata suo rigat aut sata cursu,</l>
                    <l xml:id="d003l420" n="413">Auriferas salsum hoc non torquet flumen arenas.</l>
                    <l xml:id="d003l421" n="414">Accipit hunc terra alma sinu, conditque latebris,</l>
                    <l xml:id="d003l422" n="415">Nec ponti contingit aquas, nec cornua mergit</l>
                    <l xml:id="d003l423" n="416">Oceano, aut illum gremio maris accipit unda.</l>
                    <l xml:id="d003l424" n="417">Planities hic magna tacet, campique patentes,</l>
                    <l xml:id="d003l425" n="418">Quos circum montes excelso vertice cingunt:</l>
                    <l xml:id="d003l426" n="419">Commoda frumentis haec sunt et vitibus arva,</l>
                    <l xml:id="d003l427" n="420">Et pecori haud ingrata seges, nam gramina miris</l>
                    <l xml:id="d003l428" n="421">In vacuum se laeta modis de cespite tollunt,</l>
                    <l xml:id="d003l429" n="422">Quae non laedit hyems spirantibus aspra Cauris,</l>
                    <l xml:id="d003l430" n="423">Non nix alta tegit, bruma aut glacialis adurit.</l>
                    <l xml:id="d003l431" n="424">Non procul innumeri sunt hic per pascua fontes,</l>
                    <l xml:id="d003l432" n="425">Quorum sunt latices alto sub gurgite salsi,</l>
                    <l xml:id="d003l433" n="426">Fontis at in medio tristis se effundit amaror,</l>
                    <l xml:id="d003l434" n="427">At qua fons summas ostendit lucidus undas,</l>
                    <l xml:id="d003l435" n="428">Dulcis aquae sapor est gratusque bibentibus humor.</l>
                    <l xml:id="d003l436" n="429">Sunt populi agrestes Zavanae, qui loca celsis</l>
                    <l xml:id="d003l437" n="430">Montibus alta colunt et sese nocte cavernis</l>
                    <l xml:id="d003l438" n="431">Occultant, saxique ineunt sub fornice somnos.</l>
                    <l xml:id="d003l439" n="432">Rura, domosque nihil curant, aut atria, sed quas</l>
                    <l xml:id="d003l440" n="433">Vallibus in patriis rupes natura cavavit,</l>
                    <l xml:id="d003l441" n="434">Et fructus, quos sponte tulit silva ardua, carpunt,</l>
                    <l xml:id="d003l442" n="435">Et liquidos semper fontes aut flumina potant:</l>
                    <l xml:id="d003l443" n="436">Arvaque non curant, alias nec quaerere sedes.</l>
                    <l xml:id="d003l444" n="437">Haec gens finitimos spernit, carpitque quietem</l>
                    <l xml:id="d003l445" n="438">Aut silvis, aut valle cava, vel montis in antro.</l>
                    <l xml:id="d003l446" n="439">Postquam Vesper adest, noctisque supervenit umbra,</l>
                    <l xml:id="d003l447" n="440">Illic errat Amor, sed non nova cura quietem</l>
                    <l xml:id="d003l448" n="441">Sollicitat, non bella movet, non cogit amantes</l>
                    <l xml:id="d003l449" n="442">Ad letum informe, aut ferro per pectus adacto</l>
                    <l xml:id="d003l450" n="443">Oppetere, aut cum porta tonat resonantis Olympi</l>
                    <l xml:id="d003l451" n="444">Turbatos penetrare sinus veniente procella.</l>
                    <l xml:id="d003l452" n="445">Hic Amor est semper simplex et semper inermis,</l>
                    <l xml:id="d003l453" n="446">Gaudia nec miscet curis; hic nullus amanti</l>
                    <l xml:id="d003l454" n="447">Invidet, aut aliquam simulans spe ludit inani.</l>
                    <l xml:id="d003l455" n="448">Humano hos cuncti dicunt sermone carere.</l>
                    <l xml:id="d003l456" n="449">Veloces mage sunt aliis, qui lata Quiqueiae</l>
                    <l xml:id="d003l457" n="450">Regna colunt, campoque canis Spartanus aperto,</l>
                    <l xml:id="d003l458" n="451">Aut silva in longa cursu non vinceret illos.</l>
                    <l xml:id="d003l459" n="452">Et si forte aliquis montano in vertice cernit</l>
                    <l xml:id="d003l460" n="453">Hanc gentem, tunc terga fugae palantia nudat</l>
                    <l xml:id="d003l461" n="454">Et nulli nisi nota feris petit antra per umbras.</l>
                    <l xml:id="d003l462" n="455">Tempore non ullo gens haec mansuescit, et omnes</l>
                    <l xml:id="d003l463" n="456">Conspectum fugiunt hominum, et commercia rerum.</l>
                    <l xml:id="d003l464" n="457">Sal quoque lucidior vitro est Diagonis in altis</l>
                    <l xml:id="d003l465" n="458">Montibus, hunc scindunt cuneis, nec copia parva est.</l>
                    <l xml:id="d003l466" n="459">Hic sunt aequales parvo discrimine soles,</l>
                    <l xml:id="d003l467" n="460">Sive hyemem, sive aestatem sol ducit ab alto</l>
                    <l xml:id="d003l468" n="461">Aethere, et haec causa est, cur numquam prata recentes</l>
                    <l xml:id="d003l469" n="462">Amittunt flores, aut arbos frondis honores.</l>
                    <l xml:id="d003l470" n="463">Planities magna hic late est, quam late fluxus fons</l>
                    <l xml:id="d003l471" n="464">Atque alii humectant, qui numquam frigore torpent,</l>
                    <l xml:id="d003l472" n="465">Aut acri sub sole calent; nec pascua flores,</l>
                    <l xml:id="d003l473" n="466">Aut folia amittunt, aret nec caltha sub ortu</l>
                    <l xml:id="d003l474" n="467">Icarii canis, aut silvae spoliantur honore.</l>
                    <l xml:id="d003l475" n="468">Vere novo folia ipsa cadunt, non frigore primo</l>
                    <l xml:id="d003l476" n="469">Autumni, et subito redeunt, veteresque videbis</l>
                    <l xml:id="d003l477" n="470">Corticibus ramos solitaque virescere fronde;</l>
                    <l xml:id="d003l478" n="471">Namque comam ponit pratum et se vestit eodem</l>
                    <l xml:id="d003l479" n="472">Vere, novosque parit proprio de germine flores.</l>
                    <l xml:id="d003l480" n="473">Nec crepitans grando teneras quatit horrida frondes</l>
                    <l xml:id="d003l481" n="474">Silvarum, gelidusve cadens e nubibus imber</l>
                    <l xml:id="d003l482" n="475">Aeriis, herbas urunt nec frigora brumae.</l>
                    <l xml:id="d003l483" n="476">Est tractu longo vallis, quam Guarionexius</l>
                    <l xml:id="d003l484" n="477">Imperio regit: hic tellus est optima iactis</l>
                    <l xml:id="d003l485" n="478">Seminibus, frugumque ferax, et fertilis herbae.</l>
                    <l xml:id="d003l486" n="479">Terrarumque frequens humor non noxius arvis,</l>
                    <l xml:id="d003l487" n="480">Noxia et his terris non sunt animalia morsu.</l>
                    <l xml:id="d003l488" n="481">Et silvis non errat aper, non vallibus ursus,</l>
                    <l xml:id="d003l489" n="482">In segetes agit ante diem securus arator,</l>
                    <l xml:id="d003l490" n="483">Nec timet ora lupi. Crudus vestigia pero</l>
                    <l xml:id="d003l491" n="484">Nulla tegit, qui mortifero defendat ab ictu</l>
                    <l xml:id="d003l492" n="485">Aspidis agricolam spinoso in vepre latensis.</l>
                    <l xml:id="d003l493" n="486">Non silvis, stagnisve nocens mala gramina serpens</l>
                    <l xml:id="d003l494" n="487">Pascitur, aut volitans armenta exterret asilus,</l>
                    <l xml:id="d003l495" n="488">Dum somnos umbris captant, dum pascua carpunt.</l>
                    <l xml:id="d003l496" n="489">Letalis tamen est illis in partibus arbor,</l>
                    <l xml:id="d003l497" n="490">Cuius si frondes seu vir, seu foemina tangat,</l>
                    <l xml:id="d003l498" n="491">Immittunt solo tactu letale venenum</l>
                    <l xml:id="d003l499" n="492">Ossibus, et papulae apparent, ceu verbera, toto</l>
                    <l xml:id="d003l500" n="493">Corpore: mox sese torquens (miserabile) vitam</l>
                    <l xml:id="d003l501" n="494">Efflat, et ore petit terram, velut arbor ab alto</l>
                    <l xml:id="d003l502" n="495">Tacta polo. Sed salsa potest per membra dolorem</l>
                    <l xml:id="d003l503" n="496">Infusum, virusque simul, pestemque levare</l>
                    <l xml:id="d003l504" n="497">Unda maris, ponti si membra immerserit undis.</l>
                    <l xml:id="d003l505" n="498">Quin etiam illa hominem solo necat arbor odore,</l>
                    <l xml:id="d003l506" n="499">Naribus hunc si quis captet: non stipitis huius</l>
                    <l xml:id="d003l507" n="500">Accenso quisquam tecti penetralia trunco</l>
                    <l xml:id="d003l508" n="501">Me moneat suffire, manu vel tangere frondes.</l>
                    <l xml:id="d003l509" n="502">Tempore si certo non has accederet oras</l>
                    <l xml:id="d003l510" n="503">Aspera Cannibalum gens bello, assuetaque rapto,</l>
                    <l xml:id="d003l511" n="504">Et verubus torrere viros, et ponere mensis,</l>
                    <l xml:id="d003l512" n="505">Laetior haud ulla hac, non hac felicior ulla</l>
                    <l xml:id="d003l513" n="506">Ora foret, populent licet et loca proxima tantum</l>
                    <l xml:id="d003l514" n="507">Littoribus, tamen adventus timet insula cuncta</l>
                    <l xml:id="d003l515" n="508">Cannibalum, et sese specubusve, aut vallibus abdit.</l>
                    <l xml:id="d003l516" n="509">Nulla adeo est regio, quae non sit casibus ullis</l>
                    <l xml:id="d003l517" n="510">Subdita, sit quamvis gemmis ditissima et auro.</l>
                    <l xml:id="d003l518" n="511">Quam simplex genus hoc hominum fuit accipe: namque</l>
                    <l xml:id="d003l519" n="512">Quiqueiae reges unum vetuere per annum</l>
                    <l xml:id="d003l520" n="513">Semina maitii campis iactare colonos,</l>
                    <l xml:id="d003l521" n="514">Ob causam hanc solum, quia nos sua regna putabant</l>
                    <l xml:id="d003l522" n="515">Esse relicturos; quo tempore millia multa</l>
                    <l xml:id="d003l523" n="516">Illorum periere fame per regna Quiqueiae.</l>
                    <l xml:id="d003l524" n="517">Cum rudis haec bello gens sit, tamen asperat hastas</l>
                    <l xml:id="d003l525" n="518">Ossibus atque apicem teli, cum tendit in hostem,</l>
                    <l xml:id="d003l526" n="519">Et si forte ineunt belli certamina, semper</l>
                    <l xml:id="d003l527" n="520">Fronte ligant geminos Cemes, creduntque iuvari</l>
                    <l xml:id="d003l528" n="521">Auxilio illorum, dubiaque evadere pugna.</l>
                    <l xml:id="d003l529" n="522">Quid referam, ut laetae vicino in littore gentes</l>
                    <l xml:id="d003l530" n="523">Perpetuum certis agitent sub moribus aevum?</l>
                    <l xml:id="d003l531" n="524">Illic non populi fasces tabularia servant,</l>
                    <l xml:id="d003l532" n="525">Illorum non cura animos accendit habendi,</l>
                    <l xml:id="d003l533" n="526">Non aurum effossa quisquam tellure recondit;</l>
                    <l xml:id="d003l534" n="527">Non captant regem insidiis, bellove lacessunt.</l>
                    <l xml:id="d003l535" n="528">Littoreis habitant constructa mapalia silvis,</l>
                    <l xml:id="d003l536" n="529">Quae pinu palmaque tegunt, tutique vagantur</l>
                    <l xml:id="d003l537" n="530">Prata per, agrestesque domos; non extera verrunt</l>
                    <l xml:id="d003l538" n="531">Aequora, non merces aliena ad littora portant:</l>
                    <l xml:id="d003l539" n="532">Non aurum, non divitias, non urbis honores,</l>
                    <l xml:id="d003l540" n="533">Non latos cupiunt fundos, non regia tecta,</l>
                    <l xml:id="d003l541" n="534">Non animum informant studiis. Fractosque tubarum</l>
                    <l xml:id="d003l542" n="535">Haud trepidi audivere sonos, pax aurea servat</l>
                    <l xml:id="d003l543" n="536">Immunes belli gentes; non crastina curant</l>
                    <l xml:id="d003l544" n="537">Tempora, nec servant surgentia cornua lunae.</l>
                    <l xml:id="d003l545" n="538">Morborum subito succis sua corpora curant,</l>
                    <l xml:id="d003l546" n="539">Iam correpta gravi morbo, redduntque saluti.</l>
                    <l xml:id="d003l547" n="540">Noxia et his terris non sunt animalia morsu.</l>
                    <l xml:id="d003l548" n="541">Omnia sunt illis communia gentibus, ut sol</l>
                    <l xml:id="d003l549" n="542">Et luna est, nec plura petunt, quam cogat egestas.</l>
                    <l xml:id="d003l550" n="543">Castraque nec cingunt muris, nec sepibus hortos,</l>
                    <l xml:id="d003l551" n="544">Nec quisquam novit sua praedia: multa supersunt</l>
                    <l xml:id="d003l552" n="545">Iugera, queis campis committere semina possent.</l>
                    <l xml:id="d003l553" n="546">Non vendunt, nec emunt, rerum nec pondera norunt,</l>
                    <l xml:id="d003l554" n="547">Metiri nec res ullas. Non dividit agros</l>
                    <l xml:id="d003l555" n="548">Terminus, aut demens discordia fratribus umquam,</l>
                    <l xml:id="d003l556" n="549">Aut consanguineis incessit. Nullaque tangit</l>
                    <l xml:id="d003l557" n="550">Hos cura indigenas, animus nec fluctuat ira,</l>
                    <l xml:id="d003l558" n="551">Regnandi nisi causa: ferunt namque oppida et urbes</l>
                    <l xml:id="d003l559" n="552">Arma inter sese, cum rex sine prole recessit,</l>
                    <l xml:id="d003l560" n="553">Nec caeli carpit vitales amplius auras,</l>
                    <l xml:id="d003l561" n="554">Ut solii possint vacui dicione potiri.</l>
                    <l xml:id="d003l562" n="555">Rex habet uxores triginta, de quibus una,</l>
                    <l xml:id="d003l563" n="556">Quae quondam ante alias fuerat carissima regi,</l>
                    <l xml:id="d003l564" n="557">Post obitum illius tumulo se condit eodem,</l>
                    <l xml:id="d003l565" n="558">Sponte tamen. Quem gossypio, vittisque iacentem</l>
                    <l xml:id="d003l566" n="559">Involvunt, cum supremum comitantur honorem,</l>
                    <l xml:id="d003l567" n="560">Et capitis regale decus, vittamque trilicem,</l>
                    <l xml:id="d003l568" n="561">Quae pendet cervice, humerosque et pectora velat,</l>
                    <l xml:id="d003l569" n="562">Ornatusque ferunt solitos, conduntque sepulchro,</l>
                    <l xml:id="d003l570" n="563">Illiusque canunt laudes atque inclyta facta:</l>
                    <l xml:id="d003l571" n="564">Haud secus excubitor, nobis qui nunciat almum</l>
                    <l xml:id="d003l572" n="565">Adventare diem, volucres ducitque, regitque</l>
                    <l xml:id="d003l573" n="566">Commissas sibi, sic illae. Cum coniuge somnos</l>
                    <l xml:id="d003l574" n="567">Nocte simul capiunt atque illum luce sequuntur,</l>
                    <l xml:id="d003l575" n="568">Non etiam inter se oderunt, praecordia livor</l>
                    <l xml:id="d003l576" n="569">Non tentat, quamquam una magis sit grata marito.</l>
                    <l xml:id="d003l577" n="570">Hae nudae incedunt omnes, solum inguina velant,</l>
                    <l xml:id="d003l578" n="571">Sed mulier non passa virum partusque labores</l>
                    <l xml:id="d003l579" n="572">Non experta graves, nulla inguina velat amictu,</l>
                    <l xml:id="d003l580" n="573">Collecto in nodum nec crine incedit, at ipsam</l>
                    <l xml:id="d003l581" n="574">Cervicem, inque humeros fundit, quem vitta revincit</l>
                    <l xml:id="d003l582" n="575">Alba supercilium supra, pressatque corona.</l>
                    <l xml:id="d003l583" n="576">Res rara est illis in partibus optima nautis</l>
                    <l xml:id="d003l584" n="577">Qui liquidum per iter pelagi vasta aequora lustrant,</l>
                    <l xml:id="d003l585" n="578">Seu cum saevit hyems, seu cum calor ingruit arvis.</l>
                    <l xml:id="d003l586" n="579">Est panis non ingratus: candore ligustra</l>
                    <l xml:id="d003l587" n="580">Vincit et exactum longe incorruptus in annum</l>
                    <l xml:id="d003l588" n="581">Durat, nec cariem sentit, nec mucidus umquam</l>
                    <l xml:id="d003l589" n="582">Redditur, at lymphae tactu mora nulla putrescit;</l>
                    <l xml:id="d003l590" n="583">Viderunt hunc nec nautae, nec saecula prisca.</l>
                    <l xml:id="d003l591" n="584">Est etiam Cubae ac Quiqueiae plurimus oris</l>
                    <l xml:id="d003l592" n="585">Corporea haud magnus forma mirabilis ales,</l>
                    <l xml:id="d003l593" n="586">Aera quae scindit nocturnum quattuor alis</l>
                    <l xml:id="d003l594" n="587">Membrana solida concretis, queis vice pennarum</l>
                    <l xml:id="d003l595" n="588">Utitur, illa volat quoties: cui lumina fulgent,</l>
                    <l xml:id="d003l596" n="589">Haud aliter quam nocte faces, geminosque sub alis</l>
                    <l xml:id="d003l597" n="590">Instar habet stellarum ignes, quotiesque per umbras</l>
                    <l xml:id="d003l598" n="591">Tendit iter, duplicem ingeminat (mirabile) lucem,</l>
                    <l xml:id="d003l599" n="592">Resque novo per noctem atram fulgore relucent.</l>
                    <l xml:id="d003l600" n="593">Indigenae cuncti, morte adventante, sororis</l>
                    <l xml:id="d003l601" n="594">Instituunt natos fundi rerumque suarum</l>
                    <l xml:id="d003l602" n="595">Haeredes, quia non credunt ex coniuge natos</l>
                    <l xml:id="d003l603" n="596">Esse suos: ideo iunctos sibi sanguine linquunt</l>
                    <l xml:id="d003l604" n="597">Totius tecti dominos rurisque paterni:</l>
                    <l xml:id="d003l605" n="598">Germanae semper natos, uterumque sequuntur,</l>
                    <l xml:id="d003l606" n="599">Sed si non superant; fratres et pignora fratrum</l>
                    <l xml:id="d003l607" n="600">Haeredes faciunt. Rex autem, cum venit hora</l>
                    <l xml:id="d003l608" n="601">Extrema et mortem propior iam, denique amicos</l>
                    <l xml:id="d003l609" n="602">Convocat, et proceres, et quos Quiqueia mores</l>
                    <l xml:id="d003l610" n="603">Iam pridem tenuit, etiam hos in morte suprema</l>
                    <l xml:id="d003l611" n="604">Servat, et haeredem instituit, qui non piger armis</l>
                    <l xml:id="d003l612" n="605">Sit sumptis, vel consilio, et depellere possit</l>
                    <l xml:id="d003l613" n="606">Finitimas, cum perturbant sua littora gentes:</l>
                    <l xml:id="d003l614" n="607">Namque sibi externam nec rex, nec civis adoptat</l>
                    <l xml:id="d003l615" n="608">Progeniem, veluti nostris consuescimus oris.</l>
                    <l xml:id="d003l616" n="609">Luxanus paucis sociis comitatus in altis</l>
                    <l xml:id="d003l617" n="610">Invenit silvis primo sub vere racemos</l>
                    <l xml:id="d003l618" n="611">Labruscae rutilos, mites, gratoque sapore,</l>
                    <l xml:id="d003l619" n="612">Quas auri dives producit terra Cibavi.</l>
                    <l xml:id="d003l620" n="613">Otia amat gens haec, ideo non stringere curat</l>
                    <l xml:id="d003l621" n="614">Vere novo ramos huius tam fertilis uvae,</l>
                    <l xml:id="d003l622" n="615">Ast illam alitibus praedamque, ferisque relinquit.</l>
                    <l xml:id="d003l623" n="616">E nemorum ramis, foliis, et vertice pendet</l>
                    <l xml:id="d003l624" n="617">Gossypium; sua nec velare hi corpora curant,</l>
                    <l xml:id="d003l625" n="618">Praesertim spirat cum bruma in montibus, illic</l>
                    <l xml:id="d003l626" n="619">Namque in planitie campi ver floret aprica.</l>
                    <l xml:id="d003l627" n="620">Hic crebraeque cadunt pluviae, sed non fluit amnis</l>
                    <l xml:id="d003l628" n="621">Per sata culta suo, vel prata per herbida cursu,</l>
                    <l xml:id="d003l629" n="622">Ut solet Eridanus, toto cum turbidus alveo</l>
                    <l xml:id="d003l630" n="623">Accipit innumeros amnes quos unda solutis</l>
                    <l xml:id="d003l631" n="624">E nivibus tumefacta altis de montibus auxit.</l>
                    <l xml:id="d003l632" n="625">Hi mare iuxta habitant, piscosa aut flumina iuxta,</l>
                    <l xml:id="d003l633" n="626">Piscandique artem exercent; saturare ferinis</l>
                    <l xml:id="d003l634" n="627">Non cupiunt umquam sese, sed piscibus alvum</l>
                    <l xml:id="d003l635" n="628">Distendunt: artem suprema aetate reponunt</l>
                    <l xml:id="d003l636" n="629">Piscandi, nec amant silvas, nec concava saxa,</l>
                    <l xml:id="d003l637" n="630">Retia gossypio non texunt ordine nostro.</l>
                    <l xml:id="d003l638" n="631">Incola Quiqueiae numquam sua littora linquit.</l>
                    <l xml:id="d003l639" n="632">Denteque tergemino nullum tenet anchora lintrem,</l>
                    <l xml:id="d003l640" n="633">Dissimilis tamen est illorum palmula nostris.</l>
                    <l xml:id="d003l641" n="634">Illa habet at remos tantum lembosque volucres,</l>
                    <l xml:id="d003l642" n="635">Quos stringunt, solidoque cavant de robore pinus:</l>
                    <l xml:id="d003l643" n="636">Vela haud lembus habet, celsi aut carchesia mali,</l>
                    <l xml:id="d003l644" n="637">Octoginta intus nautas vehit arbor, et undas</l>
                    <l xml:id="d003l645" n="638">Litoreas, liquidosque lacus, stagna umida tranat.</l>
                    <l xml:id="d003l646" n="639">Non terrae fluit e venis, vel montis ab antro</l>
                    <l xml:id="d003l647" n="640">Ferrum informe, cavant patrio sed cymbia saxo,</l>
                    <l xml:id="d003l648" n="641">Telluremque simul, solidaque ex arbore lintres.</l>
                    <l xml:id="d003l649" n="642">Hic iucca est napi species, quam fossor ab alta</l>
                    <l xml:id="d003l650" n="643">Sublatam tellure cavat, succumque nocentem</l>
                    <l xml:id="d003l651" n="644">Subducit pressans manibus: mox frangit, et undis</l>
                    <l xml:id="d003l652" n="645">Corruptam miscet calidis, mixtamque revolvit</l>
                    <l xml:id="d003l653" n="646">Saepius, inque orbem durat, subterque calentem</l>
                    <l xml:id="d003l654" n="647">Occultat cinerem, coctamque reponit in usus</l>
                    <l xml:id="d003l655" n="648">Praesentis victus. Sed si (mirabile) succo</l>
                    <l xml:id="d003l656" n="649">Vescatur iuccae quisquam, letale venenum est:</l>
                    <l xml:id="d003l657" n="650">Haustus enim labefacta petit praecordia succus,</l>
                    <l xml:id="d003l658" n="651">Membraque nigrescunt infuso laesa veneno.</l>
                    <l xml:id="d003l659" n="652">Ostia transversum cannas posuere, putantes</l>
                    <l xml:id="d003l660" n="653">Se tutos fore ab ingressu, bellique tumultu</l>
                    <l xml:id="d003l661" n="654">Securos, tanta est illis inscitia rerum.</l>
                    <l xml:id="d003l662" n="655">Nascitur his campis hortisque cucurbita ventre</l>
                    <l xml:id="d003l663" n="656">Non parvo, similisque ulmo, quam gignit Hibura</l>
                    <l xml:id="d003l664" n="657">Arbor pro fructu; solum hunc utuntur in usum</l>
                    <l xml:id="d003l665" n="658">Indigenae, ut possint haurire e fontibus undas:</l>
                    <l xml:id="d003l666" n="659">Succum habet haec intus, qui felle est acrior omni,</l>
                    <l xml:id="d003l667" n="660">Quare ea gens tristi illius sese abstinet usu,</l>
                    <l xml:id="d003l668" n="661">Duritiem testudineam quae cortice vincit,</l>
                    <l xml:id="d003l669" n="662">Quae fluvii non ima petit, nec mergitur umquam,</l>
                    <l xml:id="d003l670" n="663">Sed levitate sua liquidis haec: innatat undis.</l>
                    <l xml:id="d003l671" n="664">Et non est illis barbam tondere, caputque</l>
                    <l xml:id="d003l672" n="665">Foemina gossypio tenui, vittaque coercet</l>
                    <l xml:id="d003l673" n="666">Caesariem in nodi faciem, nec flamina curat.</l>
                    <l xml:id="d003l674" n="667">Scribere non norunt, sed belli ingentia facta</l>
                    <l xml:id="d003l675" n="668">Et solitos mores populi, divisaque regna,</l>
                    <l xml:id="d003l676" n="669">Natisque et consanguineis stirpique futurae,</l>
                    <l xml:id="d003l677" n="670">Atque iuventuti tradunt miro ordine rerum</l>
                    <l xml:id="d003l678" n="671">Res gestas, Cemesque suos ab origine pandunt.</l>
                    <l xml:id="d003l679" n="672">Vana superstitio terras oppresserat olim</l>
                    <l xml:id="d003l680" n="673">Quiqueiae et quae vicino circundata ponto,</l>
                    <l xml:id="d003l681" n="674">Donec lucem illis immisit caelicolum Rex,</l>
                    <l xml:id="d003l682" n="675">Qua tandem agnovere Deum rerumque Parentem.</l>
                    <l xml:id="d003l683" n="676">Quin etiam indigenae cuncti sub tempore certo</l>
                    <l xml:id="d003l684" n="677">Palmarum carpunt fructus et roscida poma,</l>
                    <l xml:id="d003l685" n="678">Teutonicoque coquunt ritu, testisque reponunt</l>
                    <l xml:id="d003l686" n="679">Fictilibus: dulcis liquor est, gratusque palato.</l>
                    <l xml:id="d003l687" n="680">Sunt pingues magis et procero corpore tauri,</l>
                    <l xml:id="d003l688" n="681">Et simul omne pecus, quod transportavimus illuc,</l>
                    <l xml:id="d003l689" n="682">Quam tauri et pecudes, quae nostris saltibus errant.</l>
                    <l xml:id="d003l690" n="683">Quam nostris illic etiam felicius arvis</l>
                    <l xml:id="d003l691" n="684">Herbaeque, linique seges, vescumque legumen</l>
                    <l xml:id="d003l692" n="685">Proveniunt, et maiores fert campus aristas,</l>
                    <l xml:id="d003l693" n="686">Campus aquis semper riguis, cum deficit humor</l>
                    <l xml:id="d003l694" n="687">Atque aestu solis magno terra ipsa dehiscit.</l>
                    <l xml:id="d003l695" n="688">Huc vites olim attulimus, quae (credite) nunc sunt</l>
                    <l xml:id="d003l696" n="689">Coniugibus similes ulmis, et pampinus umbra</l>
                    <l xml:id="d003l697" n="690">Exigua tabulata tegit, ramosque superstat,</l>
                    <l xml:id="d003l698" n="691">Queis palmes Methymnaeus, queis Baetica cedat</l>
                    <l xml:id="d003l699" n="692">Vitis et increscit quae collibus uva Falernis.</l>
                    <l xml:id="d003l700" n="693">Terra ferax adeo filicum est, ut culmus in arvis</l>
                    <l xml:id="d003l701" n="694">Illic proveniens sit maior arundine nostra.</l>
                    <l xml:id="d003l702" n="695">Inclita tale solum tercentum exercet aratris,</l>
                    <l xml:id="d003l703" n="696">Et praeclara viris et sanguine Brixia, tales</l>
                    <l xml:id="d003l704" n="697">Vomere scindit agros felix Insubria frugum,</l>
                    <l xml:id="d003l705" n="698">Et frugum pariter felix Sicana tellus.</l>
                    <l xml:id="d003l706" n="699">Maitium speciem frumenti rusticus arvis</l>
                    <l xml:id="d003l707" n="700">Seminat, et nostro spica, culmoque virenti</l>
                    <l xml:id="d003l708" n="701">Maius arundineis foliis: verum ingruit aestas</l>
                    <l xml:id="d003l709" n="702">Torrida cum passim gravidis flavescit aristis,</l>
                    <l xml:id="d003l710" n="703">Tunc sese arenti paulatim nudat amictu</l>
                    <l xml:id="d003l711" n="704">Atque suas ostentat opes, et nuntiat ipsis</l>
                    <l xml:id="d003l712" n="705">Agricolis venisse diem, finemque laborum.</l>
                    <l xml:id="d003l713" n="706">Noctis aves nec habent silvis domibusque rapaces</l>
                    <l xml:id="d003l714" n="707">Quae laniant rostro volucres, sed nocte soporem</l>
                    <l xml:id="d003l715" n="708">Securae capiunt, prima vel luce diei,</l>
                    <l xml:id="d003l716" n="709">Aurea cum terris Aurora nitescere coepit,</l>
                    <l xml:id="d003l717" n="710">Et laetae inter se silvis strepitantque canuntque,</l>
                    <l xml:id="d003l718" n="711">Nec metuunt certo viscatas ordine virgas</l>
                    <l xml:id="d003l719" n="712">Arboribus positas, nec noctua decipit illas.</l>
                    <l xml:id="d003l720" n="713">Fabula vulgata est cunctis et credita terris</l>
                    <l xml:id="d003l721" n="714">Quiqueiae, primum geminas habitasse cavernas</l>
                    <l xml:id="d003l722" n="715">Ingentes mortale genus, hominesque vetabat</l>
                    <l xml:id="d003l723" n="716">Exire e specubus geminis indignatus Sol;</l>
                    <l xml:id="d003l724" n="717">Ast Machoel, antri custos, cum noscere vellet</l>
                    <l xml:id="d003l725" n="718">Atque videre situs telluris, et aequora, si qua</l>
                    <l xml:id="d003l726" n="719">Stent circum spectat: dum flumina concita, et aequor,</l>
                    <l xml:id="d003l727" n="720">Et caeli noctisque decus miratur, et alta</l>
                    <l xml:id="d003l728" n="721">Tot nemora, et valles curvas, atque herbida prata,</l>
                    <l xml:id="d003l729" n="722">Confusus mentis sensus errabat, et una</l>
                    <l xml:id="d003l730" n="723">Oblitus calles, nec non divortia silvae,</l>
                    <l xml:id="d003l731" n="724">Vidit ubi errantem lucis Sol percitus ira</l>
                    <l xml:id="d003l732" n="725">In saxum Machoel subito convertit, et omnes</l>
                    <l xml:id="d003l733" n="726">Certatim indigenae montem hunc de more quotannis</l>
                    <l xml:id="d003l734" n="727">Invisunt. Alii ex antris exire volentes</l>
                    <l xml:id="d003l735" n="728">Ut nuper Machoel fecit, sensere repente</l>
                    <l xml:id="d003l736" n="729">Se verti in pictas volucres, aliique virentes</l>
                    <l xml:id="d003l737" n="730">In prunos, alii deformi corpore turpes</l>
                    <l xml:id="d003l738" n="731">In ranas sunt conversi, quae nocte querelas</l>
                    <l xml:id="d003l739" n="732">Ingeminant, et luce silent, donec properans Sol</l>
                    <l xml:id="d003l740" n="733">Tendat ad occasum: tunc limo ulvaque palustri</l>
                    <l xml:id="d003l741" n="734">Attollunt caput et laetanti gutture raucas</l>
                    <l xml:id="d003l742" n="735">Diffundunt voces, securae Solis ab ortu.</l>
                    <l xml:id="d003l743" n="736">Quiqueiae postquam dominari coepimus oris,</l>
                    <l xml:id="d003l744" n="737">Legitimo mulier quamquam esset iuncta marito,</l>
                    <l xml:id="d003l745" n="738">Assueto tamen hi non concubitu indulgebant</l>
                    <l xml:id="d003l746" n="739">Amplius, atque illic virgo iam nubilis ullos</l>
                    <l xml:id="d003l747" n="740">Non curabat item solito partu edere natos,</l>
                    <l xml:id="d003l748" n="741">Ne grave servitium ferrent, et si qua latenter</l>
                    <l xml:id="d003l749" n="742">Mixta viro fuerat, subito sua pignora in auras</l>
                    <l xml:id="d003l750" n="743">Aethereas ventura herbis, succoque necabat;</l>
                    <l xml:id="d003l751" n="744">Et (mirum dictu) cum sit gens dedita luxu</l>
                    <l xml:id="d003l752" n="745">Pronaque nequitiae multum, tamen illa sorori,</l>
                    <l xml:id="d003l753" n="746">Et natae, matrique etiam non se immiscebat,</l>
                    <l xml:id="d003l754" n="747">Esse nefas immo magnum de more putabat.</l>
                    <l xml:id="d003l755" n="748">Quin aliquis vitam exosus sese interimebat.</l>
                    <l xml:id="d003l756" n="749">Auribus indigenae, nec non et naribus aurum</l>
                    <l xml:id="d003l757" n="750">Suspendunt, agitata movet se bractea, naresque</l>
                    <l xml:id="d003l758" n="751">Atque aures crepitat circum testudinis instar.</l>
                    <l xml:id="d003l759" n="752">Spicula arundineo faciunt de stipite, quae sunt</l>
                    <l xml:id="d003l760" n="753">Duritie indomita, nec taurea tegmina curant.</l>
                    <l xml:id="d003l761" n="754">Quanta superstitio populis sit, regna Quiqueiae</l>
                    <l xml:id="d003l762" n="755">Qui diversa colunt, paucis (advertite) dicam,</l>
                    <l xml:id="d003l763" n="756">Illorum quae longe animos oppresserat et sic</l>
                    <l xml:id="d003l764" n="757">Ducebant miseri vitam sine numine vero:</l>
                    <l xml:id="d003l765" n="758">Haud secus, ac puppis, valido quae fertur ab Austro</l>
                    <l xml:id="d003l766" n="759">Per maris Ionios fluctus, perque alta Charibdis,</l>
                    <l xml:id="d003l767" n="760">Nec sit qui clavum regat, obliquetque triremen,</l>
                    <l xml:id="d003l768" n="761">Ingenti cum immane furens Notus urgeat unda</l>
                    <l xml:id="d003l769" n="762">In Syrtes, scopulosque rates, pelagique procellas.</l>
                    <l xml:id="d003l770" n="763">Aerii specus est radices montis ad imas</l>
                    <l xml:id="d003l771" n="764">Iavana, quam populi indigenae gentesque frequentant</l>
                    <l xml:id="d003l772" n="765">Externae, summoque locum venerantur honore.</l>
                    <l xml:id="d003l773" n="766">Ante fores stabant Cemium simulacra duorum,</l>
                    <l xml:id="d003l774" n="767">Quos Patris aeterni gens illa ignara colebat</l>
                    <l xml:id="d003l775" n="768">Olim; pro Sole, ac Luna haec coluisse ferebant,</l>
                    <l xml:id="d003l776" n="769">Atque cavis ambos quondam exiluisse cavernis,</l>
                    <l xml:id="d003l777" n="770">Et caeli secuisse vias, vectosque per altum</l>
                    <l xml:id="d003l778" n="771">Aethera luminibus caelum, terramque vicissim,</l>
                    <l xml:id="d003l779" n="772">Et pontum lustrasse suis, propriosque colores</l>
                    <l xml:id="d003l780" n="773">Cunctarum rerum diffusa luce per orbem</l>
                    <l xml:id="d003l781" n="774">Detexisse ferunt Ophyrae lata arva colentes.</l>
                    <l xml:id="d003l782" n="775">Per noctem volitare animas post funera credunt.</l>
                    <l xml:id="d003l783" n="776">A pelago procul horrisono praecelsa Cibavi</l>
                    <l xml:id="d003l784" n="777">Saxeaque est moles, nec non et concava ab alto</l>
                    <l xml:id="d003l785" n="778">Vertice, ubi longe strepitus auditur aequorum</l>
                    <l xml:id="d003l786" n="779">Diversa de parte ruens, quod si quis ad ipsos</l>
                    <l xml:id="d003l787" n="780">Accedat sonitus lympharum cominus, ille</l>
                    <l xml:id="d003l788" n="781">Nec longum tempus surdusque fit, attonitusque.</l>
                    <l xml:id="d003l789" n="782">Non longe lacus hinc ingens, cui tristior unda,</l>
                    <l xml:id="d003l790" n="783">Quique habet Oceani sua per stagna alta natantes</l>
                    <l xml:id="d003l791" n="784">Diversos populos, quorum non copia parva est:</l>
                    <l xml:id="d003l792" n="785">Namque per exesam rupem influit unda patentis</l>
                    <l xml:id="d003l793" n="786">Oceani, occultasque vias agit illa profundum</l>
                    <l xml:id="d003l794" n="787">Sub mare, et adducit secum per concava saxa</l>
                    <l xml:id="d003l795" n="788">Perviaque humentem praedam; perque hoc mare parvum</l>
                    <l xml:id="d003l796" n="789">Indigenae vidisse ferunt sub tempore veris,</l>
                    <l xml:id="d003l797" n="790">Tempore et autumni tantum longo ordine pisces</l>
                    <l xml:id="d003l798" n="791">Et nova monstra maris sulcare et ludere in undis.</l>
                    <l xml:id="d003l799" n="792">Hi se scire putant ortum maris atque fluentum</l>
                    <l xml:id="d003l800" n="793">Fluviorum, vivosque lacus, tardasque paludes.</l>
                    <l xml:id="d003l801" n="794">Aequoribus est his etiam Bouca insula parva,</l>
                    <l xml:id="d003l802" n="795">Nobilis est quae fontis aqua, mitique locorum</l>
                    <l xml:id="d003l803" n="796">Temperie, cuius si quis de fonte liquores</l>
                    <l xml:id="d003l804" n="797">Hauserit ante diem, subito fugit aegra senectus</l>
                    <l xml:id="d003l805" n="798">Atque novum veluti in florem conversa virescit,</l>
                    <l xml:id="d003l806" n="799">Integer et sanguis venis fluit: haud secus anguis</l>
                    <l xml:id="d003l807" n="800">Exuit hiberno squallentem frigore vestem</l>
                    <l xml:id="d003l808" n="801">Et spirans tollit per prata recentia cristas</l>
                    <l xml:id="d003l809" n="802">Sanguineas, per humumque humeris iam lucidus orbes</l>
                    <l xml:id="d003l810" n="803">Immensos trahit et teneris exultat in herbis.</l>
                    <l xml:id="d003l811" n="804">Mens erat hunc mihi certa locum fontemque videre,</l>
                    <l xml:id="d003l812" n="805">Illius et latices haurire, et membra salubri</l>
                    <l xml:id="d003l813" n="806">Tingere lympha, aevo ut longo multoque labore</l>
                    <l xml:id="d003l814" n="807">Iam lapsum florem aetatis nunc rursus habere</l>
                    <l xml:id="d003l815" n="808">Hac possem, meque ut morbo turpique podagra</l>
                    <l xml:id="d003l816" n="809">Eriperem, quae me seu sol iam dimovet oris</l>
                    <l xml:id="d003l817" n="810">Aethereis nigrantem umbram, seu candida secum</l>
                    <l xml:id="d003l818" n="811">Luna vehit caelo radiantia sidera, torquet.</l>
                    <l xml:id="d003l819" n="812">Non potui has ratibus sedes accedere, namque</l>
                    <l xml:id="d003l820" n="813">Distabat longo felix haec insula cursu,</l>
                    <l xml:id="d003l821" n="814">Et Boreae flatu horrisono maris unda tumebat,</l>
                    <l xml:id="d003l822" n="815">Et passim undosum spumis incanuit aequor,</l>
                    <l xml:id="d003l823" n="816">Vinitor et mites arvis iam legerat uvas.</l>
                    <l xml:id="d003l824" n="817">Quid meus Hayti germanus fecerit oris,</l>
                    <l xml:id="d003l825" n="818">Vel quas condiderit illis in partibus urbes,</l>
                    <l xml:id="d003l826" n="819">Et bello indigenas toties petiisse phalanges,</l>
                    <l xml:id="d003l827" n="820">Vicerit et varias acies, et Guarionexium,</l>
                    <l xml:id="d003l828" n="821">Constituit populis dum vectigalia, et hostem</l>
                    <l xml:id="d003l829" n="822">Depulerit, cum longo egeant sermone, silebo.</l>
                    <l xml:id="d003l830" n="823">Hispanos et quae fuerit discordia quondam,</l>
                    <l xml:id="d003l831" n="824">Quos mecum Oceani non nota per aequora vexi,</l>
                    <l xml:id="d003l832" n="825">Meque inter, cum nota satis sint cuncta, tacebo.</l>
                    <l xml:id="d003l833" n="826">Ipse etiam inventis a me nova nomina terris</l>
                    <l xml:id="d003l834" n="827">Imposui, sive urbs esset, sive insula, sive arx,</l>
                    <l xml:id="d003l835" n="828">Granvellane, tamen nostrorum meta laborum</l>
                    <l xml:id="d003l836" n="829">Haec fuit: in vinclis una cum fratre per undas</l>
                    <l xml:id="d003l837" n="830">Ducor ad Hesperium littus, sed post ubi Rex et</l>
                    <l xml:id="d003l838" n="831">Regina hoc norunt, solvere, aegreque nefandum</l>
                    <l xml:id="d003l839" n="832">Hoc scelus humana moti pietate tulerunt.</l>
                    <l xml:id="d003l840" n="833">Hanc partem nostrorum etiam, Perenotte, laborum</l>
                    <l xml:id="d003l841" n="834">Extremam paucis memorabo, praecipitet cum</l>
                    <l xml:id="d003l842" n="835">Iam caelo nox et fessis mortalibus astra</l>
                    <l xml:id="d003l843" n="836">Dulces invitant somnos, animoque quietem.</l>
                    <l xml:id="d003l844" n="837">Nam rex Fernandus coniuxque Isabella duos me</l>
                    <l xml:id="d003l845" n="838">Post annos quamvis confectum aetate senecta,</l>
                    <l xml:id="d003l846" n="839">Atque aegrum ob varios casus, fratremque vocarunt,</l>
                    <l xml:id="d003l847" n="840">Ut vellem Quiqueiam ultra, versusque cadentem</l>
                    <l xml:id="d003l848" n="841">Tendere iter solem, nostrisque intacta carinis</l>
                    <l xml:id="d003l849" n="842">Aequora, et Oceani tractus: tunc sponte dedit Rex</l>
                    <l xml:id="d003l850" n="843">Quattuor instructas armis et milite puppes.</l>
                </div2>
            </div1>
            <div1 xml:id="d004" type="section" decls="#md" met="H">
                <head>
                    <title>4</title>
                    <abbr>4</abbr>
                    <bibl source="digital">Annachiara Barizza</bibl>
                </head>
                <div2 xml:id="004c000" type="carmen" met="H">
                    <head>
                        <abbr>arg.</abbr>
                    </head>
                    <p xml:id="d004l1" n="tit.">argumentum</p>
                    <l xml:id="d004l2" n="1">Quattuor egressus ratibus, nova iussa facessit:</l>
                    <l xml:id="d004l3" n="2">Occiduum ad solem excurrit, confinia Cubae</l>
                    <l xml:id="d004l4" n="3">Lustrat et laeva Guanassae ad littora tendit.</l>
                    <l xml:id="d004l5" n="4">Mox Quiriquetanam vento petit, inde per altum</l>
                    <l xml:id="d004l6" n="5">Xaguaram tetigit. Quiqueiaque arva revisens,</l>
                    <l xml:id="d004l7" n="6">Hispanas tandem fessus remeavit ad oras.</l>
                    <lb/>
                </div2>
                <div2 xml:id="004c001" type="carmen" met="H">
                    <head>
                        <abbr></abbr>
                    </head>
                    <l xml:id="d004l8" n="1">Ver erat et tepidos ducebant sidera soles,</l>
                    <l xml:id="d004l9" n="2">Frondibus atque novis sese viridique colore</l>
                    <l xml:id="d004l10" n="3">Vestibant nemora, et tellus laetata recentem</l>
                    <l xml:id="d004l11" n="4">Ob partum gremio terrestria sidera alebat;</l>
                    <l xml:id="d004l12" n="5">Mira exercebant volucres dulcedine cantus,</l>
                    <l xml:id="d004l13" n="6">Desuetos ob longam hyemem et mala frigora brumae,</l>
                    <l xml:id="d004l14" n="7">Et Zephyri nautas intendere vela vocabant,</l>
                    <l xml:id="d004l15" n="8">Cum liqui Hispanos portus, atque aethera flexo</l>
                    <l xml:id="d004l16" n="9">Poplite prospiciens lachrimis ita fabar obortis:</l>
                    <l xml:id="d004l17" n="10">'Ipse tuum ob nomen rege nos, Pater alme, tuoque</l>
                    <l xml:id="d004l18" n="11">Nos tege nunc clypeo et subitis defende periclis,</l>
                    <l xml:id="d004l19" n="12">Et serva has puppes, tibi qui confidimus, in te</l>
                    <l xml:id="d004l20" n="13">Qui spem nostram omnem mentemque locamus, et unum</l>
                    <l xml:id="d004l21" n="14">Te colimus, cum sol collustrat lampade terras</l>
                    <l xml:id="d004l22" n="15">Et cum nox piceo terras involvit amictu,</l>
                    <l xml:id="d004l23" n="16">Qui quondam Oceani duce te penetravimus amnes'.</l>
                    <l xml:id="d004l24" n="17">Canarias placido ventorum flamine vectus</l>
                    <l xml:id="d004l25" n="18">Deveni, dehinc accessi qua se insula tollit,</l>
                    <l xml:id="d004l26" n="19">Quae patria est Caribum, deserta, ast gramine laeto</l>
                    <l xml:id="d004l27" n="20">Et plena arboribus, per caelum luna prius quam.</l>
                    <l xml:id="d004l28" n="21">Clara revertentes in sese colligat ignes.</l>
                    <l xml:id="d004l29" n="22">Quiqueiae paucosque dies noctesque moratus,</l>
                    <l xml:id="d004l30" n="23">Iamaicamque hinc digressus, Cubamque reliqui</l>
                    <l xml:id="d004l31" n="24">A dextra, et vela extendens, qua Zephyrus flat,</l>
                    <l xml:id="d004l32" n="25">Littus ad appulimus Guanassae, quo mare vidi</l>
                    <l xml:id="d004l33" n="26">Indigenas tortis devinctos funibus armos</l>
                    <l xml:id="d004l34" n="27">Gossypio lembos prope littora curva trahentes</l>
                    <l xml:id="d004l35" n="28">Horriferum versus Boream, ceu nauta carinas</l>
                    <l xml:id="d004l36" n="29">Medoaci ad ripas adverso flumine pronus</l>
                    <l xml:id="d004l37" n="30">Longo fune trahit. Sed postquam turba trahentum</l>
                    <l xml:id="d004l38" n="31">Hos lintres, nostros iam littora curva tenere</l>
                    <l xml:id="d004l39" n="32">Atque sequi ratibus longe vestigia cernit,</l>
                    <l xml:id="d004l40" n="33">Signa dedere manu, ne quisquam accederet alnos,</l>
                    <l xml:id="d004l41" n="34">Et clamore novo littus flumenque replebant,</l>
                    <l xml:id="d004l42" n="35">Et pauci, nudique minis terrere putabant</l>
                    <l xml:id="d004l43" n="36">Se posse armatos pedites, classemque sequentem.</l>
                    <l xml:id="d004l44" n="37">Non ferre hos tantos potuit gens Baetica fastus,</l>
                    <l xml:id="d004l45" n="38">Sed subito audaces hos invasere, nec ullus</l>
                    <l xml:id="d004l46" n="39">Evasit, quisquam potuit non se dare iactu</l>
                    <l xml:id="d004l47" n="40">Oceano, non se manibus subducere nostris.</l>
                    <l xml:id="d004l48" n="41">Rector erat rerum variis mercator in oris:</l>
                    <l xml:id="d004l49" n="42">Fictilia hic latis operosaque pocula transtris.</l>
                    <l xml:id="d004l50" n="43">Et pateras, et crateras, lancesque ferebat,</l>
                    <l xml:id="d004l51" n="44">Multaque baccarum serta, et canentia puri</l>
                    <l xml:id="d004l52" n="45">Vellera gossypii rebus mutaverat illa</l>
                    <l xml:id="d004l53" n="46">Externis, et foemineas; ante omnia merces.</l>
                    <l xml:id="d004l54" n="47">Cymbia multa aderant fulvo pellucida saxo</l>
                    <l xml:id="d004l55" n="48">Facta, cadique etiam, atque novacla multa, securesque</l>
                    <l xml:id="d004l56" n="49">Atque eodem factos portabant marmore cultros,</l>
                    <l xml:id="d004l57" n="50">Quorum erat e ligno capulus nigro atque recurvo.</l>
                    <l xml:id="d004l58" n="51">Stragula gossypii vario discreta colore</l>
                    <l xml:id="d004l59" n="52">Implebant proras obscuraque transtra, forosque.</l>
                    <l xml:id="d004l60" n="53">Rerum autem partem domino tunc reddere iussi,</l>
                    <l xml:id="d004l61" n="54">Et manibus, pedibusque tenacia solvere vincla.</l>
                    <l xml:id="d004l62" n="55">Sunt gentes illic solitae connectere pennas</l>
                    <l xml:id="d004l63" n="56">Corporibus volucrum avulsas, atque arte magistra</l>
                    <l xml:id="d004l64" n="57">E molli pluma diversas pingere vestes.</l>
                    <l xml:id="d004l65" n="58">Ultra progredior paulum, Quiriquetana nobis</l>
                    <l xml:id="d004l66" n="59">Sese offert ingens regio, foecundaque campi</l>
                    <l xml:id="d004l67" n="60">Ubere: maitium creat haec, agiesque, iuccasque.</l>
                    <l xml:id="d004l68" n="61">Flumina sunt, quae prata rigant, semperque videtur</l>
                    <l xml:id="d004l69" n="62">Illic ver nitidum tepidos effundere soles.</l>
                    <l xml:id="d004l70" n="63">Pascua habent semper nova gramina, prata recentes</l>
                    <l xml:id="d004l71" n="64">Semper alunt flores, interque salubria valles</l>
                    <l xml:id="d004l72" n="65">Flumina decurrunt gregibus accommoda nostris,</l>
                    <l xml:id="d004l73" n="66">Armentisque etiam frutices nemora alta ministrant;</l>
                    <l xml:id="d004l74" n="67">Semper et autumnus variis se foetibus auget,</l>
                    <l xml:id="d004l75" n="68">Spirat et assidue Zephyri levis aura per agros.</l>
                    <l xml:id="d004l76" n="69">Arboreis latis foliis hi membra tegebant.</l>
                    <l xml:id="d004l77" n="70">Hanc laeti petimus terram et descendimus omnes,</l>
                    <l xml:id="d004l78" n="71">Et viridi facimus diversa umbracula pinu,</l>
                    <l xml:id="d004l79" n="72">Et iuxta ponti tentoria tendimus undam,</l>
                    <l xml:id="d004l80" n="73">Et tabulis structum velamus fronde sacellum,</l>
                    <l xml:id="d004l81" n="74">Ornamusque rates, pictisque tapetibus aram.</l>
                    <l xml:id="d004l82" n="75">Sacra sacerdotes nostri faciuntque, canuntque</l>
                    <l xml:id="d004l83" n="76">Ante aram, solvuntque Deo sua debita vota,</l>
                    <l xml:id="d004l84" n="77">Dehinc referunt nautae submisso poplite grates.</l>
                    <l xml:id="d004l85" n="78">Dum vero haec peragunt, ingens concursus ad undam</l>
                    <l xml:id="d004l86" n="79">Indigenum pelagi non una parte fluebat,</l>
                    <l xml:id="d004l87" n="80">Nostrasque intenti posita formidine puppes</l>
                    <l xml:id="d004l88" n="81">Spectabant, quos et regio fert illa, ferebant</l>
                    <l xml:id="d004l89" n="82">Diversos terrae fructus, lymphasque recentes,</l>
                    <l xml:id="d004l90" n="83">Servabat tumido quas ventre cucurbita clausas,</l>
                    <l xml:id="d004l91" n="84">Submissique accedebant, dum munera nobis</l>
                    <l xml:id="d004l92" n="85">Sponte dabant. Illos nos magno ad littora plausu</l>
                    <l xml:id="d004l93" n="86">Excipimus, vitreisque oneramus pectora sertis,</l>
                    <l xml:id="d004l94" n="87">Et colla illorum: donamus tympana, acusque,</l>
                    <l xml:id="d004l95" n="88">Et cultros, capuli quibus ex ebore argentoque,</l>
                    <l xml:id="d004l96" n="89">Et specula attuleram varias referentia formas,</l>
                    <l xml:id="d004l97" n="90">Et veros vultus nitido splendentia vitro,</l>
                    <l xml:id="d004l98" n="91">Atque specilla, quibus procul et prope cuncta videre</l>
                    <l xml:id="d004l99" n="92">Grandaevi possent homines: super omnia grata</l>
                    <l xml:id="d004l100" n="93">Dona fuere magis senibus, qui mentem animumque</l>
                    <l xml:id="d004l101" n="94">Expleri haud poterant, cum res inopina nimisque</l>
                    <l xml:id="d004l102" n="95">Mira videretur, quoties nam naribus illa</l>
                    <l xml:id="d004l103" n="96">Ponebant, tunc hi mage lucida cuncta videbant.</l>
                    <l xml:id="d004l104" n="97">Haec gens candenti tantum tegit inguina tela</l>
                    <l xml:id="d004l105" n="98">Gossypii, vittave levi, quae picta colore est.</l>
                    <l xml:id="d004l106" n="99">Haec vario quodam pomorum corpora succo</l>
                    <l xml:id="d004l107" n="100">Ornatus causa tingunt, quae hortis</l>
                    <l xml:id="d004l108" n="101">Arbor in irriguis, quam gens hos nutrit in usus.</l>
                    <l xml:id="d004l109" n="102">Ast alii nigro faciem, rubrove colore</l>
                    <l xml:id="d004l110" n="103">Inficiunt florum, pluma aut textere volantum.</l>
                    <l xml:id="d004l111" n="104">Sunt montes illic humiles, semperque repleti</l>
                    <l xml:id="d004l112" n="105">Foetibus arboreis. Tellus, quae spectat ad Arctos,</l>
                    <l xml:id="d004l113" n="106">Silvarum plena est, ilex se tollit ad auras,</l>
                    <l xml:id="d004l114" n="107">Arduaque in vacuum extendit sua brachia pinus,</l>
                    <l xml:id="d004l115" n="108">Palmaque; quas silvas tigris saevissima servat,</l>
                    <l xml:id="d004l116" n="109">Et damae, cervique leves, vastique leones,</l>
                    <l xml:id="d004l117" n="110">Qui numquam hos virides saltus, lucosque relinquunt;</l>
                    <l xml:id="d004l118" n="111">Haec gens venatu invigilat, terretque virentes</l>
                    <l xml:id="d004l119" n="112">Per silvas cursu cervos, capreasque fugaces.</l>
                    <l xml:id="d004l120" n="113">Quisque suas habitat sedes, agrosque frequentat.</l>
                    <l xml:id="d004l121" n="114">Atque comas inter, frondosaque brachia supra</l>
                    <l xml:id="d004l122" n="115">Altorum vitis nemorum quoque serpit agrestis,</l>
                    <l xml:id="d004l123" n="116">Et quamvis nullus ferro vel falce putator</l>
                    <l xml:id="d004l124" n="117">Strinxisset, cum terra suo laetissima partu</l>
                    <l xml:id="d004l125" n="118">Fundit opes, tamen haec rutilis curvata racemis,</l>
                    <l xml:id="d004l126" n="119">Pampineisque ornata comis, et grata virebat:</l>
                    <l xml:id="d004l127" n="120">Hi vites ideo non curant ponere campis.</l>
                    <l xml:id="d004l128" n="121">Et palma faciunt hastilia, tela, sagittasque</l>
                    <l xml:id="d004l129" n="122">Ingenti, quae non aliter quam spicula duro</l>
                    <l xml:id="d004l130" n="123">Ferro armata hominum bellantum corpora iactu</l>
                    <l xml:id="d004l131" n="124">Transfigunt, sternutque solo; facit ex quoque palma</l>
                    <l xml:id="d004l132" n="125">Vulnificos enses gens haec, contosque trabesque.</l>
                    <l xml:id="d004l133" n="126">Illic gossypium silvis et collibus album</l>
                    <l xml:id="d004l134" n="127">Nascitur et plano. Sunt silvae pruna ferentes,</l>
                    <l xml:id="d004l135" n="128">Innumeri et fructus ibi sunt, gratique palato.</l>
                    <l xml:id="d004l136" n="129">Diversas regio felix fert illa volucres,</l>
                    <l xml:id="d004l137" n="130">Quae silvas, et stagna colunt, fluviosque lacusque.</l>
                    <l xml:id="d004l138" n="131">Est turba haec avium non uno picta colore,</l>
                    <l xml:id="d004l139" n="132">Inter quas ales magna est, ceu foemina pavo,</l>
                    <l xml:id="d004l140" n="133">Et membris non inferior: cors est sua cuique,</l>
                    <l xml:id="d004l141" n="134">Quisque domi clausas tenet has, et pascit abunde.</l>
                    <l xml:id="d004l142" n="135">Ipse ego tunc cernens vastum mare currere versus</l>
                    <l xml:id="d004l143" n="136">Occasum, haud aliter quam cum nix liquitur altis</l>
                    <l xml:id="d004l144" n="137">Montibus, et Lybiae de parte supervenit imber</l>
                    <l xml:id="d004l145" n="138">Maximus, et superant altas torrentia ripas</l>
                    <l xml:id="d004l146" n="139">Flumina, perque cavas valles, et pascua secum</l>
                    <l xml:id="d004l147" n="140">Tecta trahunt impulsa Notis atque imbribus aucta,</l>
                    <l xml:id="d004l148" n="141">Vertere decrevi cursus et flectere vela</l>
                    <l xml:id="d004l149" n="142">Surgentem versus solem, sed linquere numquam</l>
                    <l xml:id="d004l150" n="143">Hoc littus poteram, quo tempore letifer alto</l>
                    <l xml:id="d004l151" n="144">Excedit canis Icarius, pariterque calores</l>
                    <l xml:id="d004l152" n="145">Aestivi, et plenis se exercet rusticus arvis,</l>
                    <l xml:id="d004l153" n="146">Atque coloratas ostentat pampinus uvas.</l>
                    <l xml:id="d004l154" n="147">Ducere remigiem conabar ad Ora Draconis,</l>
                    <l xml:id="d004l155" n="148">Ad Pariaeque sinus, rebar quos esse propinquos,</l>
                    <l xml:id="d004l156" n="149">Namque mare undabat passim, classemque ferebant</l>
                    <l xml:id="d004l157" n="150">Ventorum varii flatus, nec condere portu</l>
                    <l xml:id="d004l158" n="151">Iactatas poteram commota per aequora puppes.</l>
                    <l xml:id="d004l159" n="152">Hic Quiriquetanae liqui portusque fretumque.</l>
                    <l xml:id="d004l160" n="153">Dum vero longe legerem cava littora in amnem</l>
                    <l xml:id="d004l161" n="154">Perveni, qui se non involvebat in aequor,</l>
                    <l xml:id="d004l162" n="155">Qua primum Oceani tellurem caerula tangunt,</l>
                    <l xml:id="d004l163" n="156">Sed nitidus, resonansque, et recto flumine lymphas</l>
                    <l xml:id="d004l164" n="157">In freta lata suas longe pellebat ab ipso</l>
                    <l xml:id="d004l165" n="158">Marmore, nomen adhuc servans, cava littora quamvis</l>
                    <l xml:id="d004l166" n="159">Deserat et rapido fera dividat aequora cursu.</l>
                    <l xml:id="d004l167" n="160">Hic ubi stans vitreis vacuas in fluctibus urnas</l>
                    <l xml:id="d004l168" n="161">Implevi dulci hoc fluvio. Moestusque per altum</l>
                    <l xml:id="d004l169" n="162">Errabam, nam pontus erat tunc concitus Austro,</l>
                    <l xml:id="d004l170" n="163">Solis ad occasum tendens, inimicaque nautas</l>
                    <l xml:id="d004l171" n="164">Unda fatigabat maris occurrentis, et una</l>
                    <l xml:id="d004l172" n="165">Incoeptum tardabat iter, et saepe retrorsum</l>
                    <l xml:id="d004l173" n="166">Iam fessam impellens agitabat in aequore navem.</l>
                    <l xml:id="d004l174" n="167">Mox classe aerata tria flumina magna tenemus,</l>
                    <l xml:id="d004l175" n="168">Quorum adeo testudinibus et piscibus amplis</l>
                    <l xml:id="d004l176" n="169">Ostia abundabant, ut vix evolvere in altos</l>
                    <l xml:id="d004l177" n="170">Se possent fluctus. Ast horum crassaque et ingens</l>
                    <l xml:id="d004l178" n="171">Florentes ripas fluviorum ornabat arundo:</l>
                    <l xml:id="d004l179" n="172">Plurimus hic crocodilus erat ad lumina solis</l>
                    <l xml:id="d004l180" n="173">Quorundam in ripis fluviorum stratus arena.</l>
                    <l xml:id="d004l181" n="174">Vidi his littoribus tercentum navibus aptum</l>
                    <l xml:id="d004l182" n="175">Flumen aquae, ad cuius fauces per caerula terrae</l>
                    <l xml:id="d004l183" n="176">Quattuor, et plenae arboribus, et gramine multo,</l>
                    <l xml:id="d004l184" n="177">Quae poterant servare actas a turbine puppes.</l>
                    <l xml:id="d004l185" n="178">Bisdenas legimus sparsas per marmora terras</l>
                    <l xml:id="d004l186" n="179">Arboribus quarum pendebant aurea ramis</l>
                    <l xml:id="d004l187" n="180">Poma, velut nostris dependent citria in hortis,</l>
                    <l xml:id="d004l188" n="181">Atque sequens Pariae hoc littus vidi ipse ibi portum</l>
                    <l xml:id="d004l189" n="182">Circuitu magno ingentem, quem maximus amnis</l>
                    <l xml:id="d004l190" n="183">Intrabat, mitique unda, nitidaque secabat.</l>
                    <l xml:id="d004l191" n="184">Mox ad Quicuri incolumes devenimus oras,</l>
                    <l xml:id="d004l192" n="185">Portus ubi, et statio nautis tutissima, et altis</l>
                    <l xml:id="d004l193" n="186">Arboribus circum septus scopulisque patebat,</l>
                    <l xml:id="d004l194" n="187">Ad quem confluxere viri terna arma tenentes</l>
                    <l xml:id="d004l195" n="188">Atque quaterna manu, mites tamen; illicet illi,</l>
                    <l xml:id="d004l196" n="189">Ut pacis signum dedimus, petiere carinas</l>
                    <l xml:id="d004l197" n="190">Unanimes nostras merces mutare parati</l>
                    <l xml:id="d004l198" n="191">Cum nostris: ultro dedimus queis munera multa,</l>
                    <l xml:id="d004l199" n="192">Sed quoniam abnuimus illorum sumere merces</l>
                    <l xml:id="d004l200" n="193">Esse dolos veriti, donis abiere relictis.</l>
                    <l xml:id="d004l201" n="194">Sunt forma insignes cuncti, sed foemina velat</l>
                    <l xml:id="d004l202" n="195">Gossypio partes velandas, atque capillum</l>
                    <l xml:id="d004l203" n="196">Detondent, homines radunt sed fronte fluentem</l>
                    <l xml:id="d004l204" n="197">Caesariem, linquuntque comam qua posterior pars</l>
                    <l xml:id="d004l205" n="198">Est capitis, vittisque ligant candentibus, hisque</l>
                    <l xml:id="d004l206" n="199">Antiquo de more caputque et tempora cingunt.</l>
                    <l xml:id="d004l207" n="200">Ex quibus ipse duos mecum per caerula vexi.</l>
                    <l xml:id="d004l208" n="201">Est illic gens indomita, et qui vulnera bello</l>
                    <l xml:id="d004l209" n="202">Accipiunt, magno hunc omnes venerantur honore.</l>
                    <l xml:id="d004l210" n="203">Illic non fluit, aut refluit, maris unda relabens,</l>
                    <l xml:id="d004l211" n="204">Aut rediens solitum ad littus, velut aequoris aestus</l>
                    <l xml:id="d004l212" n="205">Britanni, Morinumve facit: vix nempe recessus,</l>
                    <l xml:id="d004l213" n="206">Accessusve potest quis vasti noscere ponti.</l>
                    <l xml:id="d004l214" n="207">Arbor in hac regione viret pulcherrima ad undam</l>
                    <l xml:id="d004l215" n="208">Oceani late contingens marmoris oram,</l>
                    <l xml:id="d004l216" n="209">Quae virides semper frondes et brachia servat:</l>
                    <l xml:id="d004l217" n="210">Haec ubi se in vacuum ramis et vertice celso</l>
                    <l xml:id="d004l218" n="211">Sustulit, in fluctus deflectit prima flagella,</l>
                    <l xml:id="d004l219" n="212">Deinde maris stagna alta petit, terraeque cohaeret.</l>
                    <l xml:id="d004l220" n="213">Tunc ramus pelago immissus sic pullulat altum</l>
                    <l xml:id="d004l221" n="214">Sub mare, vitis uti propago crescit in arvis:</l>
                    <l xml:id="d004l222" n="215">Post ubi radices egit, se tollit ab imo</l>
                    <l xml:id="d004l223" n="216">Gurgite, perpetuis et inumbrat frondibus aequor.</l>
                    <l xml:id="d004l224" n="217">Grata avibus semper et ponti gentibus ora,</l>
                    <l xml:id="d004l225" n="218">Seu cum sol terras urit, seu cum undique caelum</l>
                    <l xml:id="d004l226" n="219">Insonat, et motos volvunt vaga flamina fluctus.</l>
                    <l xml:id="d004l227" n="220">Rarum animal colit has silvas par cercopiteco,</l>
                    <l xml:id="d004l228" n="221">Ingenti cauda, et longa, multumque reflexa.</l>
                    <l xml:id="d004l229" n="222">Per silvam hunc venator agit cum callidus altam,</l>
                    <l xml:id="d004l230" n="223">Transilit e ramo in ramum, et de vertice pinus</l>
                    <l xml:id="d004l231" n="224">Verticem in alterius, ut avis, fallitque sequentem,</l>
                    <l xml:id="d004l232" n="225">Venatorque sequens non praedae aspirat opimae.</l>
                    <l xml:id="d004l233" n="226">Hunc postquam vidit miles, percussit acuta</l>
                    <l xml:id="d004l234" n="227">Cuspide stridentis teli, qui motus in iras</l>
                    <l xml:id="d004l235" n="228">Desiluit subito e ramis, hostemque petivit,</l>
                    <l xml:id="d004l236" n="229">Et frendens rabie arma ferox iam nota movebat.</l>
                    <l xml:id="d004l237" n="230">Aspectu torvo at miles, morsuque ferenti</l>
                    <l xml:id="d004l238" n="231">Exitium rotat ipse manu non territus ensem,</l>
                    <l xml:id="d004l239" n="232">Et ferit. Ille autem haud gemuit percussus acerbo</l>
                    <l xml:id="d004l240" n="233">Vulnere, cum vidit rigido truncum ense lacertum.</l>
                    <l xml:id="d004l241" n="234">Hunc tandem graviter spirantem ad littora, nec non</l>
                    <l xml:id="d004l242" n="235">Multum reluctantem, miles pertraxit, ibique</l>
                    <l xml:id="d004l243" n="236">Prostratus paulum hic prora requiescere coepit.</l>
                    <l xml:id="d004l244" n="237">Staret atrox animi vinclis dum vinctus ahenis,</l>
                    <l xml:id="d004l245" n="238">Venantes alii magno clamore trahebant</l>
                    <l xml:id="d004l246" n="239">Setosum horribilemque suem per crura, pedesque</l>
                    <l xml:id="d004l247" n="240">Ad navem captum insidiis astuque palude</l>
                    <l xml:id="d004l248" n="241">Littorea, transtrisque locant. Tunc tergore setas</l>
                    <l xml:id="d004l249" n="242">Horribiles erexit aper, erexit et hirtas</l>
                    <l xml:id="d004l250" n="243">Monstrum informe suas hirsuto in pectore setas.</l>
                    <l xml:id="d004l251" n="244">Cercopitecus aprum aggreditur et saepe revinctum</l>
                    <l xml:id="d004l252" n="245">Circumplexa angit cauda, sternitque lacerto</l>
                    <l xml:id="d004l253" n="246">Incolumi, validaque manu cava guttura pressit,</l>
                    <l xml:id="d004l254" n="247">Atque animae praeclusit iter: gratissima nautis</l>
                    <l xml:id="d004l255" n="248">Militibusque fuit pugna haec. Sed coepta sequamur</l>
                    <l xml:id="d004l256" n="249">Ad finem, quae iam properant, Perenotte, supremum.</l>
                    <l xml:id="d004l257" n="250">Servant hi populi siccata cadavera raris</l>
                    <l xml:id="d004l258" n="251">Cratibus imposita heroum, pariterque parentum,</l>
                    <l xml:id="d004l259" n="252">Involvunt foliis, quae sic iam sicca reservant,</l>
                    <l xml:id="d004l260" n="253">Et plebs morte obita, silvis tumulatur in altis.</l>
                    <l xml:id="d004l261" n="254">Hunc portum tandem liqui, velisque rudentes</l>
                    <l xml:id="d004l262" n="255">Carbaseis subito immisi: volat incita classis.</l>
                    <l xml:id="d004l263" n="256">Ultra progrediens haec ipsa ad littora vidi</l>
                    <l xml:id="d004l264" n="257">Curva sinum, ad cuius fauces sunt quattuor alto</l>
                    <l xml:id="d004l265" n="258">Insulae in Oceano positae, quas parva profundi</l>
                    <l xml:id="d004l266" n="259">Inter se ingentis paulum discriminat unda.</l>
                    <l xml:id="d004l267" n="260">Circuitu hae portum magno lateque patentem</l>
                    <l xml:id="d004l268" n="261">Efficiunt, cinctae arboribus frondentibus omnes,</l>
                    <l xml:id="d004l269" n="262">Quaeque suis arbos oneratur fructibus; omne</l>
                    <l xml:id="d004l270" n="263">Floribus et variis fragrat nemus, alta viretque</l>
                    <l xml:id="d004l271" n="264">Herba solo, ceu vere solet: ipsa insula dextram</l>
                    <l xml:id="d004l272" n="265">Cerebarum partem portus, laevumque vocavit</l>
                    <l xml:id="d004l273" n="266">Abumeram. Aspexi hic sparsas per caerula terras</l>
                    <l xml:id="d004l274" n="267">Innumeras, et pingue solum, fontesque lacusque,</l>
                    <l xml:id="d004l275" n="268">Et iuxta mare piscosum, caelumque serenum.</l>
                    <l xml:id="d004l276" n="269">Est locus his celebris fama et memoratus in oris,</l>
                    <l xml:id="d004l277" n="270">Illic nam caelum clara sol luce serenat</l>
                    <l xml:id="d004l278" n="271">Et vaga luna tenet noctes in luce nitenti,</l>
                    <l xml:id="d004l279" n="272">Semper et in teneras gelidus ros decidit herbas,</l>
                    <l xml:id="d004l280" n="273">Nec maris hos latices fragor intonat horrifer umquam.</l>
                    <l xml:id="d004l281" n="274">Corpore sunt homines nudi, varioque colore</l>
                    <l xml:id="d004l282" n="275">Depicti, quos intextas ex ungue leonum</l>
                    <l xml:id="d004l283" n="276">Tigridis aut saevae, patrio de more, coronas</l>
                    <l xml:id="d004l284" n="277">Ferre iuvat, et serta haud uno facta colore,</l>
                    <l xml:id="d004l285" n="278">Queis adeo pendent diversa monilia collo,</l>
                    <l xml:id="d004l286" n="279">Effinguntque haec in magnas aquilasque, leonesve.</l>
                    <l xml:id="d004l287" n="280">Inguina gossypii velabat foemina vitta.</l>
                    <l xml:id="d004l288" n="281">Egressi hinc tandem, iuxta cava littora flumen</l>
                    <l xml:id="d004l289" n="282">Venimus, ad cuius ripas gens nuda sedebat,</l>
                    <l xml:id="d004l290" n="283">Quae procul ut vidit nostras accedere puppes,</l>
                    <l xml:id="d004l291" n="284">Occurrunt cuncti nobis ad littus, et undas</l>
                    <l xml:id="d004l292" n="285">Oribus acceptas fluvii gramenque vomebant</l>
                    <l xml:id="d004l293" n="286">Nos contra, et magnis clamantes vocibus omnes:</l>
                    <l xml:id="d004l294" n="287">Telaque, spiculaque nostrorum in castra cadebant,</l>
                    <l xml:id="d004l295" n="288">Exitiumque minabantur, poenasque necemque.</l>
                    <l xml:id="d004l296" n="289">Indigenae ad littus glomerati cominus hostes</l>
                    <l xml:id="d004l297" n="290">Nos ad bella vocant, hastasque, ensesque rotantes</l>
                    <l xml:id="d004l298" n="291">E palma factos, quos non educere oportet</l>
                    <l xml:id="d004l299" n="292">Vagina, et tandem ad pugnam se quisque parabat.</l>
                    <l xml:id="d004l300" n="293">Pulsa manu passim reboabant tympana, pontique</l>
                    <l xml:id="d004l301" n="294">Hi conchas ore inflabant, quo bellica cantu</l>
                    <l xml:id="d004l302" n="295">Agmina bellantumque animos accendere sueta</l>
                    <l xml:id="d004l303" n="296">Gens erat. Hic iussi tormenta hos aenea contra</l>
                    <l xml:id="d004l304" n="297">Aptare, et tantum tormento immittere vincla</l>
                    <l xml:id="d004l305" n="298">Stupea, non lapides, non duri robora ferri.</l>
                    <l xml:id="d004l306" n="299">Ut vero audivere viri strepitumque sonumque</l>
                    <l xml:id="d004l307" n="300">Aera per, flammaeque globos volitare per auras,</l>
                    <l xml:id="d004l308" n="301">Ipsoque involvi fumo, littusque ratesque</l>
                    <l xml:id="d004l309" n="302">Viderunt (nam non cessabat machina coeptus</l>
                    <l xml:id="d004l310" n="303">Ingeminare sonos, ignesque effere sub umbras,</l>
                    <l xml:id="d004l311" n="304">Permixtosque metus flammis, ceu fulmina ab alto</l>
                    <l xml:id="d004l312" n="305">Missa polo) sese terra stravere, precesque</l>
                    <l xml:id="d004l313" n="306">Fundebant positis armis, pacemque petebant</l>
                    <l xml:id="d004l314" n="307">Submissi, et nostras sponte accessere carinas,</l>
                    <l xml:id="d004l315" n="308">Atque suas merces nostris commercibus ultro</l>
                    <l xml:id="d004l316" n="309">Mutarunt, alacresque suos petiere recessus.</l>
                    <l xml:id="d004l317" n="310">Se varie hi populi pingunt, varioque colore:</l>
                    <l xml:id="d004l318" n="311">Pars faciem tantum, pars et bello inclita corpus,</l>
                    <l xml:id="d004l319" n="312">Pars faciem totam depingit, nudaque membra.</l>
                    <l xml:id="d004l320" n="313">Excurrunt hoc in pelagus satis alta fluenta</l>
                    <l xml:id="d004l321" n="314">Magnaque, quae semper auri fulgore coruscant,</l>
                    <l xml:id="d004l322" n="315">Atque acies pascunt oculorum, animosque videndo.</l>
                    <l xml:id="d004l323" n="316">Non desunt varii per flumina lucida pisces.</l>
                    <l xml:id="d004l324" n="317">Beragua est fluvius maiorque et ditior auro,</l>
                    <l xml:id="d004l325" n="318">In mare qui secum permixtas volvit arenas.</l>
                    <l xml:id="d004l326" n="319">Hunc inter fluvium Hiebram Cerobora gens est,</l>
                    <l xml:id="d004l327" n="320">Quae novit lateat patriis ubi montibus aurum,</l>
                    <l xml:id="d004l328" n="321">Ob nitidi cursum fluvii terraeque colorem;</l>
                    <l xml:id="d004l329" n="322">Haec certis aurum veteri de more diebus</l>
                    <l xml:id="d004l330" n="323">Cum rimatur humum, saxis atque eruit ipsum,</l>
                    <l xml:id="d004l331" n="324">Abstinet intera sese choreisque iocisque,</l>
                    <l xml:id="d004l332" n="325">Et dapibus non indulget, thalamumque relinquunt</l>
                    <l xml:id="d004l333" n="326">Coniugis intactum, et solis lustrantur ab oris</l>
                    <l xml:id="d004l334" n="327">Surgentis cum se ostentat, lucemque reducit.</l>
                    <l xml:id="d004l335" n="328">Haec nihil indigenae nisi lumina solis adorant.</l>
                    <l xml:id="d004l336" n="329">Hic gentes nudae incedunt, contraque tegunt se</l>
                    <l xml:id="d004l337" n="330">Arboreis pluviam foliis, solisque calores,</l>
                    <l xml:id="d004l338" n="331">Quae tellus illic iuxta parit aequora passim.</l>
                    <l xml:id="d004l339" n="332">Praeterii Zaboram et Cubigar, duo flumina multum</l>
                    <l xml:id="d004l340" n="333">Piscosa et liquidis semper labentia lymphis,</l>
                    <l xml:id="d004l341" n="334">Quae permixtum aurum volvunt fluvialibus undis.</l>
                    <l xml:id="d004l342" n="335">Hic vidi terram Vibbae, male fida carinis</l>
                    <l xml:id="d004l343" n="336">Quae semper regio est, numquam et viduata procellis,</l>
                    <l xml:id="d004l344" n="337">Dumque ego sulcarem iam lasso remige fluctus,</l>
                    <l xml:id="d004l345" n="338">Ioniis similes fluctus, Adriaeque tumenti,</l>
                    <l xml:id="d004l346" n="339">Non ego furabar mea lumina fessa labori,</l>
                    <l xml:id="d004l347" n="340">Ipsa sed assidue ventis immota tenebam,</l>
                    <l xml:id="d004l348" n="341">Conversusque oculos ad sidera lucida dixi:</l>
                    <l xml:id="d004l349" n="342">'Exorabilis alme Pater, mitisque, regensque</l>
                    <l xml:id="d004l350" n="343">Regna et Olympicas sedes, terramque patentem,</l>
                    <l xml:id="d004l351" n="344">Et maris immensos tractus, precor, aspice vultu,</l>
                    <l xml:id="d004l352" n="345">Quo ventos saevamque hyemem, et freta pulsa serenas,</l>
                    <l xml:id="d004l353" n="346">Et tu, per quem tu peperisti hominemque, Deumque</l>
                    <l xml:id="d004l354" n="347">Unigenam partu insolito, dum haec marmora lustro</l>
                    <l xml:id="d004l355" n="348">Non prius intentata, prius non cognita nautis,</l>
                    <l xml:id="d004l356" n="349">Da nobis solitum auxilium Galilaeia Virgo.</l>
                    <l xml:id="d004l357" n="350">Remos puppis et haec tibi vela dicamus aquosas</l>
                    <l xml:id="d004l358" n="351">Saepe hyemes perpessa, tuo servata benigno</l>
                    <l xml:id="d004l359" n="352">Auxilio superante Noto, superante procella'.</l>
                    <l xml:id="d004l360" n="353">Dumque loquor sternunt placidissima flamina fluctus,</l>
                    <l xml:id="d004l361" n="354">Proceduntque rates aequatis per mare rostris.</l>
                    <l xml:id="d004l362" n="355">Tandem deveni tranquilla per aequora classe</l>
                    <l xml:id="d004l363" n="356">Xaguaram in terram, magnus dicione regit quam</l>
                    <l xml:id="d004l364" n="357">Rex populi ingentis, nec non et fertilis agri.</l>
                    <l xml:id="d004l365" n="358">Indigenae hic rutilo tingunt sua membra colore,</l>
                    <l xml:id="d004l366" n="359">Rex nigro tantum sese imbuit; hic quoque regi</l>
                    <l xml:id="d004l367" n="360">Naribus et regni septem primoribus auro</l>
                    <l xml:id="d004l368" n="361">Selecto tenuis pendebat lamina, summis</l>
                    <l xml:id="d004l369" n="362">Lamina pendebat labrisque genisque: putantque</l>
                    <l xml:id="d004l370" n="363">Hoc homini magnum esse decus. Quin fertilis ora</l>
                    <l xml:id="d004l371" n="364">Semper habet virides silvas, et mollia semper</l>
                    <l xml:id="d004l372" n="365">Gramina, et halantes diversis floribus hortos,</l>
                    <l xml:id="d004l373" n="366">Quos numquam cinere immundo, cum bruma recessit,</l>
                    <l xml:id="d004l374" n="367">Sed rivis passim saturant, undaque recenti.</l>
                    <l xml:id="d004l375" n="368">Nascitur his etiam silvis mira arbor Hibura,</l>
                    <l xml:id="d004l376" n="369">Non culmos laedit rubigo, aut carduus horret</l>
                    <l xml:id="d004l377" n="370">In campis, loliumve infelix nascitur inter</l>
                    <l xml:id="d004l378" n="371">Maitii laetum gramen, iuccasque virentes.</l>
                    <l xml:id="d004l379" n="372">Cernimus hoc etiam tractu turpes crocodilos,</l>
                    <l xml:id="d004l380" n="373">Qui cum diffugiunt rostrum vel in aequore mergunt:</l>
                    <l xml:id="d004l381" n="374">Continuo suavem iactant de corpore odorem.</l>
                    <l xml:id="d004l382" n="375">Ut vero nostrae contraria caerula classi,</l>
                    <l xml:id="d004l383" n="376">Et quassata simul rapido navalia cursu</l>
                    <l xml:id="d004l384" n="377">Aspexi, occasum versus tunc humida carbasa</l>
                    <l xml:id="d004l385" n="378">Direxi: mora nulla rates declivis agebat</l>
                    <l xml:id="d004l386" n="379">Unda maris, pariterque Notus, ceu missa sagitta</l>
                    <l xml:id="d004l387" n="380">Aera per Parthi dextra, sic classis amarum</l>
                    <l xml:id="d004l388" n="381">Oceani scindebat iter, fluctusque sonoros,</l>
                    <l xml:id="d004l389" n="382">Et longo cursu, et fremitu quassata marino.</l>
                    <l xml:id="d004l390" n="383">Quae fluvium sera sub nocte intravit Hiebrae</l>
                    <l xml:id="d004l391" n="384">In morem stagni placidum: tunc iecimus altam</l>
                    <l xml:id="d004l392" n="385">Ad ripam intortos funes, puppesque ligamus</l>
                    <l xml:id="d004l393" n="386">Saxosum ad littus. Dehinc misi ad flumina magni</l>
                    <l xml:id="d004l394" n="387">Beraguae vectum lembis prope littora fratrem</l>
                    <l xml:id="d004l395" n="388">Armatum multo cum milite, cum vaga pallent</l>
                    <l xml:id="d004l396" n="389">Sidera, et infusa rebus iam luce rubescit</l>
                    <l xml:id="d004l397" n="390">Oceanus, qui dum factos ex robore lintres</l>
                    <l xml:id="d004l398" n="391">Adverso subigunt fluvio, rex obvius illis</l>
                    <l xml:id="d004l399" n="392">Fit, quem non variis trabibus contextus, at una</l>
                    <l xml:id="d004l400" n="393">Abiete formatus portabat in aequora lembus:</l>
                    <l xml:id="d004l401" n="394">Illic etenim solida faciunt ex arbore puppem,</l>
                    <l xml:id="d004l402" n="395">Quae per lata decem novies fert caerula nautas.</l>
                    <l xml:id="d004l403" n="396">Et regi, et cunctis pingebant membra colore.</l>
                    <l xml:id="d004l404" n="397">Nudaque erat, nec onusta manus iaculisve, sagittisve,</l>
                    <l xml:id="d004l405" n="398">Aut gladio ex palma facto: signisque petebant,</l>
                    <l xml:id="d004l406" n="399">Tot nitidis incincta armis, quo tenderet haec gens.</l>
                    <l xml:id="d004l407" n="400">Dum vero inter se signis nutuque loquuntur,</l>
                    <l xml:id="d004l408" n="401">Maximus ex regis comitatu accessit ad amnem</l>
                    <l xml:id="d004l409" n="402">Et lavit manibus lapidem, propriisque nitentem</l>
                    <l xml:id="d004l410" n="403">Imposuit celerans humeris, regemque petivit,</l>
                    <l xml:id="d004l411" n="404">Quo sedit rex ipse: putant namque esse nefandum</l>
                    <l xml:id="d004l412" n="405">Indignumque loqui, solita nisi sede sederet,</l>
                    <l xml:id="d004l413" n="406">Aut alia, regem. Tunc rex concessit ut omnes</l>
                    <l xml:id="d004l414" n="407">Lustrarent fluvii ripas et viserent oras</l>
                    <l xml:id="d004l415" n="408">Littoreas, qui venerunt ad flumen amenum,</l>
                    <l xml:id="d004l416" n="409">Undantemque auri multo splendore: durabam.</l>
                    <l xml:id="d004l417" n="410">Flumen erat cinctum arboribus, ripisque recurvis,</l>
                    <l xml:id="d004l418" n="411">Inter radices quarum et cava saxa latebat</l>
                    <l xml:id="d004l419" n="412">Aurum ingens, nec erat saxum, radixve sub undis,</l>
                    <l xml:id="d004l420" n="413">Quae non immixtas auro servaret arenas.</l>
                    <l xml:id="d004l421" n="414">His volui classem quassatam sistere terris</l>
                    <l xml:id="d004l422" n="415">Et nova navigiis intexere robora laxis.</l>
                    <l xml:id="d004l423" n="416">Protinus e prora deiecta est anchora in altum</l>
                    <l xml:id="d004l424" n="417">Flumen aquae, qua praedulces sinus accipit undas.</l>
                    <l xml:id="d004l425" n="418">Littus in ignotum pubes Hispana repente</l>
                    <l xml:id="d004l426" n="419">Emicat, exploratque locos, beneolentiaque arva.</l>
                    <l xml:id="d004l427" n="420">Bisdeni excurrunt equites nova rura, domosque</l>
                    <l xml:id="d004l428" n="421">Inventas referunt, et prata virentia silvis.</l>
                    <l xml:id="d004l429" n="422">Dum vero optabam laetis his condere tecta</l>
                    <l xml:id="d004l430" n="423">Littoribus, parvaque domos incingere fossa,</l>
                    <l xml:id="d004l431" n="424">Atque arcem aggeribus vallare, et vimine multo,</l>
                    <l xml:id="d004l432" n="425">Bellantum ad littus ruit ingens turba, ferensque</l>
                    <l xml:id="d004l433" n="426">Tela manu, patriosque enses, et grandia saxa,</l>
                    <l xml:id="d004l434" n="427">Atque implens circum magnis clamoribus aequor,</l>
                    <l xml:id="d004l435" n="428">Arcem confestim, et tecta imperfecta petivit.</l>
                    <l xml:id="d004l436" n="429">Mox inimicum ignem tabulis immisit et omnes</l>
                    <l xml:id="d004l437" n="430">Funditus evertit sedes, fossasque recentes</l>
                    <l xml:id="d004l438" n="431">Aequavit, cum nox caelum tenebrosa teneret.</l>
                    <l xml:id="d004l439" n="432">Parte alia bello non aspernanda iuventus</l>
                    <l xml:id="d004l440" n="433">Corpora nuda tamen, nostras accedere puppes</l>
                    <l xml:id="d004l441" n="434">Illorum ad littus vario clamore vetabat.</l>
                    <l xml:id="d004l442" n="435">Iamque sudes et saxa cadunt per inania nostris</l>
                    <l xml:id="d004l443" n="436">Puppibus, atque aurae strident, et littus utrumque</l>
                    <l xml:id="d004l444" n="437">Barbarico clamore sonat, fluviique marisque.</l>
                    <l xml:id="d004l445" n="438">Ipse et eram populo et regi gratissimus hospes,</l>
                    <l xml:id="d004l446" n="439">Incola sed tamquam regni aut moderator habebar</l>
                    <l xml:id="d004l447" n="440">Hosti, et eversor rerum, regnique, suum nam</l>
                    <l xml:id="d004l448" n="441">Pellere credebat me limine velle tirannum.</l>
                    <l xml:id="d004l449" n="442">Iam sol exoriens multo cum lumine sese</l>
                    <l xml:id="d004l450" n="443">Monstrabat caelo et terris, cum cernimus altis</l>
                    <l xml:id="d004l451" n="444">Infusum silvis populum, totoque vagantem</l>
                    <l xml:id="d004l452" n="445">Littore, qui postquam nostras consistere puppes</l>
                    <l xml:id="d004l453" n="446">Marmore conspexit, iacula intorquebat ad aequor,</l>
                    <l xml:id="d004l454" n="447">Vociferansque nemus densum, littusque replebat:</l>
                    <l xml:id="d004l455" n="448">Perque diem et noctem gens haec ad nota cucurrit</l>
                    <l xml:id="d004l456" n="449">Littora, tela gerens dextra, laevaque sagittas.</l>
                    <l xml:id="d004l457" n="450">Hic regem mora nulla tenet, cursuque phalangas</l>
                    <l xml:id="d004l458" n="451">Collectas in nos totas trahit, et quatit hastam</l>
                    <l xml:id="d004l459" n="452">Arboream ante alios, et sese sistit ad undam,</l>
                    <l xml:id="d004l460" n="453">Temnens Baetica tela, sagittiferamque cohortem.</l>
                    <l xml:id="d004l461" n="454">Tota erat haud aliter tellus obducta virorum</l>
                    <l xml:id="d004l462" n="455">Agminibus, quam cum gravis aestas praeterit, et iam</l>
                    <l xml:id="d004l463" n="456">Arboribus ducunt croceum folia ipsa colorem,</l>
                    <l xml:id="d004l464" n="457">Labunturque, solumque tegunt herbasque virentes.</l>
                    <l xml:id="d004l465" n="458">Fossa munivi et vallo qua littora puppes</l>
                    <l xml:id="d004l466" n="459">Tangebant, nec non tabulis, saeptumque tenerem</l>
                    <l xml:id="d004l467" n="460">Quamvis exiguum contra tot millia, parvas</l>
                    <l xml:id="d004l468" n="461">Hic tamen edidimus pugnas, paucique fuere</l>
                    <l xml:id="d004l469" n="462">Illorum ferro occisi, nam ferrea tantum</l>
                    <l xml:id="d004l470" n="463">Fundebant tormenta ignes, fumumque sonumque,</l>
                    <l xml:id="d004l471" n="464">Et quamvis essent primo in certamine victi</l>
                    <l xml:id="d004l472" n="465">Hi populi, subito tamen imperterrita turba</l>
                    <l xml:id="d004l473" n="466">Acrior ad pugnas iterumque iterumque redibat,</l>
                    <l xml:id="d004l474" n="467">Et potius pro rege suo patriaque volebant</l>
                    <l xml:id="d004l475" n="468">Oppetere ad littus, quam sese cernere victos,</l>
                    <l xml:id="d004l476" n="469">Aut procul a patria pulsos iam rege perempto,</l>
                    <l xml:id="d004l477" n="470">Et nostras poscunt in proelia saeva cohortes.</l>
                    <l xml:id="d004l478" n="471">Horum animi fervor, virtusque coibat in unum</l>
                    <l xml:id="d004l479" n="472">Pellendi vectas longinqua per aequora puppes.</l>
                    <l xml:id="d004l480" n="473">A tergo tutos mare nos reddebat ab hoste,</l>
                    <l xml:id="d004l481" n="474">Non aliter, quam pastores cum nocte sub ipsa</l>
                    <l xml:id="d004l482" n="475">Conveniunt, suaque arma ferunt, si turba luporum</l>
                    <l xml:id="d004l483" n="476">Terruit imbelles pecudes, et septa reclusit</l>
                    <l xml:id="d004l484" n="477">Vi valida huc illuc agitans armenta pecusque,</l>
                    <l xml:id="d004l485" n="478">Diripiensque gregem vacua dominatur in aula.</l>
                    <l xml:id="d004l486" n="479">Has etiam fessus decrevi linquere terras,</l>
                    <l xml:id="d004l487" n="480">Quaque brevis cursus et non contrarius esset,</l>
                    <l xml:id="d004l488" n="481">Vertere Quiqueiae secura ad littora classem.</l>
                    <l xml:id="d004l489" n="482">Iamaicaeque viam deflexi per freta, ibique</l>
                    <l xml:id="d004l490" n="483">Mansi bissenos turbata ob caerula menses:</l>
                    <l xml:id="d004l491" n="484">Ipse ego tum Fliscum Ligurem cum milite misi</l>
                    <l xml:id="d004l492" n="485">Et Didacum Mendez praeclaro a sanguine, et armis</l>
                    <l xml:id="d004l493" n="486">Insignes ambo, dilectae ad littora Hayti,</l>
                    <l xml:id="d004l494" n="487">Ut magnae cuncti scirent me regna tenere</l>
                    <l xml:id="d004l495" n="488">Iamaicae ratibus lassis, sociisque labore.</l>
                    <l xml:id="d004l496" n="489">Hoc etiam praeter spem nobis accidit, et me</l>
                    <l xml:id="d004l497" n="490">Supra alios casus passum terraque marique</l>
                    <l xml:id="d004l498" n="491">Turbavit, nam Franciscus cum milite Porras</l>
                    <l xml:id="d004l499" n="492">Et frater secuere viam cava littora versus</l>
                    <l xml:id="d004l500" n="493">Quiqueiae toto cum remige, luce sub ipsa,</l>
                    <l xml:id="d004l501" n="494">Et me cum paucis sociis liquere, morabarque</l>
                    <l xml:id="d004l502" n="495">Effrenes inter populos, inimicaque regna,</l>
                    <l xml:id="d004l503" n="496">Indigenae ut videre duces abiisse, nec ullas</l>
                    <l xml:id="d004l504" n="497">In numerum ut nuper praetexere littora puppes,</l>
                    <l xml:id="d004l505" n="498">Amissi et memores regni, rerumque suarum,</l>
                    <l xml:id="d004l506" n="499">Decrevere necem nobis inferre, ratesque</l>
                    <l xml:id="d004l507" n="500">Urere, et in primis passim subducere victum.</l>
                    <l xml:id="d004l508" n="501">Iamque ratus mortis metam advenisse supremam,</l>
                    <l xml:id="d004l509" n="502">Et duci immerito ad vitae sine funere finem,</l>
                    <l xml:id="d004l510" n="503">Absumique fame, tanta in discrimina postquam</l>
                    <l xml:id="d004l511" n="504">Adductum vidi me me, mea lumina versus</l>
                    <l xml:id="d004l512" n="505">Converti Patrem aeternum, supplexque rogavi,</l>
                    <l xml:id="d004l513" n="506">Ut me ipsum comitesque, malis, tantoque periclo</l>
                    <l xml:id="d004l514" n="507">Eriperet: subito iuvit me caelicolum Rex.</l>
                    <l xml:id="d004l515" n="508">Defectusque memor lunae fore post breve tempus,</l>
                    <l xml:id="d004l516" n="509">Primorum partem iussi plebisque vocari</l>
                    <l xml:id="d004l517" n="510">(Nam praesens interpres erat de gente Quiqueiae);</l>
                    <l xml:id="d004l518" n="511">Convenere omnes, primi plebisque patrumque,</l>
                    <l xml:id="d004l519" n="512">Dicebatque unum esse Deum, qui temperat orbem</l>
                    <l xml:id="d004l520" n="513">Terrarum, et punire homines pietate carentes:</l>
                    <l xml:id="d004l521" n="514">'Vos istis victum unanimes, uno ore negastis,</l>
                    <l xml:id="d004l522" n="515">Quos nostri cecinere Cemes in regna Quiqueiae</l>
                    <l xml:id="d004l523" n="516">Venturos et victuros regna omnia circum</l>
                    <l xml:id="d004l524" n="517">Oceani, quo se occiduas sol vertit ad oras,</l>
                    <l xml:id="d004l525" n="518">Vos ideo clarum signum aspicietis ab alto,</l>
                    <l xml:id="d004l526" n="519">Portendet quod iam vobis pestemque famemque'.</l>
                    <l xml:id="d004l527" n="520">Ut venere omnes subito et videre sequenti</l>
                    <l xml:id="d004l528" n="521">Nocte laborantem lunam, sparsamque cruore</l>
                    <l xml:id="d004l529" n="522">Subrutilo, nec non consueto lumine cassam,</l>
                    <l xml:id="d004l530" n="523">Flebant tunc illi attoniti, moestique petebant</l>
                    <l xml:id="d004l531" n="524">Commissi sceleris veniam, fructusque recentes,</l>
                    <l xml:id="d004l532" n="525">Maiciumque, iucasque simul, volucresque ferebant.</l>
                    <l xml:id="d004l533" n="526">Interea Mendez rediit, secumque reduxit</l>
                    <l xml:id="d004l534" n="527">Remigio instructam puppim, qua per mare vectus</l>
                    <l xml:id="d004l535" n="528">(Undosum licet) appulimus cava littora Hayti:</l>
                    <l xml:id="d004l536" n="529">Hic ubi iactatas toties a turbine naves</l>
                    <l xml:id="d004l537" n="530">Aptavi curans sociorum corpora victu.</l>
                    <l xml:id="d004l538" n="531">Et tandem Hesperias fessis iam navibus oras</l>
                    <l xml:id="d004l539" n="532">Deveni, regemque adii, et nova regna, novosque</l>
                    <l xml:id="d004l540" n="533">Terrarum tractus memoravimus, et freta magni</l>
                    <l xml:id="d004l541" n="534">Aequoris: hoc iter est nostrorum haec meta laborum".</l>
                    <l xml:id="d004l542" n="535">Sic Ligur inventos intentis omnibus a se</l>
                    <l xml:id="d004l543" n="536">Oceanique sinus, nostrisque incognita nautis</l>
                    <l xml:id="d004l544" n="537">Sidera narrabat, positas et per mare terras,</l>
                    <l xml:id="d004l545" n="538">Cum tandem tacuit, mediaque in nocte quievit.</l>
                    <l xml:id="d004l546" n="539">Sim licet (ur perhibent) vates non ultimus inter,</l>
                    <l xml:id="d004l547" n="540">Tybridis et Mellae cantu iam ad flumina notus,</l>
                    <l xml:id="d004l548" n="541">Et primus, qui non nostro sub sole iacentes</l>
                    <l xml:id="d004l549" n="542">Ante alios cecini Romana per oppida gentes,</l>
                    <l xml:id="d004l550" n="543">Christophorus quas exigua cum classe retexit,</l>
                    <l xml:id="d004l551" n="544">Serta tamen myrto aut edera sperare canendo</l>
                    <l xml:id="d004l552" n="545">Non ausim: sat erit tantum (nam maximus inter</l>
                    <l xml:id="d004l553" n="546">Es mihi mortales, et eris mihi maximus olim,</l>
                    <l xml:id="d004l554" n="547">Dum reget hos artus caeli spirabilis aura)</l>
                    <l xml:id="d004l555" n="548">Si haec, Perrenotte, leges, tibi cum dabit otia magnus</l>
                    <l xml:id="d004l556" n="549">Hesperiae Rex extremae, quo principe terras</l>
                    <l xml:id="d004l557" n="550">Iustitia, et pietas, virtusque antiqua revisit.</l>
                </div2>
            </div1>
        </body>
    </text>
</TEI>
