<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="MOLZA_F-dido">
                    <title>Dido moritura</title>
                    <title type="short">Dido</title>
                    <abbr>Dido</abbr>
                    <bibl>P. Serassi, 1747</bibl>
                </title>
                <author xml:id="MOLZA_F" n="260.000">
                    <name>Molza, Francesco Maria</name>
                    <date>Modena, 1489 - 1544</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Francesco Maria Molza</persName>
                    <abbr>F. MOLZA</abbr>
                </author>
                <respStmt>
                    <resp>Reference basis text</resp>
                    <name>P. Serassi, 1747</name>
                </respStmt>
            </titleStmt>
            <extent>
                <measure unit="words" quantity="2257">2257</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>P. Serassi, 1747</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>5.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="E">
                <head>
                    <title>1</title>
                    <abbr>1</abbr>
                    <bibl source="digital">Michela Naccari</bibl>
                </head>
                <l xml:id="d001l1" n="1">Ergo ne ventosum classis transvecta per aequor</l>
                <l xml:id="d001l2" n="2">Ibit in Ausonias perfidiosa plagas?</l>
                <l xml:id="d001l3" n="3">Ergo etiam thalamis illuserit advena nostris,</l>
                <l xml:id="d001l4" n="4">Advena vix turpi lapsus ad igne fuga?</l>
                <l xml:id="d001l5" n="5">Advena, quem toties indignans expuit aequor,</l>
                <l xml:id="d001l6" n="6">Credula cui Regni sceptra gerenda dedi?</l>
                <l xml:id="d001l7" n="7">Ille feret nostrum peregrina per oppida nomen,</l>
                <l xml:id="d001l8" n="8">Exuviisque meis ibit onusta ratis?</l>
                <l xml:id="d001l9" n="9">Parce aquilo, rogo parce rati, vehit illa pudorem,</l>
                <l xml:id="d001l10" n="10">Qua bene femineus merce superbit honor.</l>
                <l xml:id="d001l11" n="11">Dum spoliis pretiosa meis secat aequora navis,</l>
                <l xml:id="d001l12" n="12">Deprecor ah tantae classica rauca rati.</l>
                <l xml:id="d001l13" n="13">Non freta Peliacae proscindit filia silvae,</l>
                <l xml:id="d001l14" n="14">Nec gerit incurvo vellera rapta sinu.</l>
                <l xml:id="d001l15" n="15">Dardana nat classis, classis pudor abditus alveo</l>
                <l xml:id="d001l16" n="16">Navigat, heu furis praeda superba Phrygis.</l>
                <l xml:id="d001l17" n="17">Forte tumescentes, Latio frustrata, per undas</l>
                <l xml:id="d001l18" n="18">Si cadet irato percita cymba salo:</l>
                <l xml:id="d001l19" n="19">Qua meus ah quondam pudor irritus enatet alno,</l>
                <l xml:id="d001l20" n="20">Ne meliore mei naufraga parte cadam?</l>
                <l xml:id="d001l21" n="21">Manibus et quondam querulis novus exprobet hospes,</l>
                <l xml:id="d001l22" n="22">Hic tuus, o Dido, naufragus ivit honor.</l>
                <l xml:id="d001l23" n="23">Quid loquor heu demens, aut qua spe perdita notior,</l>
                <l xml:id="d001l24" n="24">Votaque cur odiis narro pudenda meis?</l>
                <l xml:id="d001l25" n="25">Carbasa non ne vides gravidantibus incita flabris?</l>
                <l xml:id="d001l26" n="26">Illa tuae, Dido, sunt monumenta necis.</l>
                <l xml:id="d001l27" n="27">Illa fluunt, refluuntque tui vexilla pudoris,</l>
                <l xml:id="d001l28" n="28">Transfuga quem ficto diruit ore latro.</l>
                <l xml:id="d001l29" n="29">Improba perfidiae suspendunt signa rudentes,</l>
                <l xml:id="d001l30" n="30">Quaeque vehit navem, devehit unda fidem.</l>
                <l xml:id="d001l31" n="31">Sic qui Cecropio tulerat stipendia tauro,</l>
                <l xml:id="d001l32" n="32">Illusit thalamis, Regia Nata, tuis;</l>
                <l xml:id="d001l33" n="33">Et devota domum retulit periuria navis,</l>
                <l xml:id="d001l34" n="34">Altaque ab antennis lintea furva tulit.</l>
                <l xml:id="d001l35" n="35">Quaeque tremunt rapti miseranda trophaea pudoris,</l>
                <l xml:id="d001l36" n="36">Praeludunt fatis, prodita Nupta, tuis.</l>
                <l xml:id="d001l37" n="37">Externata malo sed non frustra obstrepis auris,</l>
                <l xml:id="d001l38" n="38">Frigidulosque cies voce tremente sonos.</l>
                <l xml:id="d001l39" n="39">Scilicet ut lentos incurvat gurgite remos</l>
                <l xml:id="d001l40" n="40">Theseus, et ventis carbasa feta tument:</l>
                <l xml:id="d001l41" n="41">Lumina perpetuis absumens fletibus Aegeus</l>
                <l xml:id="d001l42" n="42">Despicit optatae vela timenda ratis;</l>
                <l xml:id="d001l43" n="43">Et formidatum Nati in sua funera funus</l>
                <l xml:id="d001l44" n="44">Provocat, et verum falsa pericla creant.</l>
                <l xml:id="d001l45" n="45">Ulta tuum saltem cecidisti Ariadna pudorem,</l>
                <l xml:id="d001l46" n="46">Aversaque preces non bibit aure Deus.</l>
                <l xml:id="d001l47" n="47">Quasque tuis lacrymas negat ossibus impius hospes,</l>
                <l xml:id="d001l48" n="48">Has, licet invitus, Patre cadente dabit.</l>
                <l xml:id="d001l49" n="49">Nec Pater infandum qui dedecus hauriat olim</l>
                <l xml:id="d001l50" n="50">Ex Ariadneo fure superstes erit.</l>
                <l xml:id="d001l51" n="51">At meus incolumis iam navibus imbuit aequor</l>
                <l xml:id="d001l52" n="52">Hostis, et e nostro litore victor abit.</l>
                <l xml:id="d001l53" n="53">Ergo ne Didonis statuet vexilla subactae</l>
                <l xml:id="d001l54" n="54">Improbus, et Latios cernet inultus agros?</l>
                <l xml:id="d001l55" n="55">Dicar ego extincti lectum temerasse Sichei?</l>
                <l xml:id="d001l56" n="56">Dicar? ut heu nostris rideat ille probris?</l>
                <l xml:id="d001l57" n="57">Dicar, ut Ausoniae narrantis pendulae ab ore</l>
                <l xml:id="d001l58" n="58">Illudant tacitae crimina tanta Nurus?</l>
                <l xml:id="d001l59" n="59">Aestuet ah potius convulsa per aequora classis,</l>
                <l xml:id="d001l60" n="60">Et fera periuros obruat unda Phryges.</l>
                <l xml:id="d001l61" n="61">Naufragium quid inane meo formido pudori?</l>
                <l xml:id="d001l62" n="62">Iam periit scopulo, quo perit acta fides.</l>
                <l xml:id="d001l63" n="63">O quoties scopulum tepido suspiria vento,</l>
                <l xml:id="d001l64" n="64">Et fletus quoties contudit unda mei.</l>
                <l xml:id="d001l65" n="65">Efferus ille tamen veluti Marpesia cautes</l>
                <l xml:id="d001l66" n="66">Perstitit in rabidis imperiosus aquis:</l>
                <l xml:id="d001l67" n="67">Ille gerit cautes scopulosque in corde latentes,</l>
                <l xml:id="d001l68" n="68">Qui potuit lacrymis non lacrymare meis.</l>
                <l xml:id="d001l69" n="69">Caecus amor fratrem, non implacabile saxum</l>
                <l xml:id="d001l70" n="70">Credidit, et nostrum per mare rexit iter.</l>
                <l xml:id="d001l71" n="71">Protinus allisus periit pudor impete vasto,</l>
                <l xml:id="d001l72" n="72">Naufraga cum socio est vincta pudore fides.</l>
                <l xml:id="d001l73" n="73">Ergo nihil superest, furialia classica venti</l>
                <l xml:id="d001l74" n="74">Sumite, contorto turbine tela fremant.</l>
                <l xml:id="d001l75" n="75">Quid magis exoptem, ut sceleris vestigia nostri</l>
                <l xml:id="d001l76" n="76">Non relegat serus post mea fata Nepos?</l>
                <l xml:id="d001l77" n="77">In media scribantur aqua, fractisque carinis</l>
                <l xml:id="d001l78" n="78">Fluctuet instabili littera ducta salo:</l>
                <l xml:id="d001l79" n="79">Littera sed quid erit? miserae vestigia flammae,</l>
                <l xml:id="d001l80" n="80">Quae statuet medio fracta carina mari.</l>
                <l xml:id="d001l81" n="81">Monstrum ingens fax scripta in aquis: dabit unda litura,</l>
                <l xml:id="d001l82" n="82">Nec feret aeternas per vada salsa faces.</l>
                <l xml:id="d001l83" n="83">Ergo Aquilo freta contorque, maris unda dehiscat,</l>
                <l xml:id="d001l84" n="84">Rursus et impatiens sidera ad alta volet;</l>
                <l xml:id="d001l85" n="85">Si tuus adversis solitus concurrere ventis,</l>
                <l xml:id="d001l86" n="86">Montis et impositi frangere claustra furor,</l>
                <l xml:id="d001l87" n="87">Nescit in Aeneam rapidis saevire procellis,</l>
                <l xml:id="d001l88" n="88">Si mare mulctantes volvere nescit aquas:</l>
                <l xml:id="d001l89" n="89">Suspirans cor ventorum auxiliare tributum</l>
                <l xml:id="d001l90" n="90">Pendit, et ex oculis fluctuat unda meis.</l>
                <l xml:id="d001l91" n="91">Haec pontum sternet, calidis suspiria flabris</l>
                <l xml:id="d001l92" n="92">Ponti concutient aequora fusa oculis.</l>
                <l xml:id="d001l93" n="93">Naviget haec Praedo, sed amantibus obrutus undis</l>
                <l xml:id="d001l94" n="94">Moribus inficiet dulcia fata suis.</l>
                <l xml:id="d001l95" n="95">Forsitan, aut fallor, lacrymis animabo carinas,</l>
                <l xml:id="d001l96" n="96">Errabitque meo Troica Nympha lacu.</l>
                <l xml:id="d001l97" n="97">Aut potius Syren moestum queribunda per aequor</l>
                <l xml:id="d001l98" n="98">Conciet in lacrymas corda proterva Phrygis.</l>
                <l xml:id="d001l99" n="99">Decipior, tempusque tero, tibi Dardane Praedo,</l>
                <l xml:id="d001l100" n="100">Imprecor, irati ventus, et unda ruant.</l>
                <l xml:id="d001l101" n="101">Mox ubi concidero violato sancta pudori</l>
                <l xml:id="d001l102" n="102">Victima, et abluerit probra nefanda cruor;</l>
                <l xml:id="d001l103" n="103">Ipsa ultrix adero, laeso furibundus ab ore</l>
                <l xml:id="d001l104" n="104">Spiritus expirans perfida lina ruet;</l>
                <l xml:id="d001l105" n="105">Pectus et iratos iaciens e vulnere fluctus</l>
                <l xml:id="d001l106" n="106">Obruet ultori Troica ligna freto.</l>
                <l xml:id="d001l107" n="107">Ipsa ultrix adero; vivoque sub aequore vivens</l>
                <l xml:id="d001l108" n="108">Scylla ferox Prygibus, vasta Carybdis ero.</l>
                <lb/>
            </div1>
            <div1 xml:id="d002" type="section" decls="#md" met="E">
                <head>
                    <title>2</title>
                    <abbr>2</abbr>
                    <bibl source="digital">Michela Naccari</bibl>
                </head>
                <l xml:id="d002l1" n="1">Sancte pudor, pudor heu facibus temerate maritis,</l>
                <l xml:id="d002l2" n="2">Quas male nubendi sustulit alter Hymen,</l>
                <l xml:id="d002l3" n="3">Accipe quae fundit tibi verba novissima Dido,</l>
                <l xml:id="d002l4" n="4">Dum parat inferias sanguinolenta suas.</l>
                <l xml:id="d002l5" n="5">Parce precor saltem moriturae, parce luenti</l>
                <l xml:id="d002l6" n="6">Morte quod admisit vita pudenda nefas.</l>
                <l xml:id="d002l7" n="7">Sat vixi, dum vita fuit sociata pudori,</l>
                <l xml:id="d002l8" n="8">Altera ab alterius nescit abesse sinu.</l>
                <l xml:id="d002l9" n="9">Victima debuerat tibi iam cecidisse libido,</l>
                <l xml:id="d002l10" n="10">Floreret fato vita pudorque pari.</l>
                <l xml:id="d002l11" n="11">Tu Numen, pectus templum, cor sancta fuisset</l>
                <l xml:id="d002l12" n="12">Ara, rubor ferrum, funeris auctor honor.</l>
                <l xml:id="d002l13" n="13">Me miseram, non ara sacris, ast area bello</l>
                <l xml:id="d002l14" n="14">Cor fuit, et validas sensit in arma manus.</l>
                <l xml:id="d002l15" n="15">Sensit et antiquo deiectum culmine Regem,</l>
                <l xml:id="d002l16" n="16">Et non legitimi Principis arma tulit.</l>
                <l xml:id="d002l17" n="17">Scilicet in solio cordis pudor arduus olim</l>
                <l xml:id="d002l18" n="18">Constitit, et rexit regna pudicitiae:</l>
                <l xml:id="d002l19" n="19">Casta verecundas pingebat purpura malas,</l>
                <l xml:id="d002l20" n="20">Cingere quae solita est regia membra clamys;</l>
                <l xml:id="d002l21" n="21">Alba coronatos mordebant lilia crines,</l>
                <l xml:id="d002l22" n="22">Famae lecta manu consita honoris agro.</l>
                <l xml:id="d002l23" n="23">Si qua meas fureret per venas flamma rebelles,</l>
                <l xml:id="d002l24" n="24">Compressit princeps bella proterva pudor.</l>
                <l xml:id="d002l25" n="25">At postquam edomuit iam bella domestica sceptris,</l>
                <l xml:id="d002l26" n="26">Munit ab hostili moenia prima metu.</l>
                <l xml:id="d002l27" n="27">Et regni fines rigido custode tuetur,</l>
                <l xml:id="d002l28" n="28">Ne via finitimis hostinus ulla foret:</l>
                <l xml:id="d002l29" n="29">Inde oculos locat in speculis, pro moenibus aures,</l>
                <l xml:id="d002l30" n="30">Clausa hosti ut servent hostia pervigiles.</l>
                <l xml:id="d002l31" n="31">Arcem quique fremit debellaturus Iarbas</l>
                <l xml:id="d002l32" n="32">Miscuit incassum viribus ille dolos.</l>
                <l xml:id="d002l33" n="33">Si loquitur, vox victa cadit; si blandius orat,</l>
                <l xml:id="d002l34" n="34">Frustra orat, frustra congerit arte minas.</l>
                <l xml:id="d002l35" n="35">Si lacrymat (lacrymae quid non potuistis amantum?)</l>
                <l xml:id="d002l36" n="36">Labitur e cupidis irrita gutta oculis.</l>
                <l xml:id="d002l37" n="37">Praeteriti decus altum aevi, stant castra pudoris,</l>
                <l xml:id="d002l38" n="38">Nec tremefacta minis, nec temerata prece.</l>
                <l xml:id="d002l39" n="39">Sed quid non cernat quamvis sine luce cupido?</l>
                <l xml:id="d002l40" n="40">Et quid non possit sit licet ille puer?</l>
                <l xml:id="d002l41" n="41">Argus ad exitium, validusque ad damna Tipheus</l>
                <l xml:id="d002l42" n="42">Et videt, et vincit regna Pudoris Amor.</l>
                <l xml:id="d002l43" n="43">Ille aditus cordis molles speculator oberrat,</l>
                <l xml:id="d002l44" n="44">Metitur vires, ingeniumque loci.</l>
                <l xml:id="d002l45" n="45">Et qua prona patent Hymeneo castra pudico,</l>
                <l xml:id="d002l46" n="46">Admovet innocuas, et sine fraude manus.</l>
                <l xml:id="d002l47" n="47">Tros venit Aeneas, terris agitatus, et undis,</l>
                <l xml:id="d002l48" n="48">Errantesque gerit dura per arma Deos.</l>
                <l xml:id="d002l49" n="49">Excipitur, Priamique necem, Troiamque labantem</l>
                <l xml:id="d002l50" n="50">Narrat, et Uxoris facta gemenda suae.</l>
                <l xml:id="d002l51" n="51">Nuntia tum pietas inimici dulcis amoris</l>
                <l xml:id="d002l52" n="52">Arietat ignota corda pudica face.</l>
                <l xml:id="d002l53" n="53">Et licet obstaret primi reverentia lecti,</l>
                <l xml:id="d002l54" n="54">Attamen ignaro in pectore vulnus alo.</l>
                <l xml:id="d002l55" n="55">Si gemit ille, gemo; queritur si crimina Graium,</l>
                <l xml:id="d002l56" n="56">Ipsa etiam Graium crimina tanta queror.</l>
                <l xml:id="d002l57" n="57">Suspirat, nostro rumpunt suspiria corde;</l>
                <l xml:id="d002l58" n="58">Si lacrymat, lacrymis proluo moesta genas.</l>
                <l xml:id="d002l59" n="59">Si rogat Anchisem, Anchisem mea vota fatigant;</l>
                <l xml:id="d002l60" n="60">Si dolet erepta coniuge, Elisa dolet.</l>
                <l xml:id="d002l61" n="61">Si furit in Danaos, Danaos ego vulnere figo;</l>
                <l xml:id="d002l62" n="62">Sanguineus spargit tela, cruentor ego.</l>
                <l xml:id="d002l63" n="63">Dedisco proprios, alienos disco furores,</l>
                <l xml:id="d002l64" n="64">Femina femineo grandior ingenio.</l>
                <l xml:id="d002l65" n="65">Tum, cor amat, dixi, sunt haec vestigia amoris,</l>
                <l xml:id="d002l66" n="66">Ille sua alternat callidus arte vices.</l>
                <l xml:id="d002l67" n="67">Protinus ingenuum suffundo per ora ruborem,</l>
                <l xml:id="d002l68" n="68">Pristinaque in pavido pectore bella novo.</l>
                <l xml:id="d002l69" n="69">Anna sed (insano soror heu crudelior hoste)</l>
                <l xml:id="d002l70" n="70">Ventilat indomitas corde micante faces.</l>
                <l xml:id="d002l71" n="71">Illa meo primum deiecit ab ore ruborem,</l>
                <l xml:id="d002l72" n="72">Hostibus illa prior credula stravit iter.</l>
                <l xml:id="d002l73" n="73">Deduxit tacitis Hymeneum passibus Anna,</l>
                <l xml:id="d002l74" n="74">Improbus at rabidi frater amoris erat.</l>
                <l xml:id="d002l75" n="75">Anna soror, soror Anna meis cur hostibus arcem</l>
                <l xml:id="d002l76" n="76">Prodis, et heu foedus seditione feris?</l>
                <l xml:id="d002l77" n="77">Quas clades miseranda gemes, quae fata sororis,</l>
                <l xml:id="d002l78" n="78">Ut tua foedabis unguibus ora soror!</l>
                <l xml:id="d002l79" n="79">Sensit et hoc caelum, lacrymasque effudit in auras,</l>
                <l xml:id="d002l80" n="80">Suffit et atrato sole meare diem.</l>
                <l xml:id="d002l81" n="81">O utinam subitam traxissent antra ruinam,</l>
                <l xml:id="d002l82" n="82">Cum nos imbriferens egit in antra furor.</l>
                <l xml:id="d002l83" n="83">Victima regnanti cecidissem casta pudori,</l>
                <l xml:id="d002l84" n="84">Victima divinis invidiosa focis.</l>
                <l xml:id="d002l85" n="85">Aut mecum sceleris iam fama sepulta iaceret,</l>
                <l xml:id="d002l86" n="86">Obrutaque ingenti pondere tuta forem.</l>
                <l xml:id="d002l87" n="87">Diis aliter visum. Regno te trudit avito,</l>
                <l xml:id="d002l88" n="88">Sancte Pudor, flammis imperiosus Amor.</l>
                <l xml:id="d002l89" n="89">Tu fugis, et fugiens disiecta per arva susurros</l>
                <l xml:id="d002l90" n="90">Mille feris, nostrum pendis ubique scelus.</l>
                <l xml:id="d002l91" n="91">Ah tandem iam pone modum, iam parce querelis,</l>
                <l xml:id="d002l92" n="92">Sufficiat vultus immaduisse meos.</l>
                <l xml:id="d002l93" n="93">Si fremis, ultores iamdudum et concipis enses,</l>
                <l xml:id="d002l94" n="94">Si sedanda meo est longa cruore sitis,</l>
                <l xml:id="d002l95" n="95">Mortem, opto; mortemque dabit mea dextera, crede,</l>
                <l xml:id="d002l96" n="96">Heu quid ago? ah potius confice corda pudor.</l>
                <l xml:id="d002l97" n="97">Laete pudor, miserae ferrum tu sufficis unus,</l>
                <l xml:id="d002l98" n="98">Et durae caussam mortis inermis habes.</l>
                <l xml:id="d002l99" n="99">Sed propria cadat usa manu moestissima Dido,</l>
                <l xml:id="d002l100" n="100">Vindicet ut propria crimina dira manu.</l>
                <l xml:id="d002l101" n="101">Illa tuo interimat regnantem in corde Tyrannum,</l>
                <l xml:id="d002l102" n="102">Et pereat tantis dives ab exuviis.</l>
                <l xml:id="d002l103" n="103">Ibo, ibo, ferroque meum rimabor Amorem,</l>
                <l xml:id="d002l104" n="104">Quis scit an et ferro Numina victa cadant?</l>
                <l xml:id="d002l105" n="105">Te, quodcunque meo sedes in corde superbas</l>
                <l xml:id="d002l106" n="106">Numen habes, Dido sanguinolenta vocat.</l>
                <l xml:id="d002l107" n="107">In tumulum solium vertens, in funera Regnum,</l>
                <l xml:id="d002l108" n="108">Victrix victoris vivet in exequiis.</l>
                <l xml:id="d002l109" n="109">At tu sancte pudor nostro iam pascere fato,</l>
                <l xml:id="d002l110" n="110">Dum lavat effusus probra nefanda cruor.</l>
                <lb/>
            </div1>
            <div1 xml:id="d003" type="section" decls="#md" met="E">
                <head>
                    <title>3</title>
                    <abbr>3</abbr>
                    <bibl source="digital">Michela Naccari</bibl>
                </head>
                <l xml:id="d003l1" n="1">Ite animae pars magna meae suspiria cordis,</l>
                <l xml:id="d003l2" n="2">Ite per Elysias irrequieta plagas.</l>
                <l xml:id="d003l3" n="3">Ite, meas narrate faces, narrate dolores,</l>
                <l xml:id="d003l4" n="4">Aurae vicini funeris ite duces.</l>
                <l xml:id="d003l5" n="5">Est nemus umbriferum miserorum carcer amantum,</l>
                <l xml:id="d003l6" n="6">Silva quod obliquo myrtea crine secat.</l>
                <l xml:id="d003l7" n="7">Alpheus querulis hanc praeterlabitur undis,</l>
                <l xml:id="d003l8" n="8">Semper et irati flumina fontis amat.</l>
                <l xml:id="d003l9" n="9">Narcissus vitreo se spectat amator in amne,</l>
                <l xml:id="d003l10" n="10">Et quibus ah periit, crescere discit aquis.</l>
                <l xml:id="d003l11" n="11">Errabunda colit latebras resonabilis Echo,</l>
                <l xml:id="d003l12" n="12">Reddit et incerto credita verba sono.</l>
                <l xml:id="d003l13" n="13">Forte per umbrosam curarum examina silvam</l>
                <l xml:id="d003l14" n="14">Coniugis heu miseri flebilis umbra trahet.</l>
                <l xml:id="d003l15" n="15">Ite animae pars magna meae suspiria cordis,</l>
                <l xml:id="d003l16" n="16">Ite per Elysias irrequieta plagas.</l>
                <l xml:id="d003l17" n="17">Quis scit an occurrat secreto in calle Sicheus</l>
                <l xml:id="d003l18" n="18">Squallidus, et fratris vulnera nota gerens?</l>
                <l xml:id="d003l19" n="19">Si non occurret, querulos impellite ramos,</l>
                <l xml:id="d003l20" n="20">Moestaque frondosis ingemat aura comis.</l>
                <l xml:id="d003l21" n="21">Protinus agnoscet legatam coniugis auram,</l>
                <l xml:id="d003l22" n="22">Protinus excipiet fervida flabra sinu.</l>
                <l xml:id="d003l23" n="23">Si non excipiet, lymphas tum fontis amantes</l>
                <l xml:id="d003l24" n="24">Consulite, et tremulas fluminis ite vias.</l>
                <l xml:id="d003l25" n="25">O te sic nunquam fugiens Arethusa sequacem</l>
                <l xml:id="d003l26" n="26">Frigeret ardentes pectoris amne rogos.</l>
                <l xml:id="d003l27" n="27">Atque faces in aquis proprio non igne calentes</l>
                <l xml:id="d003l28" n="28">Mitiget haud propriis fons fugitivus aquis.</l>
                <l xml:id="d003l29" n="29">Qua meus (ah coniux quondam meus) arva pererret,</l>
                <l xml:id="d003l30" n="30">Quae colat ah silvae myrtea tecta, doce.</l>
                <l xml:id="d003l31" n="31">Ne suspirantis soboles temeraria cordis</l>
                <l xml:id="d003l32" n="32">Pervolet incassum vestra per arva diu.</l>
                <l xml:id="d003l33" n="33">Sic ego cum nostri sub terras ibit imago,</l>
                <l xml:id="d003l34" n="34">Hospita cum silvas, et nemora alta colam,</l>
                <l xml:id="d003l35" n="35">Grata feram fluvio lacrymis vectigal aquarum,</l>
                <l xml:id="d003l36" n="36">Et tuus e nostro flumine crescet honor.</l>
                <l xml:id="d003l37" n="37">Ite animae pars magna meae suspiria cordis,</l>
                <l xml:id="d003l38" n="38">Ite per Elysias irrequieta plagas.</l>
                <l xml:id="d003l39" n="39">Oscula Narcisso iubeo libetis odora,</l>
                <l xml:id="d003l40" n="40">Ille mei forsan noverit arva viri.</l>
                <l xml:id="d003l41" n="41">Aurae lugentes, aurae sociate susurros,</l>
                <l xml:id="d003l42" n="42">Et floris foveant murmura vestras comas.</l>
                <l xml:id="d003l43" n="43">Qua meus erret amor silvae per opaca, docebit,</l>
                <l xml:id="d003l44" n="44">Monstrabitque viam, qua meus erret amor.</l>
                <l xml:id="d003l45" n="45">Se sic inventum inveniat, teneatque tenentem,</l>
                <l xml:id="d003l46" n="46">Sic se possideat semper amatus amans.</l>
                <l xml:id="d003l47" n="47">Ite animae pars magna meae suspiria cordis,</l>
                <l xml:id="d003l48" n="48">Ite per Elysias irrequieta plagas;</l>
                <l xml:id="d003l49" n="49">Sed melius poterit vocalis Nympha Sicheum</l>
                <l xml:id="d003l50" n="50">Prodere, per virides illa vocatur agros.</l>
                <l xml:id="d003l51" n="51">Ipsam ergo inclament vestri, o suspiria, venti,</l>
                <l xml:id="d003l52" n="52">Illa imperfectos reddet amica modos.</l>
                <l xml:id="d003l53" n="53">Myrtea, dicetis, num tecta Sicheus oberrat,</l>
                <l xml:id="d003l54" n="54">Errat, inexpleto fabitur illa sono.</l>
                <l xml:id="d003l55" n="55">Sed quo carpit iter, vel qua nos tendimus illac?</l>
                <l xml:id="d003l56" n="56">Hac, referet dubiae conscia virgo viae.</l>
                <l xml:id="d003l57" n="57">Coniugis anne gemit forte immemor? ast memor Echo</l>
                <l xml:id="d003l58" n="58">Dicet, nam semper vixit amantis amans.</l>
                <l xml:id="d003l59" n="59">Possumus affari? fari ingeminabit et Echo,</l>
                <l xml:id="d003l60" n="60">Num plorare licet? reddet et ipsa, licet.</l>
                <l xml:id="d003l61" n="61">Sed quae caussa simul cur non coeamus? eamus,</l>
                <l xml:id="d003l62" n="62">Vox referet vestrae dux prope facta viae.</l>
                <l xml:id="d003l63" n="63">Ite animae pars magna meae suspiria cordis,</l>
                <l xml:id="d003l64" n="64">Ite per Elysias irrequieta plagas.</l>
                <l xml:id="d003l65" n="65">Scilicet ah moesti volitate per ora Sichei,</l>
                <l xml:id="d003l66" n="66">Et fugientem animam ferte sub ora viri.</l>
                <l xml:id="d003l67" n="67">Dicite, iam iam aderit Dido tua, plena pudoris,</l>
                <l xml:id="d003l68" n="68">Occidet heu propriae vulnere fixa manus.</l>
                <l xml:id="d003l69" n="69">Audivit sonitum sacrata ex aede vocantis,</l>
                <l xml:id="d003l70" n="70">Iamque venit sceleris tarda pudore sui.</l>
                <l xml:id="d003l71" n="71">Erravit, fassa est crimen; sed idoneus auctor</l>
                <l xml:id="d003l72" n="72">Decipiens noxae detrahit invidiam.</l>
                <l xml:id="d003l73" n="73">Adde fidem Aeneae, fuerit qua parte pigendus,</l>
                <l xml:id="d003l74" n="74">Errandum fuerit, error honestus erit.</l>
                <l xml:id="d003l75" n="75">Quid iuvat heu demens scelus excusare nefandum,</l>
                <l xml:id="d003l76" n="76">Quidve latere cupis crimina laese pudor?</l>
                <l xml:id="d003l77" n="77">Erravi, erravi, nulla est erroris honestas,</l>
                <l xml:id="d003l78" n="78">Coniugis ah poenas exige lente dolor.</l>
                <l xml:id="d003l79" n="79">Erravi, laesus pudor est, laesusque Sicheus:</l>
                <l xml:id="d003l80" n="80">Erravi, et sanctum prodidi iniqua torum.</l>
                <l xml:id="d003l81" n="81">Ipse rubor frustra malis iam multus inerrans</l>
                <l xml:id="d003l82" n="82">Sanguine funestum scribit in ore nefas.</l>
                <l xml:id="d003l83" n="83">Olim abiit pulsus, traxitque ad corda cruorem,</l>
                <l xml:id="d003l84" n="84">Ut mage sanguineo in corde caleret amor;</l>
                <l xml:id="d003l85" n="85">Nunc redit in vultus cordisque cubilia linquit,</l>
                <l xml:id="d003l86" n="86">Ut demum incipiant frigida corda mori.</l>
                <l xml:id="d003l87" n="87">Frigida corda mori multo sine sanguine nollem;</l>
                <l xml:id="d003l88" n="88">Sanguis abi, er cordis perflue castra mei.</l>
                <l xml:id="d003l89" n="89">Iam ferro veniam cordis bibitura cruorem,</l>
                <l xml:id="d003l90" n="90">Abluet expressus arma sinusque liquor.</l>
                <l xml:id="d003l91" n="91">Erravi, o furias male sana in mente rebelles,</l>
                <l xml:id="d003l92" n="92">Erravi, o caecas pectoris usque faces.</l>
                <l xml:id="d003l93" n="93">Prodere ten potui thalami comitemque laborum,</l>
                <l xml:id="d003l94" n="94">Optaram quondam quo moriente mori?</l>
                <l xml:id="d003l95" n="95">Ferret ut in terras alieno sole calentes</l>
                <l xml:id="d003l96" n="96">Probra, peregrinis perfidus hospes aquis?</l>
                <l xml:id="d003l97" n="97">Ten potui Phrygio ten posthabuisse latroni?</l>
                <l xml:id="d003l98" n="98">Hostis pro quo etiam vel mihi frater erat.</l>
                <l xml:id="d003l99" n="99">O mea vel saevis lacrymanda piacula Parcis,</l>
                <l xml:id="d003l100" n="100">O mea vel Stygio facta pudenda Deo.</l>
                <l xml:id="d003l101" n="101">Quid faciam? quo fonte scelus, quo flumine tollam?</l>
                <l xml:id="d003l102" n="102">Ni fluat e nostro flumine, fonte cruor.</l>
                <l xml:id="d003l103" n="103">Vota mori mea sunt, venias violate Sichee,</l>
                <l xml:id="d003l104" n="104">Infelicem animam vulnere corde tuo.</l>
                <l xml:id="d003l105" n="105">Ut quos certus amor (dubium facit impius hospes)</l>
                <l xml:id="d003l106" n="106">Iunxit, in Elysiis una fides societ.</l>
                <l xml:id="d003l107" n="107">Tecum ego ferales infelix umbra per umbras</l>
                <l xml:id="d003l108" n="108">Ducam perpetuas sed sine luce dies.</l>
                <l xml:id="d003l109" n="109">Sol qui terrarum flammis opera omnia lustras,</l>
                <l xml:id="d003l110" n="110">Sparge coma extremam nobiliore diem.</l>
                <l xml:id="d003l111" n="111">Si tua dum sceleris furerent contagia primi</l>
                <l xml:id="d003l112" n="112">Lumina praeradians occuluere iubar;</l>
                <l xml:id="d003l113" n="113">Improba Connubii forsan ne vincla viderent,</l>
                <l xml:id="d003l114" n="114">Vincla catenatam quae rapuere animam;</l>
                <l xml:id="d003l115" n="115">Nunc mea dum sceleris delet contagia dextra,</l>
                <l xml:id="d003l116" n="116">Testis honorato in funere Phoebe veni.</l>
                <l xml:id="d003l117" n="117">Tuque ensis, manibus dudum quem tracto malignis,</l>
                <l xml:id="d003l118" n="118">Duritiem a Domino disce cruente tuo.</l>
                <l xml:id="d003l119" n="119">Scilicet hunc linquit? danda haec sunt munera nuptis?</l>
                <l xml:id="d003l120" n="120">Num timet ingratas ne gravet ille rates?</l>
                <l xml:id="d003l121" n="121">Iam Mortis caussam dederat, nunc tela ministrat,</l>
                <l xml:id="d003l122" n="122">Non poteram telis forte perire meis?</l>
                <l xml:id="d003l123" n="123">Sed dedit, accipio, munusque in corde reponam,</l>
                <l xml:id="d003l124" n="124">Nostra quid exhorres vulnera lenta manus?</l>
                <l xml:id="d003l125" n="125">Ensis abi, in medio Aeneae stat cordis imago,</l>
                <l xml:id="d003l126" n="126">Excute vulneribus signa scelesta meis.</l>
                <l xml:id="d003l127" n="127">Tuque pyra, immitis quam flamma Cupidinis ambit,</l>
                <l xml:id="d003l128" n="128">Ure notas famae, pectoris ure faces.</l>
                <l xml:id="d003l129" n="129">Deficio; iam saevit atrox a vulnere funus,</l>
                <l xml:id="d003l130" n="130">Iamque graves oculos lurida Parca premit.</l>
                <l xml:id="d003l131" n="131">Ite aurae, Iliacam flabris impellite classem,</l>
                <l xml:id="d003l132" n="132">Ito anima, indignans perfida ligna quate.</l>
                <l xml:id="d003l133" n="133">Didonem periisse sciat, periisse queratur,</l>
                <l xml:id="d003l134" n="134">Dum gemet undantes per freta saeva rates.</l>
                <lb/>
                <lb/>
            </div1>
        </body>
    </text>
</TEI>
