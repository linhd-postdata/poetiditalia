<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="FLAMI_GA-obsi">
                    <title>Obsidio Tergestis</title>
                    <title type="short">obsidio Tergestis</title>
                    <abbr>obs. Terg.</abbr>
                    <bibl>B. Ziliotto, 1914</bibl>
                </title>
                <author xml:id="FLAMI_GA" n="222.000">
                    <name>Flaminio, Giannantonio</name>
                    <date>Imola 1464 - Bologna 1536</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Giannantonio Flaminio</persName>
                    <abbr>Giann. FLAMIN.</abbr>
                </author>
                <respStmt>
                    <resp>Reference basis text</resp>
                    <name>B. Ziliotto, 1914</name>
                </respStmt>
            </titleStmt>
            <extent>
                <measure unit="words" quantity="883">883</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>B. Ziliotto, 1914</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>1.00</idno>
                <date>1508</date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Barbara Zlobec</bibl>
                </head>
                <l xml:id="d001l1" n="1">Maximus Ausoniae trepidas invaserat urbes</l>
                <l xml:id="d001l2" n="2">Terror: et a gelido bellicus axe pavor.</l>
                <l xml:id="d001l3" n="3">Famaque Teutonici compleverat omnia Martis:</l>
                <l xml:id="d001l4" n="4">Affore barbaricam, nec procul esse manum.</l>
                <l xml:id="d001l5" n="5">Utque solent veris multo graviora timeri,</l>
                <l xml:id="d001l6" n="6">Maior ubi invasit pectora nostra metus,</l>
                <l xml:id="d001l7" n="7">Innumeras acies aiebat et agmina quisque</l>
                <l xml:id="d001l8" n="8">Excitaque extremis gentibus arma trahi:</l>
                <l xml:id="d001l9" n="9">Quot neque de lybicis invexerit Hannibal oris</l>
                <l xml:id="d001l10" n="10">Nec ferus a scythico traxerit orbe Getes.</l>
                <l xml:id="d001l11" n="11">Sic ciet ingentes Latio Germania motus,</l>
                <l xml:id="d001l12" n="12">Impiaque invitos pellit ad arma duces.</l>
                <l xml:id="d001l13" n="13">Nec tamen extabat sumendi iniuria belli,</l>
                <l xml:id="d001l14" n="14">Causave, quam durus tenderet hostis, erat.</l>
                <l xml:id="d001l15" n="15">Ingruit: ac celsam nostris in montibus arcem</l>
                <l xml:id="d001l16" n="16">Occupat: haec bellis alea prima fuit.</l>
                <l xml:id="d001l17" n="17">Dedunt se Cadubri fuso circum hoste; recludunt</l>
                <l xml:id="d001l18" n="18">Moenia, barbarico subiciuntque iugo.</l>
                <l xml:id="d001l19" n="19">Coguntur Veneti subitam vim pellere patres,</l>
                <l xml:id="d001l20" n="20">Et Latio, et rebus consuluisse suis.</l>
                <l xml:id="d001l21" n="21">Conveniunt acies: et in alpeis bella trahuntur;</l>
                <l xml:id="d001l22" n="22">Nec nix alta tenet, dira nec obstat hyems.</l>
                <l xml:id="d001l23" n="23">Fit fragor armorum, geritur res sanguine multo.</l>
                <l xml:id="d001l24" n="24">Agminaque hoc tantum barbara Marte cadunt.</l>
                <l xml:id="d001l25" n="25">Ut tantam cladem, tantum videre cruorem,</l>
                <l xml:id="d001l26" n="26">Ausonias acies ingemuisse ferunt.</l>
                <l xml:id="d001l27" n="27">Continuo belli fulmen, dux inclytus, arcem</l>
                <l xml:id="d001l28" n="28">Vindex, et clausas Bartholomeus opes;</l>
                <l xml:id="d001l29" n="29">Hostilisque octo victoria summa dierum.</l>
                <l xml:id="d001l30" n="30">Et brevis, atque adeo perniciosa fuit.</l>
                <l xml:id="d001l31" n="31">Hinc decreta patrum victrici signa revelli.</l>
                <l xml:id="d001l32" n="32">Inque hostem ferri protinus illa iubent,</l>
                <l xml:id="d001l33" n="33">Ut luat iniusti poenas Germania belli.</l>
                <l xml:id="d001l34" n="34">Versaque in exitium sentiat arma suum.</l>
                <l xml:id="d001l35" n="35">Ergo Forum Iuli invadunt, castrumque Cremunti</l>
                <l xml:id="d001l36" n="36">Impositum celsi verticis arce premunt:</l>
                <l xml:id="d001l37" n="37">Et capiunt, nec enim munita repagula Martem</l>
                <l xml:id="d001l38" n="38">Arcere, aut alto trudere colle queunt.</l>
                <l xml:id="d001l39" n="39">Continuo Portus subduntur clara Naonis</l>
                <l xml:id="d001l40" n="40">Moenia; sed facta deditione tamen,</l>
                <l xml:id="d001l41" n="41">Noreiam invadunt: maiore hic mole laborant</l>
                <l xml:id="d001l42" n="42">Agmina, et hic multo terra cruore madet.</l>
                <l xml:id="d001l43" n="43">Sed neque vim muris tormenta repellere tantam</l>
                <l xml:id="d001l44" n="44">Mille, nec impositi militis arma valent.</l>
                <l xml:id="d001l45" n="45">Frangitur hostilis duro in certamine virtus,</l>
                <l xml:id="d001l46" n="46">Frangitur et causa deteriore perit.</l>
                <l xml:id="d001l47" n="47">Tum populi passim fatis melioribus usi</l>
                <l xml:id="d001l48" n="48">Certatim Venetum iura fidemque petunt:</l>
                <l xml:id="d001l49" n="49">Belquegradum, Castrumque novum Florana Dotolgis,</l>
                <l xml:id="d001l50" n="50">Sasana Salzanum Crux simul et Droimum;</l>
                <l xml:id="d001l51" n="51">Haec Tumerim rebusque suis Nicolona timentem:</l>
                <l xml:id="d001l52" n="52">Et Durimbergum Sultaberumque movent.</l>
                <l xml:id="d001l53" n="53">Rasinum et Cumaris Lanzani moenia parvi,</l>
                <l xml:id="d001l54" n="54">Vipulzana simul tecta sequuntur idem</l>
                <l xml:id="d001l55" n="55">Codroipum et Lossum Cassoli et turba Suberni,</l>
                <l xml:id="d001l56" n="56">Et quae Perstigum plebs Vipaumque tenet.</l>
                <l xml:id="d001l57" n="57">Hinc sacra divorum Laurenti et moenia Iani,</l>
                <l xml:id="d001l58" n="58">Angelus atque Ambrum deditione pari.</l>
                <l xml:id="d001l59" n="59">Ut duo si quando coeunt in praelia tauri,</l>
                <l xml:id="d001l60" n="60">Et pavet et spectat cum duce turba minor:</l>
                <l xml:id="d001l61" n="61">Ast ubi praevaluit successu et viribus alter,</l>
                <l xml:id="d001l62" n="62">Victorem sequitur protinus omne pecus.</l>
                <l xml:id="d001l63" n="63">Hic quoque Postogna est, sed Martis fine subacta:</l>
                <l xml:id="d001l64" n="64">Ultimaque haec belli cura laborque fuit.</l>
                <l xml:id="d001l65" n="65">Oppida sic Venetus vel vi, vel sponte subacta</l>
                <l xml:id="d001l66" n="66">Omnia cis Sonti transque fluenta capit.</l>
                <l xml:id="d001l67" n="67">Exque Foro Iuli victor transfertur in Istros</l>
                <l xml:id="d001l68" n="68">Miles et hic fractae subiiciuntur opes.</l>
                <l xml:id="d001l69" n="69">Nec sua iuverunt vix expugnanda Duinum</l>
                <l xml:id="d001l70" n="70">Moenia, nec duplici profuit arce fretum.</l>
                <l xml:id="d001l71" n="71">Bellum atrox geritur; quo tellus saevit et ipse</l>
                <l xml:id="d001l72" n="72">Moenia Neptunus vulsa tridente quatit.</l>
                <l xml:id="d001l73" n="73">Classis adest populi, quem terra fretumque tremiscit</l>
                <l xml:id="d001l74" n="74">Ac tergestinos obsidet illa sinus.</l>
                <l xml:id="d001l75" n="75">Et celsam oppugnat procul adstans moenibus urbem</l>
                <l xml:id="d001l76" n="76">Perniciemque modis obvia mille parat.</l>
                <l xml:id="d001l77" n="77">Contarenus inest ductor quem nulla tacebunt</l>
                <l xml:id="d001l78" n="78">Secula, nec terris eximet ulla dies:</l>
                <l xml:id="d001l79" n="79">Quantus ad Egates mediis Luctatius undis,</l>
                <l xml:id="d001l80" n="80">Et Siculo tyrias aequore fregit opes,</l>
                <l xml:id="d001l81" n="81">Musa tuis nostra est, Hieronyme, laudibus impar</l>
                <l xml:id="d001l82" n="82">Verbaque sunt meritis inferiora tuis.</l>
                <l xml:id="d001l83" n="83">Parte alia trepidum dux Bartholomaeus in hostem</l>
                <l xml:id="d001l84" n="84">Alter ut in castris Hannibal urget opus.</l>
                <l xml:id="d001l85" n="85">Adiuvat illustri gravitate insignis et auro</l>
                <l xml:id="d001l86" n="86">Scipiadum gentis gloria magnus eques.</l>
                <l xml:id="d001l87" n="87">Consilio superas tormentaque vimque, Georgi,</l>
                <l xml:id="d001l88" n="88">Agminis ac teli quodlibet ore genus;</l>
                <l xml:id="d001l89" n="89">Utque soles sancto tamquam Nasica Senatu,</l>
                <l xml:id="d001l90" n="90">Sic Pylio in castris non minor esse sene.</l>
                <l xml:id="d001l91" n="91">Quinta dies aderat: terra ingens pugna marique</l>
                <l xml:id="d001l92" n="92">Surgit et obsessis non mora, nulla quies,</l>
                <l xml:id="d001l93" n="93">Sternuntur viri tormentis, ignea credas</l>
                <l xml:id="d001l94" n="94">Ingruere in miseros fulmina mille locis.</l>
                <l xml:id="d001l95" n="95">Et tamen obsistunt: adeo pudor occupat ingens</l>
                <l xml:id="d001l96" n="96">Pectora in extremis succubuisse malis.</l>
                <l xml:id="d001l97" n="97">Verum ubi nulla salus nisi quam promittere possit</l>
                <l xml:id="d001l98" n="98">Deditio et virtus viribus impar obest,</l>
                <l xml:id="d001l99" n="99">Cogitur ad Venetum leges Tergeste superbum</l>
                <l xml:id="d001l100" n="100">Et quodam excusso reddere colla iugo.</l>
                <l xml:id="d001l101" n="101">Subditur hinc ausum detrudere signum Prosecum</l>
                <l xml:id="d001l102" n="102">Dum putat agminibus claudere posse viam.</l>
                <l xml:id="d001l103" n="103">Sub iuga Pisini venit gens effera duri;</l>
                <l xml:id="d001l104" n="104">Et similem eventum Pedena, Lindar habent.</l>
                <l xml:id="d001l105" n="105">Galligna simul, simul Antignana moventur</l>
                <l xml:id="d001l106" n="106">Vitaque dant simili colla premendo iugo</l>
                <l xml:id="d001l107" n="107">Cersanum pavor hic, Racizam territat ingens,</l>
                <l xml:id="d001l108" n="108">Et Moschenizam Cersatiumque trahit.</l>
                <l xml:id="d001l109" n="109">Hunc Lovrana subit, Zuminus vicus eundem</l>
                <l xml:id="d001l110" n="110">Barbana eventum capta vicemque ferunt.</l>
                <l xml:id="d001l111" n="111">Rhodica Vragna simul, dehinc Suvignachia tectum,</l>
                <l xml:id="d001l112" n="112">Et Pedemontani subditur ora soli.</l>
                <l xml:id="d001l113" n="113">Bellunum et pinguis regio laudata Trivici,</l>
                <l xml:id="d001l114" n="114">Atque Lupoglaum Bersechiumque ferax:</l>
                <l xml:id="d001l115" n="115">Mimmia Cuslachum Gornichia Vercericumque</l>
                <l xml:id="d001l116" n="116">Pascua dehinc Vremi, Castoa, Clana Promum.</l>
                <l xml:id="d001l117" n="117">Deditio quando haec nullo ordine facta locorum est,</l>
                <l xml:id="d001l118" n="118">Nec seriem certam, candide lector, habes.</l>
                <l xml:id="d001l119" n="119">Ut fortuna tulit sua quenque aut terror adegit</l>
                <l xml:id="d001l120" n="120">Subdita felici colla dedere iugo.</l>
                <l xml:id="d001l121" n="121">Hoc musa expressit perque intervalla cucurrit:</l>
                <l xml:id="d001l122" n="122">Ut faceret ratio Consiliumque fuit.</l>
                <l xml:id="d001l123" n="123">Pluraque quid referam? Quicquid Germanus in Istris</l>
                <l xml:id="d001l124" n="124">Rex habuit, quicquid barbara terra fuit,</l>
                <l xml:id="d001l125" n="125">A Tergestinis ad Fluminis oppida capti</l>
                <l xml:id="d001l126" n="126">Possidet adriacis urbs metuenda vadis.</l>
                <l xml:id="d001l127" n="127">Ausoniam posthac gens si qua invadet, eodem</l>
                <l xml:id="d001l128" n="128">Eventu latias impia tentet opes.</l>
                <l xml:id="d001l129" n="129">Non herulus nostras, non miles gothicus arces</l>
                <l xml:id="d001l130" n="130">Impetat, Alanae Vandalicaeve manus.</l>
                <l xml:id="d001l131" n="131">Obstruxit solitos aditus pia cura potentis</l>
                <l xml:id="d001l132" n="132">Nunc populi et certo limite clausit iter.</l>
                <l xml:id="d001l133" n="133">Salve magna parens populis urbs nata tuendis,</l>
                <l xml:id="d001l134" n="134">Italiae custos perpetuumque decus.</l>
                <l xml:id="d001l135" n="135">Te dominam undisoni gentes dixere profundi,</l>
                <l xml:id="d001l136" n="136">Te mare, te passim terra subacta colit.</l>
                <l xml:id="d001l137" n="137">Seu pacem seu bellum velis, te sceptra verentur</l>
                <l xml:id="d001l138" n="138">Armaque deponunt nec minus illa movent.</l>
                <l xml:id="d001l139" n="139">Tu nunquam dominum cunctis ex gentibus una</l>
                <l xml:id="d001l140" n="140">Experta es nullo tempore passa iugum,</l>
                <l xml:id="d001l141" n="141">Te populi aurorae mirentur, et occiduus sol,</l>
                <l xml:id="d001l142" n="142">Arctos et a medio fervidus axe dies.</l>
                <l xml:id="d001l143" n="143">Salve iterum Latii columen, spes unica rerum,</l>
                <l xml:id="d001l144" n="144">Barbaricae quoties intumuere minae.</l>
                <l xml:id="d001l145" n="145">Imperii tibi sit limes gangetica tellus,</l>
                <l xml:id="d001l146" n="146">Et Gaditani serviat unda freti.</l>
            </div1>
        </body>
    </text>
</TEI>
