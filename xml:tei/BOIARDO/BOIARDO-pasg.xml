<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BOIARDO-pasg">
                    <title>pastoralia, redazione G</title>
                    <title type="short">pastoralia G</title>
                    <abbr>past. G</abbr>
                    <bibl>S. Carrai, 1996</bibl>
                </title>
                <author xml:id="BOIARDO" n="180.000">
                    <name>Boiardo, Matteo Maria</name>
                    <date>Scandiano 1441 - Reggio Emilia 1494</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Matteo Maria Boiardo</persName>
                    <abbr>BOIARDO</abbr>
                </author>
                <respStmt>
                    <resp>Reference basis text</resp>
                    <name>S. Carrai, 1996</name>
                </respStmt>
            </titleStmt>
            <extent>
                <measure unit="words" quantity="5185">5185</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>S. Carrai, 1996</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>2.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Cristina Zanatta</bibl>
                </head>
                <p xml:id="d001l1" n="0|1">Syringa</p>
                <lb/>
                <p xml:id="d001l2" n="0|2">Pan</p>
                <l xml:id="d001l3" n="1">Sum deus et nemorum custos, mea numina servant</l>
                <l xml:id="d001l4" n="2">Menalus et viridis celeberrima silva Lycaei</l>
                <l xml:id="d001l5" n="3">Et iuga frondosis Nonacria consita plantis.</l>
                <l xml:id="d001l6" n="4">Liquimus Arcadiam, namque illic dulcia rumpunt</l>
                <l xml:id="d001l7" n="5">Carmina diverso crepitantia tympana cantu.</l>
                <l xml:id="d001l8" n="6">Tum Scytha pascentes per florea rura capellas</l>
                <l xml:id="d001l9" n="7">Abstrahit et dominos, viduantur pascua dulci</l>
                <l xml:id="d001l10" n="8">Carmine et abductis iam squallent arva iuvencis,</l>
                <l xml:id="d001l11" n="9">Ilicet exosi strepitus et tristia bella</l>
                <l xml:id="d001l12" n="10">Vidimus ancipiti quae quondam subdita Iano</l>
                <l xml:id="d001l13" n="11">Pascua, et ad notas iamdudum Tibridis undas</l>
                <l xml:id="d001l14" n="12">Flevimus: hic olim, teneros dum Tityrus haedos</l>
                <l xml:id="d001l15" n="13">Colligit, arguta cecinit mea carmina cantu</l>
                <l xml:id="d001l16" n="14">Montibus Ausoniis, sed dum cupit aspera Martis</l>
                <l xml:id="d001l17" n="15">Praelia et ingenti sordentes pulvere turmas</l>
                <l xml:id="d001l18" n="16">Dicere deserui calamos ceu Strymonis undas.</l>
                <p xml:id="d001l19" n="16|1">Poeman</p>
                <l xml:id="d001l20" n="17">Sic tua Partheniae venerentur numina nymphae</l>
                <l xml:id="d001l21" n="18">Frigidaque Arcadiae regio, sic turgida puri</l>
                <l xml:id="d001l22" n="19">Flumina Ladonis, veneretur et arduus Azan.</l>
                <l xml:id="d001l23" n="20">Maxime pastorum custos, te cedere fas est:</l>
                <l xml:id="d001l24" n="21">Maius ab aethereo numen mihi missus Olympo</l>
                <l xml:id="d001l25" n="22">Inclitus Alcides; illi mea munera sunt haec</l>
                <l xml:id="d001l26" n="23">Candida purpureum variantia poma colorem.</l>
                <l xml:id="d001l27" n="24">Illum ego seu calamis, liquido seu gutture ludam,</l>
                <l xml:id="d001l28" n="25">Laudibus exornans meritis, super aethera tollo:</l>
                <l xml:id="d001l29" n="26">Sit licet ille tuo cantari carmine dignus,</l>
                <l xml:id="d001l30" n="27">Nec mea Sicanios moduletur tibia cantus.</l>
                <p xml:id="d001l31" n="27|1">Pan</p>
                <l xml:id="d001l32" n="28">Cedimus et solo superari nomine fas est</l>
                <l xml:id="d001l33" n="29">Herculis: hoc etenim silvas et pascua nomen</l>
                <l xml:id="d001l34" n="30">Iampridem implevit, fortissima colla leonis</l>
                <l xml:id="d001l35" n="31">Fregit et Antaeum fatalibus abstulit arvis.</l>
                <l xml:id="d001l36" n="32">Nil iuvat aeripedem cervam fuga, nil iuvat hydram</l>
                <l xml:id="d001l37" n="33">Crescere. Quid referam Cretaei cornua tauri</l>
                <l xml:id="d001l38" n="34">Fracta? Quid Hesperii felicia poma draconis</l>
                <l xml:id="d001l39" n="35">Totque sub Herculeo pacatas robore terras?</l>
                <p xml:id="d001l40" n="35|1">Poeman</p>
                <l xml:id="d001l41" n="36">Hic novus Alcides, patriis non degener actis,</l>
                <l xml:id="d001l42" n="37">Rettulit Herculeum meritis et nomine nomen;</l>
                <l xml:id="d001l43" n="38">Qui licet Estensi sit natus sanguine et altis</l>
                <l xml:id="d001l44" n="39">Inclita maiorum decorentur gesta trophaeis,</l>
                <l xml:id="d001l45" n="40">Non tamen huic quisquam sese generosus avorum</l>
                <l xml:id="d001l46" n="41">Conferet, ille licet redeat qui cuspide Mauros</l>
                <l xml:id="d001l47" n="42">Perculit audaces Hispanaque contudit arma;</l>
                <l xml:id="d001l48" n="43">At nova praeclari canerem si principis acta</l>
                <l xml:id="d001l49" n="44">Horrida pascentes turbarent classica tauros.</l>
                <p xml:id="d001l50" n="44|1">Pan</p>
                <l xml:id="d001l51" n="45">Tradimus hos igitur calamos, quibus addere sensus</l>
                <l xml:id="d001l52" n="46">Montibus et rigidis poteris dare pectora saxis.</l>
                <l xml:id="d001l53" n="47">Thracius his Getico deduxit vertice silvas</l>
                <l xml:id="d001l54" n="48">Orpheus, hic Siculi celeberrima carmina vatis</l>
                <l xml:id="d001l55" n="49">Flumina praecipiti tenuerunt concita cursu.</l>
                <p xml:id="d001l56" n="49|1">Poeman</p>
                <l xml:id="d001l57" n="50">Quae tibi tam caro reddam pro munere? Quaenam</l>
                <l xml:id="d001l58" n="51">Thura vel Eois nascentia cinnama campis</l>
                <l xml:id="d001l59" n="52">Reddere sufficiant tali pro munere grates?</l>
                <l xml:id="d001l60" n="53">Te tamen hoc unum super omnia, dive, rogamus</l>
                <l xml:id="d001l61" n="54">(Quo sine quid prosunt oblatae dona cicutae?):</l>
                <l xml:id="d001l62" n="55">Ut comes interea venias dum ludere primo</l>
                <l xml:id="d001l63" n="56">Carmine et incipiam levibus dare sibila cannis.</l>
                <p xml:id="d001l64" n="56|1">Pan</p>
                <l xml:id="d001l65" n="57">Incipe, vicinam comites via ducet ad urbem.</l>
                <p xml:id="d001l66" n="57|1">Poeman</p>
                <l xml:id="d001l67" n="58">"Dicite, Naiades nymphae, si forte per agros</l>
                <l xml:id="d001l68" n="59">Obvius Alcides fuerit, nam ferreus ille</l>
                <l xml:id="d001l69" n="60">Liquit et umbrosis pavidam me credidit antris;</l>
                <l xml:id="d001l70" n="61">Dicite, sic nitidi fontes et flumina circum</l>
                <l xml:id="d001l71" n="62">Errent, ac muti saliant prope littora pisces.</l>
                <l xml:id="d001l72" n="63">Quid fugis incassum? Non te mihi turbida ripis</l>
                <l xml:id="d001l73" n="64">Flumina, non totis rapient cum montibus Alpes:</l>
                <l xml:id="d001l74" n="65">Me fugis immitis. Puerum per saxa, per undas,</l>
                <l xml:id="d001l75" n="66">Per iuga, per saltus quae te male sana requiro,</l>
                <l xml:id="d001l76" n="67">Nec tamen aut fusco tibi sum male grata colore,</l>
                <l xml:id="d001l77" n="68">Nec niger incompto dependet vertice crinis;</l>
                <l xml:id="d001l78" n="69">At quid forma iuvat, si te, mea sola voluptas,</l>
                <l xml:id="d001l79" n="70">Non libet hac mecum pariter considere ripa?</l>
                <l xml:id="d001l80" n="71">Huc ades, hic liquidi labuntur fluminis undae</l>
                <l xml:id="d001l81" n="72">Et viret aprico genialis gramine campus.</l>
                <l xml:id="d001l82" n="73">Aspice, formosae circumstant littora pinus</l>
                <l xml:id="d001l83" n="74">Blandaque submissis aspirat flatibus aura.</l>
                <l xml:id="d001l84" n="75">Credimus, an totis facies infixa medullis</l>
                <l xml:id="d001l85" n="76">Herculis eludit? Meus, en meus advenit ille!"</l>
                <p xml:id="d001l86" n="76|1">Pan</p>
                <l xml:id="d001l87" n="77">Ardua marmoreo iamdudum culmine turris</l>
                <l xml:id="d001l88" n="78">Cernitur: haec Mutina est. Ingentia respice, Poeman,</l>
                <l xml:id="d001l89" n="79">Moeniaque et pinnas et culmina celsa domorum.</l>
                <p xml:id="d001l90" n="79|1">Poeman</p>
                <l xml:id="d001l91" n="80">Cernimus, atque alias non unas vidimus arces,</l>
                <l xml:id="d001l92" n="81">Et tamen hanc nunquam me sors mea duxit ad urbem</l>
                <l xml:id="d001l93" n="82">Nec notum Herculeo radiet qua regia tecto.</l>
                <p xml:id="d001l94" n="82|1">Pan</p>
                <l xml:id="d001l95" n="83">Dicam ego, tu memori quae dicam mente repone.</l>
                <l xml:id="d001l96" n="84">Proxima vicini cum primum culmina pontis</l>
                <l xml:id="d001l97" n="85">Liqueris, haec recto ducet te semita cursu,</l>
                <l xml:id="d001l98" n="86">Crux tibi quadrivio donec sese ardua campo</l>
                <l xml:id="d001l99" n="87">Offeret, hinc laeva tandem se parte verendi</l>
                <l xml:id="d001l100" n="88">Herculis aula tibi celebrataque tecta patebunt.</l>
                <l xml:id="d001l101" n="89">Iam satis ac nimium tenuerunt verba: timendum est</l>
                <l xml:id="d001l102" n="90">Candida ne aeratae claudantur limina portae.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Cristina Zanatta</bibl>
                </head>
                <p xml:id="d002l1" n="0|1">Phyliroe</p>
                <lb/>
                <p xml:id="d002l2" n="0|2">Tityrus</p>
                <l xml:id="d002l3" n="1">Vos eritis silvae testes, vos flumina vosque</l>
                <l xml:id="d002l4" n="2">Numina silvarum, tuque, o clarissime Titan,</l>
                <l xml:id="d002l5" n="3">Vos eritis testes mortem quod demorer ultra</l>
                <l xml:id="d002l6" n="4">Invitus, pigeat tristem quod ducere vitam;</l>
                <l xml:id="d002l7" n="5">Namque, meum sidus postquam fera fata tulerunt</l>
                <l xml:id="d002l8" n="6">Phyliroemque meis oculis spectare negatum,</l>
                <l xml:id="d002l9" n="7">Vivere quid libeat? Quid tantis tundere caelum</l>
                <l xml:id="d002l10" n="8">Amplius alloquiis immotaque numina prodest?</l>
                <p xml:id="d002l11" n="8|1">Lynces</p>
                <l xml:id="d002l12" n="9">Quale sonat dulci turtur viduata marito</l>
                <l xml:id="d002l13" n="10">Carmen et aeriae celso de vertice quercus</l>
                <l xml:id="d002l14" n="11">Argutos iterat questus et flebile cantat,</l>
                <l xml:id="d002l15" n="12">Tale sub adverso cecinit modo conditus antro</l>
                <l xml:id="d002l16" n="13">Tityrus et, caram moerens abiisse puellam,</l>
                <l xml:id="d002l17" n="14">Crudeles superos, crudelia sidera dicit.</l>
                <l xml:id="d002l18" n="15">Hoc si forte placet, positi sub caespite, Barge,</l>
                <l xml:id="d002l19" n="16">Aspera sollicitae discamus vulnera mentis.</l>
                <p xml:id="d002l20" n="16|1">Bargus</p>
                <l xml:id="d002l21" n="17">Quis deus optanti, quis te mihi, Tityre, casus</l>
                <l xml:id="d002l22" n="18">Obtulit? Arrident nostris bona numina votis.</l>
                <l xml:id="d002l23" n="19">Siste gradum, Lynca: non me Rhodopeius aeque</l>
                <l xml:id="d002l24" n="20">Detineat vates, non me vocalis Arion,</l>
                <l xml:id="d002l25" n="21">Carmina mirantem solitus delphina movere.</l>
                <p xml:id="d002l26" n="21|1">Tityrus</p>
                <l xml:id="d002l27" n="22">Felix qui cara pariter comitante puella</l>
                <l xml:id="d002l28" n="23">Tartareas sedes nigrique Acheruntis ad undam</l>
                <l xml:id="d002l29" n="24">Descendit: gratos non illum cernere vultus</l>
                <l xml:id="d002l30" n="25">Infernae prohibent leges, non ille dolore</l>
                <l xml:id="d002l31" n="26">Angitur assiduo nec mortem perditus orat.</l>
                <l xml:id="d002l32" n="27">Quid non esse velim? Pecudes sua gramina pascunt,</l>
                <l xml:id="d002l33" n="28">Laeta saginatus iacet ad praesepia taurus,</l>
                <l xml:id="d002l34" n="29">Libera per campos curisque soluta vagatur</l>
                <l xml:id="d002l35" n="30">Cerva, et aves vacuum volitant per inane, marinos</l>
                <l xml:id="d002l36" n="31">Per fluctus placidi ludunt, per flumina pisces;</l>
                <l xml:id="d002l37" n="32">At me durus Amor, rubro seu littore Phoebus</l>
                <l xml:id="d002l38" n="33">Tollitur Hesperiis seu idem conditur oris,</l>
                <l xml:id="d002l39" n="34">Urget, et in nostro fixi stant pectore vultus</l>
                <l xml:id="d002l40" n="35">Et flavi crines et candida colla puellae.</l>
                <l xml:id="d002l41" n="36">Illam ego per silvas, illam per saxa nivesque</l>
                <l xml:id="d002l42" n="37">Aspicio: ah puris quoties offertur in undis,</l>
                <l xml:id="d002l43" n="38">Montibus ah quotiens viridique sub arboris umbra!</l>
                <p xml:id="d002l44" n="38|1">Lynces</p>
                <l xml:id="d002l45" n="39">Barge, quid Aoniis cantaret blandius antris</l>
                <l xml:id="d002l46" n="40">Dircaeus vates, acri seu captus amore</l>
                <l xml:id="d002l47" n="41">Mulceret tenues modulatis versibus auras,</l>
                <l xml:id="d002l48" n="42">Seu vulsas rupes et grandia carmine saxa</l>
                <l xml:id="d002l49" n="43">Duceret ac tremulis montana cacumina silvis?</l>
                <l xml:id="d002l50" n="44">Desine mirari: pulchram si fata dedissent</l>
                <l xml:id="d002l51" n="45">Phyliroem aspicere, effluerent tibi carmina, Lynca,</l>
                <l xml:id="d002l52" n="46">Tigribus et torvis lacrimas motura leaenis.</l>
                <p xml:id="d002l53" n="46|1">Tityrus</p>
                <l xml:id="d002l54" n="47">Quid iuvat in terris ablata degere vita,</l>
                <l xml:id="d002l55" n="48">Semper et assiduis superos lassare querelis?</l>
                <l xml:id="d002l56" n="49">Postquam (dulce nihil sperant mea lumina) ... postquam</l>
                <l xml:id="d002l57" n="50">Lux mea luce caret, fortes agitare palaestras</l>
                <l xml:id="d002l58" n="51">Odimus et trepidis pedicas componere cervis;</l>
                <l xml:id="d002l59" n="52">Nec nos Pierii cantus nec carmina, nec nos</l>
                <l xml:id="d002l60" n="53">Oblectant agiles per florea rura choreae,</l>
                <l xml:id="d002l61" n="54">Quaeque olim fuerant animo gratissima nostro</l>
                <l xml:id="d002l62" n="55">Iam sordent: vacuos per pascua longa recessus</l>
                <l xml:id="d002l63" n="56">Quaerimus et pavidis pendentia saxa ruinis.</l>
                <l xml:id="d002l64" n="57">Ite procul, pecudes, procul hinc, mea cura capellae:</l>
                <l xml:id="d002l65" n="58">Solus ego ad solos gemitus effundere montes</l>
                <l xml:id="d002l66" n="59">Vadam, si lacrimis insanus desinat ardor.</l>
                <l xml:id="d002l67" n="60">Me iubar exoriens, me sidera cuncta gementem</l>
                <l xml:id="d002l68" n="61">Aspicient, hiemis seu frigora dura ruentem</l>
                <l xml:id="d002l69" n="62">Tixiniam sistent, seu torrida suxerit aestas.</l>
                <l xml:id="d002l70" n="63">Demens, qui lacrimis crudeles cedere Parcas</l>
                <l xml:id="d002l71" n="64">Credis! Threicii non si tibi carmina vatis</l>
                <l xml:id="d002l72" n="65">Carminibus valeas optatam accersere mortem.</l>
                <l xml:id="d002l73" n="66">Vos, montes, potius, potius miserescite, rupes,</l>
                <l xml:id="d002l74" n="67">Obruite hunc miserum tantisque exolvite curis.</l>
                <l xml:id="d002l75" n="68">Sed quid ego incassum surdis mea carmina fundo</l>
                <l xml:id="d002l76" n="69">Rupibus? Insanos tollet mors una dolores.</l>
                <l xml:id="d002l77" n="70">Pronus ab exosis subiecta in flumina saxis</l>
                <l xml:id="d002l78" n="71">Deferar, inque imo submersum turbida fundo</l>
                <l xml:id="d002l79" n="72">Unda teget Situlae. Tu nostri causa doloris,</l>
                <l xml:id="d002l80" n="73">Nympha, vale: pecudes, saltus, armenta, valete.</l>
                <p xml:id="d002l81" n="73|1">Bargus</p>
                <l xml:id="d002l82" n="74">Surgamus ne forte dolor iam saevius urgens</l>
                <l xml:id="d002l83" n="75">Praecipites saxis artus dare cogat amantem.</l>
                <p xml:id="d002l84" n="75|1">Lynces</p>
                <l xml:id="d002l85" n="76">Tityre, quid sola tecum sub rupe volutas?</l>
                <l xml:id="d002l86" n="77">Quid tantum lacrimis divosque hominesque lacessis?</l>
                <l xml:id="d002l87" n="78">Quis tibi finis erit? Viventia lumina pacem</l>
                <l xml:id="d002l88" n="79">Abstulerant, eadem pacem tibi mortua demunt.</l>
                <l xml:id="d002l89" n="80">Sit pudor insano tantum indulgere labori.</l>
                <p xml:id="d002l90" n="80|1">Tityrus</p>
                <l xml:id="d002l91" n="81">Iamdudum, Lynca, perii cum candida caelum</l>
                <l xml:id="d002l92" n="82">Phyliroem subiit, miserum nunc perdere mens est</l>
                <l xml:id="d002l93" n="83">Corpus et ablatae comitem me adiungere nymphae.</l>
                <p xml:id="d002l94" n="83|1">Bargus</p>
                <l xml:id="d002l95" n="84">Ah, quid ais? Te tantum ergo rapit improbus ardor?</l>
                <l xml:id="d002l96" n="85">Quae tibi causa necis? Num quod tua maxima cura</l>
                <l xml:id="d002l97" n="86">Phyliroe periit? Laetari, Tityre, debes:</l>
                <l xml:id="d002l98" n="87">Illa quod et superum numen formosa deorum</l>
                <l xml:id="d002l99" n="88">Aspicit et flentem caelo te moeret ab alto.</l>
                <p xml:id="d002l100" n="88|1">Tityrus</p>
                <l xml:id="d002l101" n="89">Scimus et haec animo iamdudum, Barge, videmus</l>
                <l xml:id="d002l102" n="90">Omnia, sed dulces quoniam me cernere vultus</l>
                <l xml:id="d002l103" n="91">Dii prohibent, rursus flagranti in pectore curae</l>
                <l xml:id="d002l104" n="92">Ardentes subeunt, damnatae et taedia vitae:</l>
                <l xml:id="d002l105" n="93">Morte mori certum est.</l>
                <p xml:id="d002l106" n="93|1">Bargus</p>
                <l xml:id="d002l107" n="93" part="F">Sed longe tristius illa</l>
                <l xml:id="d002l108" n="94">Est aliquid: sonti scelerum tibi cernere dirae</l>
                <l xml:id="d002l109" n="95">Ultrices dabitur, non quae cupis ora puellae.</l>
                <l xml:id="d002l110" n="96">Quin potius placidis mecum secede sub umbris</l>
                <l xml:id="d002l111" n="97">Phyliroemque tuam meritis tollemus ad astra</l>
                <l xml:id="d002l112" n="98">Laudibus: alterno resonabunt carmine valles.</l>
                <p xml:id="d002l113" n="98|1">Tityrus</p>
                <l xml:id="d002l114" n="99">Perge, sequar: forsan melior fortuna paratur.</l>
                <lb/>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Cristina Zanatta</bibl>
                </head>
                <p xml:id="d003l1" n="0|1">Eripoemenon</p>
                <lb/>
                <p xml:id="d003l2" n="0|2">Poeman</p>
                <l xml:id="d003l3" n="1">Alter ab Arcadia, Siculis de montibus alter</l>
                <l xml:id="d003l4" n="2">Venimus, Alcide, quo dudum nominis usque</l>
                <l xml:id="d003l5" n="3">Fama tui venit: placidas ne cantibus aures</l>
                <l xml:id="d003l6" n="4">Te pigeat praebere, dabunt haec carmina forsan</l>
                <l xml:id="d003l7" n="5">Nomen in extremis victurus finibus olim.</l>
                <l xml:id="d003l8" n="6">Sic et Dardanii iuvenes et pulcher Adonis</l>
                <l xml:id="d003l9" n="7">Ignotos inter saltus et pascua noti:</l>
                <l xml:id="d003l10" n="8">Accipe nos igitur, princeps invicte, paratos</l>
                <l xml:id="d003l11" n="9">Versibus et dulci pariter contendere cantu;</l>
                <l xml:id="d003l12" n="10">Sic tua te virtus et dextrae insigna fortis</l>
                <l xml:id="d003l13" n="11">Aeternum terris servent, sic aurea nobis</l>
                <l xml:id="d003l14" n="12">Saecula et innocui vigeant, te principe, mores.</l>
                <p xml:id="d003l15" n="12|1">Hercules</p>
                <l xml:id="d003l16" n="13">Quin agite et viridi mecum considite in herba,</l>
                <l xml:id="d003l17" n="14">Et varios inter flores alterna ciete</l>
                <l xml:id="d003l18" n="15">Carmina? Tuque prior, primum mihi cognite, Poeman,</l>
                <l xml:id="d003l19" n="16">Incipe; carminibus totidem, Silvane, sequeris.</l>
                <p xml:id="d003l20" n="16|1">Poeman</p>
                <l xml:id="d003l21" n="17">Horrida diffugiunt glacialis tempora brumae</l>
                <l xml:id="d003l22" n="18">Et nivibus positis placidi mitescere montes</l>
                <l xml:id="d003l23" n="19">Incipiunt, incipiam pariter cantare Citherym.</l>
                <p xml:id="d003l24" n="19|1">Silvanus</p>
                <l xml:id="d003l25" n="20">Seu ver florigerum, seu torrida venerit aestas,</l>
                <l xml:id="d003l26" n="21">Sive erit autumnus, hiemis sive frigora, semper</l>
                <l xml:id="d003l27" n="22">Diceris nostris, Cardelia, versibus: et te</l>
                <l xml:id="d003l28" n="23">Silvestres referent a nostro carmine picae.</l>
                <p xml:id="d003l29" n="23|1">Poeman</p>
                <l xml:id="d003l30" n="24">Solibus hibernis, aestiva blandior umbra,</l>
                <l xml:id="d003l31" n="25">Blandior his undis et dulci blandior aura,</l>
                <l xml:id="d003l32" n="26">Huc ades, o mea cura: quid est quod silva moretur?</l>
                <l xml:id="d003l33" n="27">Illa riget dumis, virides tenet illa colubros.</l>
                <p xml:id="d003l34" n="27|1">Silvanus</p>
                <l xml:id="d003l35" n="28">Rupibus asperior, ventosa surdior unda,</l>
                <l xml:id="d003l36" n="29">Et levibus foliis volucrique incertior Euro,</l>
                <l xml:id="d003l37" n="30">Quid tam lenta venis? Quid enim est quod silva moretur?</l>
                <l xml:id="d003l38" n="31">Illa tenet colubros, duris riget illa rubetis.</l>
                <p xml:id="d003l39" n="31|1">Poeman</p>
                <l xml:id="d003l40" n="32">Hic nivei flores, croceis variantibus adsunt,</l>
                <l xml:id="d003l41" n="33">Hic umbrae tenues, quas frondea proiicit arbor,</l>
                <l xml:id="d003l42" n="34">Et puri fontes et gramina laeta Cytheri:</l>
                <l xml:id="d003l43" n="35">O utinam hic libeat mecum tibi ducere vitam!</l>
                <p xml:id="d003l44" n="35|1">Silvanus</p>
                <l xml:id="d003l45" n="36">Tecum ego dumosos colles et terga nivosae</l>
                <l xml:id="d003l46" n="37">Alpis, et abrupta qua pendet rupe Fananum</l>
                <l xml:id="d003l47" n="38">Quaque magis rigidi consurgunt saxa Lonati,</l>
                <l xml:id="d003l48" n="39">Tecum ego desertas colerem, Cardelia, silvas.</l>
                <p xml:id="d003l49" n="39|1">Poeman</p>
                <l xml:id="d003l50" n="40">Quae iuga, qui colles, qui vos tenuere recessus,</l>
                <l xml:id="d003l51" n="41">Dicite, Hamadryades, superis cum cessit ab oris</l>
                <l xml:id="d003l52" n="42">Candida Phyliroe? Lacrimis rorare supremos</l>
                <l xml:id="d003l53" n="43">Ite, piae, cineres et dona novissima ferte.</l>
                <p xml:id="d003l54" n="43|1">Silvanus</p>
                <l xml:id="d003l55" n="44">Fleverunt moestae crudelia funera nymphae,</l>
                <l xml:id="d003l56" n="45">Phyliroes tumulum lacrimis sparsere, rosisque</l>
                <l xml:id="d003l57" n="46">Et ferrugineas violas et candida circum</l>
                <l xml:id="d003l58" n="47">Lilia purpureosque piae posuere hyacinthos.</l>
                <p xml:id="d003l59" n="47|1">Poeman</p>
                <l xml:id="d003l60" n="48">Diligit et versus et carmina nostra Cytheris,</l>
                <l xml:id="d003l61" n="49">Nam modo cum canerem cantus lasciva notabat,</l>
                <l xml:id="d003l62" n="50">Spectari et cupiens corylos agitabat et inde</l>
                <l xml:id="d003l63" n="51">Visa sub umbrosis latitabat pendula ramis.</l>
                <p xml:id="d003l64" n="51|1">Silvanus</p>
                <l xml:id="d003l65" n="52">At mea me solum spirat Cardelia, solum</l>
                <l xml:id="d003l66" n="53">Ardet, nam levibus quoties per plana veredis</l>
                <l xml:id="d003l67" n="54">Auritos agito lepores aut retia servo,</l>
                <l xml:id="d003l68" n="55">Haec furtim sequitur venantemque et sedula servat.</l>
                <p xml:id="d003l69" n="55|1">Poeman</p>
                <l xml:id="d003l70" n="56">Quid non cogit Amor? Tunc dicere carmina primum</l>
                <l xml:id="d003l71" n="57">Coepimus et primum moeditatos fundere versus</l>
                <l xml:id="d003l72" n="58">Ille dedit cantus nobis artemque loquendi,</l>
                <l xml:id="d003l73" n="59">Castaliis melior nymphis et Apolline maior.</l>
                <p xml:id="d003l74" n="59|1">Silvanus</p>
                <l xml:id="d003l75" n="60">Primus Amor docuit varias componere voces</l>
                <l xml:id="d003l76" n="61">Et dare disparibus resonantia verba cicutis,</l>
                <l xml:id="d003l77" n="62">Primus et insuetos querulo de gutture cantus</l>
                <l xml:id="d003l78" n="63">Duxit, et argutas docuit cantare volucres.</l>
                <p xml:id="d003l79" n="63|1">Poeman</p>
                <l xml:id="d003l80" n="64">Pastores, avidas fluvio prohibete capellas</l>
                <l xml:id="d003l81" n="65">Atque arcete procul pecudes, mala vipera ripas</l>
                <l xml:id="d003l82" n="66">Incolit: ah miseris ne forte occurrat et atros</l>
                <l xml:id="d003l83" n="67">Adiiciat morsus, et tristia vincula nectat!</l>
                <p xml:id="d003l84" n="67|1">Silvanus</p>
                <l xml:id="d003l85" n="68">Huc, pueri, cohibete greges, ubi plurima surgunt</l>
                <l xml:id="d003l86" n="69">Gramina et horrenti pecudes defendit ab Euro</l>
                <l xml:id="d003l87" n="70">Collis, et Herculeo tuti sub nomine saltus</l>
                <l xml:id="d003l88" n="71">Ullas nec metuunt pestes nec bella luporum.</l>
                <p xml:id="d003l89" n="71|1">Poeman</p>
                <l xml:id="d003l90" n="72">Hic aestu pereunt fontes, sine gramine tellus</l>
                <l xml:id="d003l91" n="73">Tristis inersque iacet, morbo periere capellae</l>
                <l xml:id="d003l92" n="74">Et steriles raris resonant mugitibus agri,</l>
                <l xml:id="d003l93" n="75">Ut novus Alcides nostris discessit ab oris.</l>
                <p xml:id="d003l94" n="75|1">Silvanus</p>
                <l xml:id="d003l95" n="76">Piniferi elato laetantur vertice montes,</l>
                <l xml:id="d003l96" n="77">Laetantur silvae, varios laetissima tellus</l>
                <l xml:id="d003l97" n="78">Effundit flores, gaudent volucresque feraeque</l>
                <l xml:id="d003l98" n="79">Herculis adventu, gaudent armenta pecusque.</l>
                <p xml:id="d003l99" n="79|1">Hercules</p>
                <l xml:id="d003l100" n="80">Iam satis alterno certatum carmine, iam nox</l>
                <l xml:id="d003l101" n="81">Nigra subit, grates vobis persolvere dignas</l>
                <l xml:id="d003l102" n="82">Est animus: paribus certantes versibus ambos</l>
                <l xml:id="d003l103" n="83">Ex aequo parili donandos munere duco.</l>
                <l xml:id="d003l104" n="84">Accipite hos igitur corsa de matre gemellos</l>
                <l xml:id="d003l105" n="85">Pugnaces catulos: fures turbamque luporum</l>
                <l xml:id="d003l106" n="86">Nocte sub oscura tuti temnetis, et iidem</l>
                <l xml:id="d003l107" n="87">Per silvas comites perque horrida saxa fugacem</l>
                <l xml:id="d003l108" n="88">Latratu capream laqueos incurrere cogent.</l>
                <p xml:id="d003l109" n="88|1">Poeman</p>
                <l xml:id="d003l110" n="89">Dii tibi pro nobis quae nos non possumus ipsi</l>
                <l xml:id="d003l111" n="90">Reddant, sed tenues si quid cantare cicutae</l>
                <l xml:id="d003l112" n="91">Hae poterunt, totis, princeps, celebrabere silvis.</l>
                <l xml:id="d003l113" n="92">Te fluvii celeres nostrique cacumina montis</l>
                <l xml:id="d003l114" n="93">Laeta canent, nec tam vocali carmine Daphnis</l>
                <l xml:id="d003l115" n="94">Notus erit, quamquam formoso nobilis ore</l>
                <l xml:id="d003l116" n="95">Fulgeat et puris nomen sibi poscat in astris,</l>
                <l xml:id="d003l117" n="96">Nec qui flaventes haedera cohibente capillos</l>
                <l xml:id="d003l118" n="97">Incedit curru domitoque insignis Eoo</l>
                <l xml:id="d003l119" n="98">Ad iuga virgatas cohibet considere tigres.</l>
                <l xml:id="d003l120" n="99">Sed iam crebra polo collucent sidera: eamus.</l>
            </div1>
            <div1 xml:id="d005" type="section" decls="#md" met="H">
                <head>
                    <title>5</title>
                    <abbr>5</abbr>
                    <bibl source="digital">Cristina Zanatta</bibl>
                </head>
                <p xml:id="d005l1" n="0|1">Silva</p>
                <lb/>
                <p xml:id="d005l2" n="0|2">Lycanor</p>
                <l xml:id="d005l3" n="1">Quam bene nunc dulci tenuis sonat aura susurro</l>
                <l xml:id="d005l4" n="2">Amnicolas inter salices, et frondea nutant</l>
                <l xml:id="d005l5" n="3">Virgulta excelsoque agitantur vertice pinus;</l>
                <l xml:id="d005l6" n="4">Quam bene vicino respondent murmure ripae:</l>
                <l xml:id="d005l7" n="5">Molliaque argutos invitant sibila cantus.</l>
                <p xml:id="d005l8" n="5|1">Menalcas</p>
                <l xml:id="d005l9" n="6">Vera refers, utinam comitem sors candida Bargum</l>
                <l xml:id="d005l10" n="7">Adderet, huic parili certaret carmine contra</l>
                <l xml:id="d005l11" n="8">Tityrus, immotas solitus deducere quercus.</l>
                <p xml:id="d005l12" n="8|1">Lycanor</p>
                <l xml:id="d005l13" n="9">Quod cupis, id cupimus, prohibent sed fata, Menalca:</l>
                <l xml:id="d005l14" n="10">Alter enim circum pecudes et pinguia circum</l>
                <l xml:id="d005l15" n="11">Armenta, oblitus nemorum, noctesque diesque</l>
                <l xml:id="d005l16" n="12">Perditur, et tenues norunt sua carmina lanae;</l>
                <l xml:id="d005l17" n="13">Alter Hamadryades et florida rura Lycaei</l>
                <l xml:id="d005l18" n="14">Deseruit, celsasque vagus dum fertur ad arces</l>
                <l xml:id="d005l19" n="15">Ardentes acies et regum praelia tentat.</l>
                <l xml:id="d005l20" n="16">Quandoquidem in silvis pudor est considere doctos</l>
                <l xml:id="d005l21" n="17">Armaque vocales cupiunt horrenda poetae,</l>
                <l xml:id="d005l22" n="18">Nos, quibus ingenium, quibus ardua verba, Lycanor,</l>
                <l xml:id="d005l23" n="19">Deficiunt, humili celebremus carmine silvas.</l>
                <l xml:id="d005l24" n="20">Incipe, sic viridi consurgant laeta Vesevo</l>
                <l xml:id="d005l25" n="21">Gramina, sic pingues redeant cum matribus agni</l>
                <l xml:id="d005l26" n="22">Plenaque foecundis concrescant ubera foetis.</l>
                <p xml:id="d005l27" n="22|1">Menalcas</p>
                <l xml:id="d005l28" n="23">Incipiam, melior cantu meliora rependes.</l>
                <l xml:id="d005l29" n="24">Postquam nulla meum pietas miserata dolorem</l>
                <l xml:id="d005l30" n="25">Subvenit, extremo frondentes carmine silvas</l>
                <l xml:id="d005l31" n="26">Alloquar, hae nullos solitae contemnere questus.</l>
                <l xml:id="d005l32" n="27">Scitis enim, quercus celsoque cacumine fagi</l>
                <l xml:id="d005l33" n="28">Fraxineumque nemus viridantisque ilicis arbor,</l>
                <l xml:id="d005l34" n="29">Scitis enim quales gemitus, quae carmina fundam.</l>
                <l xml:id="d005l35" n="30">Quamque libens repetam signatum in cortice nomen;</l>
                <l xml:id="d005l36" n="31">Scitis et ut totis flagrantem saeva medullis</l>
                <l xml:id="d005l37" n="32">Rideat et, laeto spectans incendia vultu,</l>
                <l xml:id="d005l38" n="33">Improba iuratosque Deos et numina temnat.</l>
                <l xml:id="d005l39" n="34">Posthac dulce nihil, semper mihi lumina fletu</l>
                <l xml:id="d005l40" n="35">Turgida et extremo singultus pectore ducti;</l>
                <l xml:id="d005l41" n="36">Nil gelidi fontes, nil gramina laeta pecusque,</l>
                <l xml:id="d005l42" n="37">Serpentesve iuvant hederae, non fluminis unda</l>
                <l xml:id="d005l43" n="38">Et virides circum ripae, non roscida ramis</l>
                <l xml:id="d005l44" n="39">Mala iuvant plenis, non flexi palmitis umbra</l>
                <l xml:id="d005l45" n="40">Displicet haec querulos fundens mea tibia versus:</l>
                <l xml:id="d005l46" n="41">Et vitam pariter carmenque exosus et artem</l>
                <l xml:id="d005l47" n="42">Posse mori optarim, ni spes procul aurea nobis</l>
                <l xml:id="d005l48" n="43">Mutatosque deos, melioraque pectora monstret.</l>
                <p xml:id="d005l49" n="43|1">Lycanor</p>
                <l xml:id="d005l50" n="44">Non ita populeo madidus sub vertice mergus</l>
                <l xml:id="d005l51" n="45">Laetatur nitido pennas ostendere Phoebo,</l>
                <l xml:id="d005l52" n="46">Nec tantum rapido cervus deprensus ab aestu</l>
                <l xml:id="d005l53" n="47">Nare per aequoreos fluctus, per flumina gaudet,</l>
                <l xml:id="d005l54" n="48">Quantum ego divino laetatus carmine, quo te</l>
                <l xml:id="d005l55" n="49">Sistere crediderim fluvios, quo ducere montes,</l>
                <l xml:id="d005l56" n="50">Culte puer: non haec reddemus verba vicissim,</l>
                <l xml:id="d005l57" n="51">Sed quocumque modo nostra haec incondita dicam.</l>
                <p xml:id="d005l58" n="51|1">Menalcas</p>
                <l xml:id="d005l59" n="52">Incipe, sic numquam foetas variatus asyllus</l>
                <l xml:id="d005l60" n="53">Exagitet, pecorique tuo nec tabida pestis</l>
                <l xml:id="d005l61" n="54">Ingruat aut fato pereant urgente capellae.</l>
                <p xml:id="d005l62" n="54|1">Lycanor</p>
                <l xml:id="d005l63" n="55">Felices ripae, fortunatissima puri</l>
                <l xml:id="d005l64" n="56">Unda lacus, vestro candentia membra liquore</l>
                <l xml:id="d005l65" n="57">Perfudit vestris mea lux sua corpora lymphis:</l>
                <l xml:id="d005l66" n="58">Hic posuit gressus, memini, iam nuda decoros</l>
                <l xml:id="d005l67" n="59">Et niveis pedibus gaudentia gramina pressit.</l>
                <l xml:id="d005l68" n="60">Nil reor in terris formosius ulla tulisse</l>
                <l xml:id="d005l69" n="61">Saecula seu roseam Chlorim seu Phyllida iactent.</l>
                <l xml:id="d005l70" n="62">Aureus e cultu fulgebat vertice crinis</l>
                <l xml:id="d005l71" n="63">Perque humeros, ludens, per cycnea colla volabat;</l>
                <l xml:id="d005l72" n="64">Alba genas, tenui leviter suffusa rubore,</l>
                <l xml:id="d005l73" n="65">Flectebat dulci radiantia lumina risu:</l>
                <l xml:id="d005l74" n="66">Lumina queis purus astrorum cederet ardor.</l>
                <l xml:id="d005l75" n="67">Pectora quid dicam geminis decorata papillis?</l>
                <l xml:id="d005l76" n="68">Quid femur, aut niveo planum sub pectore ventrem?</l>
                <l xml:id="d005l77" n="69">Brachia quo laudem, teretes quo carmine suras?</l>
                <l xml:id="d005l78" n="70">Posthac triste nihil sperent mea lumina iam se</l>
                <l xml:id="d005l79" n="71">Cernere, dumque meo stabunt in pectore vultus</l>
                <l xml:id="d005l80" n="72">Formosi (stabunt autem dum vita manebit),</l>
                <l xml:id="d005l81" n="73">Hoc nemus, hi montes et erunt haec flumina nobis</l>
                <l xml:id="d005l82" n="74">Sacra: nec intonso tantum Parnassia rupes</l>
                <l xml:id="d005l83" n="75">Clara deo colitur, nec tantum grata Dianae</l>
                <l xml:id="d005l84" n="76">Eurotae Oebalii venerantur flumina nymphae.</l>
                <l xml:id="d005l85" n="77">Sic mihi felices servent pia numina cursus.</l>
                <l xml:id="d005l86" n="78">Hei mihi! Quam vereor constans ut fixaque in iisdem</l>
                <l xml:id="d005l87" n="79">Legibus aut vultu maneat fortuna sereno!</l>
                <p xml:id="d005l88" n="79|1">Menalcas</p>
                <l xml:id="d005l89" n="80">Digna satis tali quaenam pro carmine dona</l>
                <l xml:id="d005l90" n="81">Sperem posse dari? Non tantum roscida prata</l>
                <l xml:id="d005l91" n="82">Mane placent pecori, nec tantum salsa capellis</l>
                <l xml:id="d005l92" n="83">Gramina, non virides silvae, non pascua cervis.</l>
                <l xml:id="d005l93" n="84">Haec tamen, egregio quamvis indigna labore,</l>
                <l xml:id="d005l94" n="85">Munera habe: haec calamo quondam mihi parta sonanti</l>
                <l xml:id="d005l95" n="86">Pocula maioris calamis cessura poetae,</l>
                <l xml:id="d005l96" n="87">Fagina, sed torno docti laborata Comastis;</l>
                <l xml:id="d005l97" n="88">Herculis in medio fulgent insignia nostri,</l>
                <l xml:id="d005l98" n="89">Narcissus bicolor solidoque adamante revinctus.</l>
                <p xml:id="d005l99" n="89|1">Lycanor</p>
                <l xml:id="d005l100" n="90">Quis queat egregiis culto cum carmine donis</l>
                <l xml:id="d005l101" n="91">Condignos versus et munera digna referre?</l>
                <l xml:id="d005l102" n="92">Non si compta deus formet mihi carmina, non si</l>
                <l xml:id="d005l103" n="93">Multa Tarentinos pascat mihi bucula campos.</l>
                <l xml:id="d005l104" n="94">Hanc tamen, ut nostri subeat te cura, catellam</l>
                <l xml:id="d005l105" n="95">Accipe: dent superi maius quodcumque mereris.</l>
                <lb/>
            </div1>
            <div1 xml:id="d006" type="section" decls="#md" met="H">
                <head>
                    <title>6</title>
                    <abbr>6</abbr>
                    <bibl source="digital">Cristina Zanatta</bibl>
                </head>
                <p xml:id="d006l1" n="0|1">Herodia</p>
                <lb/>
                <l xml:id="d006l2" n="1">Pallida rorantes fugiebant sidera currus</l>
                <l xml:id="d006l3" n="2">Solis et umbrosae cedebant tempora noctis,</l>
                <l xml:id="d006l4" n="3">Solus ego, in silvis, qua proxima prata Capello</l>
                <l xml:id="d006l5" n="4">Unda strepit Situlae, per devia rura vagabar.</l>
                <l xml:id="d006l6" n="5">Ecce sub adversa videor mihi carmina rupe</l>
                <l xml:id="d006l7" n="6">Audisse Orpheis dicuntur qualia chordis</l>
                <l xml:id="d006l8" n="7">Exisse, aut dulci memoratur qualia cantu</l>
                <l xml:id="d006l9" n="8">Doctus Maenaliis Pan evolvisse sub antris.</l>
                <l xml:id="d006l10" n="9">Accedo, ut clari pateat mihi carminis autor:</l>
                <l xml:id="d006l11" n="10">Stabat Michalii Bargus sub vertice montis</l>
                <l xml:id="d006l12" n="11">Mollia Pierio fundens modulamina versu;</l>
                <l xml:id="d006l13" n="12">Circum agiles ludunt satyri nymphaeque decentes,</l>
                <l xml:id="d006l14" n="13">Auscultant rigidae nutanti vertice quercus,</l>
                <l xml:id="d006l15" n="14">Graminis oblitae, accipiunt et blanda iuvencae</l>
                <l xml:id="d006l16" n="15">Carmina, et arguti quatiunt capita ardua montes.</l>
                <l xml:id="d006l17" n="16">Ille canit: duro genitam cum robore prolem</l>
                <l xml:id="d006l18" n="17">Hesperiam patrio pulsus Saturnus Olympo</l>
                <l xml:id="d006l19" n="18">Accepit, moresque novos, nova nomina fecit;</l>
                <l xml:id="d006l20" n="19">Saecula tum Iano narrat regnata bifronti</l>
                <l xml:id="d006l21" n="20">Et saturnigenam maculoso tegmine Picum</l>
                <l xml:id="d006l22" n="21">Reddit avem, et comites variarum monstra ferarum,</l>
                <l xml:id="d006l23" n="22">Et Diomedeos comites dat carpere purum</l>
                <l xml:id="d006l24" n="23">Aera, queis niveis circumdat corpora pennis;</l>
                <l xml:id="d006l25" n="24">Tum canit et doctas ausum irridere choreas</l>
                <l xml:id="d006l26" n="25">Nympharum, viridi conclusum cortice corpus</l>
                <l xml:id="d006l27" n="26">Pastoris tristi iam stirps oleagina succo;</l>
                <l xml:id="d006l28" n="27">Vertumnumque canit, varias cui sumere formas</l>
                <l xml:id="d006l29" n="28">Fas erat, huic et fas placuit si ponere sumptas;</l>
                <l xml:id="d006l30" n="29">Et Samium canit ille senem, qua mente deorum</l>
                <l xml:id="d006l31" n="30">Noverit affatus, ut totis obruta terris</l>
                <l xml:id="d006l32" n="31">Callidus eruerit Naturae arcana potentis;</l>
                <l xml:id="d006l33" n="32">Iungit et Etruscis praesago pectore glebis</l>
                <l xml:id="d006l34" n="33">Concrevisse Tagen, primus qui noscere fibras</l>
                <l xml:id="d006l35" n="34">Coeperit et dubios avium prescire volatus;</l>
                <l xml:id="d006l36" n="35">Parrhasiosque refert equites Herilumque subactum</l>
                <l xml:id="d006l37" n="36">Viribus Evandri, toties qui cuspide fixus</l>
                <l xml:id="d006l38" n="37">Et toties Stygio fuerit revocatus ab amne;</l>
                <l xml:id="d006l39" n="38">Nec minus Iliacas acies totamque furenti</l>
                <l xml:id="d006l40" n="39">Hesperiam bello praestanti carmine miscet;</l>
                <l xml:id="d006l41" n="40">Addit et Idaco prognatas vertice pinus</l>
                <l xml:id="d006l42" n="41">Nympharum species notum iam nare per aequor;</l>
                <l xml:id="d006l43" n="42">Adduntur gemini Mavortia pignora fratres,</l>
                <l xml:id="d006l44" n="43">Horrida villosae lambentes ubera matris;</l>
                <l xml:id="d006l45" n="44">Tum magis et docto Romanum carmine cantat</l>
                <l xml:id="d006l46" n="45">Nomen, et ancipiti iussos certare duello</l>
                <l xml:id="d006l47" n="46">Tergeminos iuvenes diversisque acta quadrigis</l>
                <l xml:id="d006l48" n="47">Membra ducis memorat; mox nomina clara Metellos</l>
                <l xml:id="d006l49" n="48">Torquatosque refert, insignis Marte Camillus</l>
                <l xml:id="d006l50" n="49">Additur et clarum cui contulit Africa nomen.</l>
                <l xml:id="d006l51" n="50">Tandem grandiloquo Borseas carmine laudes</l>
                <l xml:id="d006l52" n="51">Incipit: audito siluerunt nomine venti</l>
                <l xml:id="d006l53" n="52">Turbidaque immoto stupuerunt flumina cursu,</l>
                <l xml:id="d006l54" n="53">Illius ad nomen flexere cacumina quercus</l>
                <l xml:id="d006l55" n="54">Et proni intonso nutarunt vertice montes.</l>
                <l xml:id="d006l56" n="55">Ille decus mirum formoso in corpore cantat,</l>
                <l xml:id="d006l57" n="56">Ore Iovi ut similis, ut Phoebo crinibus utque</l>
                <l xml:id="d006l58" n="57">Brachia Threicii tulerit cum pectore Martis.</l>
                <l xml:id="d006l59" n="58">Nec minus ut prima quondam flagrante iuventa,</l>
                <l xml:id="d006l60" n="59">Arma calens et equos, victricia signa Philippi</l>
                <l xml:id="d006l61" n="60">Cum tulit, oblatas patriaeque ut sumpsit habenas</l>
                <l xml:id="d006l62" n="61">Utque, truci armorum strepitu lituisque sonante</l>
                <l xml:id="d006l63" n="62">Italia et totae fremerent cum praelia gentes</l>
                <l xml:id="d006l64" n="63">Vicinae, placida populos in pace quietos</l>
                <l xml:id="d006l65" n="64">Continuit, procul hinc et tristia reppulit arma.</l>
                <l xml:id="d006l66" n="65">Salve, Estense decus, terrarum gloria Borse,</l>
                <l xml:id="d006l67" n="66">Quo duce sideribus terras Astrea relictis</l>
                <l xml:id="d006l68" n="67">Incolit, et prisci rursum quo principe mores</l>
                <l xml:id="d006l69" n="68">Aureaque aeterni redierunt otia veris;</l>
                <l xml:id="d006l70" n="69">Salve, Estense decus, sub quo fulgentia tuti</l>
                <l xml:id="d006l71" n="70">Agmina et horrendos nescimus classica cantu.</l>
                <l xml:id="d006l72" n="71">Quid dicam? Herculeum merito cum carmine nomen</l>
                <l xml:id="d006l73" n="72">Extulit et clarae primos ab origine gentis</l>
                <l xml:id="d006l74" n="73">Ante canens atavos quales cum sancta subactis</l>
                <l xml:id="d006l75" n="74">Iura darent populis, quales cum praelia duri</l>
                <l xml:id="d006l76" n="75">Martis et eversos agerent immaniter hostes.</l>
                <l xml:id="d006l77" n="76">Cum te tantorum caneret superator avorum,</l>
                <l xml:id="d006l78" n="77">Alcide, et stricto celebraret carmine laudes</l>
                <l xml:id="d006l79" n="78">Egregias tua facta canens: te vivida virtus,</l>
                <l xml:id="d006l80" n="79">Te vigor herculeus, te formosissima pulchri</l>
                <l xml:id="d006l81" n="80">Corporis effigies et munera Palladis ornant.</l>
                <l xml:id="d006l82" n="81">Tu Calabrum cuneos Siculasque invicte phalanges</l>
                <l xml:id="d006l83" n="82">Eruis; haud olim puerum Pandonius heros</l>
                <l xml:id="d006l84" n="83">Terruit, immani quamvis se corpore et armis</l>
                <l xml:id="d006l85" n="84">Obtulerit; non te segnem sensere feroces</l>
                <l xml:id="d006l86" n="85">Ambraciae populi quamvis et flectere habenas</l>
                <l xml:id="d006l87" n="86">Et iaculum excusso docti intorquere lacerto;</l>
                <l xml:id="d006l88" n="87">Non te dira lues, fulvi mala cura metalli,</l>
                <l xml:id="d006l89" n="88">Elatum tenues aurasque et sidera supra</l>
                <l xml:id="d006l90" n="89">Extulit, aeternumque dedit per saecula nomen.</l>
                <l xml:id="d006l91" n="90">Haec memini doctum vario modulamine Bargum</l>
                <l xml:id="d006l92" n="91">Fudisse atque altos retulisse haec carmina montes,</l>
                <l xml:id="d006l93" n="92">Oblatasque hederas et Bacchica festa canenti,</l>
                <l xml:id="d006l94" n="93">Et circum in numerum, manibus per mutua nexis,</l>
                <l xml:id="d006l95" n="94">Formosas tenuem Dryadas duxisse choream,</l>
                <l xml:id="d006l96" n="95">Mollia composito rumpentes gramina passu;</l>
                <l xml:id="d006l97" n="96">Et memini nullo saltantes ordine Faunos</l>
                <l xml:id="d006l98" n="97">Silvanos Satyrosque et caetera numina ruris,</l>
                <l xml:id="d006l99" n="98">Donec stellato succedens Cynthia caelo</l>
                <l xml:id="d006l100" n="99">Compulit et vatem turbamque relinquere saltus.</l>
            </div1>
            <div1 xml:id="d008" type="section" decls="#md" met="H">
                <head>
                    <title>8</title>
                    <abbr>8</abbr>
                    <bibl source="digital">Cristina Zanatta</bibl>
                </head>
                <p xml:id="d008l1" n="0|1">Philicodiae</p>
                <lb/>
                <l xml:id="d008l2" n="1">Urebat iuvenem Moerim formosa Cytheris,</l>
                <l xml:id="d008l3" n="2">Ardebat roseam iuvenis Philotida Bargus;</l>
                <l xml:id="d008l4" n="3">Docti ambo calamis et cantu doctus uterque,</l>
                <l xml:id="d008l5" n="4">Assueti versus alternaque carmina semper</l>
                <l xml:id="d008l6" n="5">Dicere et urentes pectus depromere flammas,</l>
                <l xml:id="d008l7" n="6">Cumque pruinosa noctis raresceret umbra</l>
                <l xml:id="d008l8" n="7">Purus et innumeris splendesceret ignibus aether,</l>
                <l xml:id="d008l9" n="8">Haec Moeris viridi de cespite carmina fudit.</l>
                <p xml:id="d008l10" n="8|1">Moeris</p>
                <l xml:id="d008l11" n="9">"Frigida somnifera iam cedent tempora noctis</l>
                <l xml:id="d008l12" n="10">Fervidus et roseo radiabit lumine Titan,</l>
                <l xml:id="d008l13" n="11">Iamque erit ut caram liceat mihi visere nympham.</l>
                <l xml:id="d008l14" n="12">Abdere quid cessas rorantia Lucifer astra?</l>
                <l xml:id="d008l15" n="13">O bene candenti certantia colla ligustro,</l>
                <l xml:id="d008l16" n="14">O bene sideribus certantia lumina puris,</l>
                <l xml:id="d008l17" n="15">At vos, Phryxaei vincentes vellera capri,</l>
                <l xml:id="d008l18" n="16">Per caput, o crines, per candida colla decori:</l>
                <l xml:id="d008l19" n="17">En erit ut vestro pascam mea lumina visu?</l>
                <l xml:id="d008l20" n="18">Abdere quid cessas rorantia Lucifer astra?</l>
                <l xml:id="d008l21" n="19">Exere formosos sol formosissime currus,</l>
                <l xml:id="d008l22" n="20">Exere: sic virides lauri tua lucida semper</l>
                <l xml:id="d008l23" n="21">Et iubar et longi circumdent tempora crines!</l>
                <l xml:id="d008l24" n="22">Purpureum iam tolle caput, mea vota moraris!</l>
                <l xml:id="d008l25" n="23">Abdere quid cessas rorantia Lucifer astra?</l>
                <l xml:id="d008l26" n="24">Qui potuit flavam iuvenis vidisse Cytherim</l>
                <l xml:id="d008l27" n="25">Et non extremis flagrantia tela medullis</l>
                <l xml:id="d008l28" n="26">Sentit, et insolitos non pectore concipit ignes,</l>
                <l xml:id="d008l29" n="27">Alpinas idem glacies et frigora nudus</l>
                <l xml:id="d008l30" n="28">Transeat et, rapidi fulget cum stella Leonis,</l>
                <l xml:id="d008l31" n="29">Apula sollicito transmittat pascua cursu.</l>
                <l xml:id="d008l32" n="30">Paulatim fugiunt tenebrae, lux proxima surgit.</l>
                <l xml:id="d008l33" n="31">Abdere quid cessas rorantia Lucifer astra?</l>
                <l xml:id="d008l34" n="32">Cum subit in mentem Maiis quae verba Calendis</l>
                <l xml:id="d008l35" n="33">Dixeris et iuncta dederis quae foedera dextra,</l>
                <l xml:id="d008l36" n="34">Ardua stellati videor mihi culmina caeli</l>
                <l xml:id="d008l37" n="35">Tangere et elato sublimen vertice Olympum;</l>
                <l xml:id="d008l38" n="36">Cum rursus video quali te lumine spectet,</l>
                <l xml:id="d008l39" n="37">Quodque dolet, quali spectetur lumine Lynces,</l>
                <l xml:id="d008l40" n="38">Mens abit: hanc roseo reddent tua lumina vultu.</l>
                <l xml:id="d008l41" n="39">Abdere quid cessas rorantia Lucifer astra?</l>
                <l xml:id="d008l42" n="40">Proxima cum primum se lux dabit aurea terris</l>
                <l xml:id="d008l43" n="41">Invisum multo pellemus munere Lyncen:</l>
                <l xml:id="d008l44" n="42">Sunt gemini variis praestantes pellibus haedi</l>
                <l xml:id="d008l45" n="43">Munera formosae dudum servata puellae,</l>
                <l xml:id="d008l46" n="44">Sunt grege de niveo tenuissima vellera et agnus</l>
                <l xml:id="d008l47" n="45">Mollia nigranti vestitus tergora lana;</l>
                <l xml:id="d008l48" n="46">Roscida venturo vanescunt sidera Phoebo</l>
                <l xml:id="d008l49" n="47">Testaturque diem cantu cristata volucris,</l>
                <l xml:id="d008l50" n="48">Integrat en moestis cantus Philomela querelis,</l>
                <l xml:id="d008l51" n="49">Et lepus et pavidae petiere cubilia damae.</l>
                <l xml:id="d008l52" n="50">Abdidit exoriens rorantia Lucifer astra".</l>
                <l xml:id="d008l53" n="51">Sic Moeris, Situlae at rapido de flumine Bargus</l>
                <l xml:id="d008l54" n="52">Protinus hoc sequitur fugientia sidera cantu.</l>
                <p xml:id="d008l55" n="52|1">Bargus</p>
                <l xml:id="d008l56" n="53">"Conquerar in tenera praecordia dura puella</l>
                <l xml:id="d008l57" n="54">Quantaque laudatae sit vana superbia frontis.</l>
                <l xml:id="d008l58" n="55">Luserit et quoties pereuntem perfida dicam.</l>
                <l xml:id="d008l59" n="56">Audiet haec superum genitor, si talia curat.</l>
                <l xml:id="d008l60" n="57">Si tibi Riphaeis certantia colla pruinis</l>
                <l xml:id="d008l61" n="58">Dant animos, si te geminum tua lumina sidus,</l>
                <l xml:id="d008l62" n="59">Si tollunt flavi tenuissima fila capilli</l>
                <l xml:id="d008l63" n="60">Hisque ego dissimiles longe tibi visus et impar,</l>
                <l xml:id="d008l64" n="61">Fallere me ficto quid te iuvat, improba, vultu?</l>
                <l xml:id="d008l65" n="62">Audiet haec superum genitor, si talia curat.</l>
                <l xml:id="d008l66" n="63">Quod si forte mea nil tangunt taedia mortis,</l>
                <l xml:id="d008l67" n="64">Te propter moriar, famam at male sana sequacem</l>
                <l xml:id="d008l68" n="65">Te timuisse decet: crudelem cuncta loquentur</l>
                <l xml:id="d008l69" n="66">Saecula, crudelem tellus et pontus et aer.</l>
                <l xml:id="d008l70" n="67">Audiet haec superum genitor, si talia curat.</l>
                <l xml:id="d008l71" n="68">Ah formosa silex, ah durum pectore marmor!</l>
                <l xml:id="d008l72" n="69">Ipsa vides nostris flammas errare medullis,</l>
                <l xml:id="d008l73" n="70">Nostra vides quanto populentur viscera ab igne,</l>
                <l xml:id="d008l74" n="71">Nec tamen ipsa doles, morti ast me ferrea tradis.</l>
                <l xml:id="d008l75" n="72">Ibo et qua gelidi tolluntur saxa Fanani</l>
                <l xml:id="d008l76" n="73">Dulcibus immoriar lacrimis et, robore querno</l>
                <l xml:id="d008l77" n="74">Incumbens, solis prodam mea vulnera silvis.</l>
                <l xml:id="d008l78" n="75">Audiet haec superum genitor, si talia curat.</l>
                <l xml:id="d008l79" n="76">Cum menti subeunt quae quondam perfida nobis</l>
                <l xml:id="d008l80" n="77">Dixisti ("in viridi nascentur palmite glandes,</l>
                <l xml:id="d008l81" n="78">Vina dabunt quercus, cum te mea vita relinquam"),</l>
                <l xml:id="d008l82" n="79">Mens fugit et saxum sublimi in vertice malim</l>
                <l xml:id="d008l83" n="80">Esse rude, immensos quam tot perferre dolores.</l>
                <l xml:id="d008l84" n="81">Haeccine iurati dederas quae pignora amoris</l>
                <l xml:id="d008l85" n="82">Et superi testes et quae mihi plurima servo?</l>
                <l xml:id="d008l86" n="83">Audiet haec superum genitor, si talia curat.</l>
                <l xml:id="d008l87" n="84">Est mihi quem dederas olim, cum candida fulsit</l>
                <l xml:id="d008l88" n="85">Illa dies, textus stipula flavente galerus</l>
                <l xml:id="d008l89" n="86">Atque avido ingentes stimulos fixura dolori,</l>
                <l xml:id="d008l90" n="87">Serpilla et violae fulvis religata capillis:</l>
                <l xml:id="d008l91" n="88">His ego necquicquam fletus lamentaque fundam.</l>
                <l xml:id="d008l92" n="89">Audiet haec superum genitor, si talia curat.</l>
                <l xml:id="d008l93" n="90">Audiet haec, pietas si qua est, et pontus et aether</l>
                <l xml:id="d008l94" n="91">Fluminaque et montes, atque omnis daedala tellus;</l>
                <l xml:id="d008l95" n="92">Audiet haec primo qui nunc aperitur Eoo</l>
                <l xml:id="d008l96" n="93">Phoebus et ardentes iunxit quae Aurora iugales</l>
                <l xml:id="d008l97" n="94">Fulgentem roseo faciem suffusa colore.</l>
                <l xml:id="d008l98" n="95">Sed quid ego, ah demens, caelestia sidera tundo?</l>
                <l xml:id="d008l99" n="96">Audiit haec superum genitor, nec talia curat".</l>
            </div1>
            <div1 xml:id="d009" type="section" decls="#md" met="H">
                <head>
                    <title>9</title>
                    <abbr>9</abbr>
                    <bibl source="digital">Cristina Zanatta</bibl>
                </head>
                <p xml:id="d009l1" n="0|1">Hercules</p>
                <lb/>
                <p xml:id="d009l2" n="0|2">Tytirus</p>
                <l xml:id="d009l3" n="1">Dulcia si quando nobis nunc carmina nymphae</l>
                <l xml:id="d009l4" n="2">Dicite, Pierides, nunc vestris vocibus Eglem</l>
                <l xml:id="d009l5" n="3">Prodere et arguto meditamur tollere cantu.</l>
                <l xml:id="d009l6" n="4">Eri mihi turbati siluerunt murmura ponti</l>
                <l xml:id="d009l7" n="5">Horridaque immitis posuerunt sibila venti.</l>
                <p xml:id="d009l8" n="5|1">Corydon</p>
                <l xml:id="d009l9" n="6">Quo te cantantem, quo te via ducit euntem</l>
                <l xml:id="d009l10" n="7">Tityre? Ni pigeat, comites cantabimus ambo.</l>
                <p xml:id="d009l11" n="7|1">Tytirus</p>
                <l xml:id="d009l12" n="8">Quam, mihi gratus ades, Corydon! Te nuper amoenas</l>
                <l xml:id="d009l13" n="9">Quaesitum ad ripas Situlae iam linquere saltus</l>
                <l xml:id="d009l14" n="10">Dilectos dudum, dilectaque carmina tristes</l>
                <l xml:id="d009l15" n="11">Dixerunt pueri: nunc quo tibi tendere cura est?</l>
                <p xml:id="d009l16" n="11|1">Corydon</p>
                <l xml:id="d009l17" n="12">Haec mihi quae geritur viridi sub tegmine pica</l>
                <l xml:id="d009l18" n="13">Herculis augustum didicit iam prodere nomen</l>
                <l xml:id="d009l19" n="14">Innumerosque canit duro sub rege labores:</l>
                <l xml:id="d009l20" n="15">Hanc domino ferimus, domino qui solus honores</l>
                <l xml:id="d009l21" n="16">Herculis egregios et nomina vera meretur.</l>
                <p xml:id="d009l22" n="16|1">Tytirus</p>
                <l xml:id="d009l23" n="17">Felices pueri quibus hoc sub principe tuta</l>
                <l xml:id="d009l24" n="18">Arva iacent! Non vos sinuoso vipera tractu</l>
                <l xml:id="d009l25" n="19">Alligat aut torvi violentia dira leonis</l>
                <l xml:id="d009l26" n="20">Exagitat trepidos, non vos rapit atra luporum</l>
                <l xml:id="d009l27" n="21">Ingluvies, tuti tondent sua prata iuvenci</l>
                <l xml:id="d009l28" n="22">Et tutae passim fontes et flumina circum</l>
                <l xml:id="d009l29" n="23">Pascuntur pecudes et gramina laeta capellae;</l>
                <l xml:id="d009l30" n="24">Vos quoque blanda quies viridique sub arbore somnus</l>
                <l xml:id="d009l31" n="25">Detinet ad placidas vicini fluminis undas,</l>
                <l xml:id="d009l32" n="26">Alite sub nivea magnoque sola Tonanti</l>
                <l xml:id="d009l33" n="27">Fertque refertque faces et turbida fulmina portat,</l>
                <l xml:id="d009l34" n="28">Et deus Herculeo tutatur nomine campos,</l>
                <l xml:id="d009l35" n="29">Nec tristes acies nec praelia dura timetis.</l>
                <p xml:id="d009l36" n="29|1">Corydon</p>
                <l xml:id="d009l37" n="30">Non alias virides maiori pondere ramos</l>
                <l xml:id="d009l38" n="31">Grandia suppositis traxerunt poma columnis,</l>
                <l xml:id="d009l39" n="32">Ante nec aut pecudes maiori candida partu</l>
                <l xml:id="d009l40" n="33">Pignora protulerunt, toties nec foeta capella.</l>
                <l xml:id="d009l41" n="34">Herculis adventu surgentia gramina campo</l>
                <l xml:id="d009l42" n="35">Creverunt, placidae placidis in montibus umbrae.</l>
                <l xml:id="d009l43" n="36">Illi notus ego, nobis sunt munera ab illo</l>
                <l xml:id="d009l44" n="37">Tigridis exuviae cinctumque virentibus olim</l>
                <l xml:id="d009l45" n="38">Hoc hederis baculum, nunc gestans aurea texta.</l>
                <p xml:id="d009l46" n="38|1">Tytirus</p>
                <l xml:id="d009l47" n="39">Magna dedit nec tanti, Corydon, te muneris umquam</l>
                <l xml:id="d009l48" n="40">Immemorem esse decet, non si tibi longa dabuntur</l>
                <l xml:id="d009l49" n="41">Saecula cornicis, vivacis saecula cervi.</l>
                <p xml:id="d009l50" n="41|1">Corydon</p>
                <l xml:id="d009l51" n="42">Tityre, tunc madido frondebunt cana decembri</l>
                <l xml:id="d009l52" n="43">Lilia, tunc gelidis rorabit nubibus ardens</l>
                <l xml:id="d009l53" n="44">Sirius et tardi properabunt claustra Bootae</l>
                <l xml:id="d009l54" n="45">Cum meus ille meo labetur pectore divus.</l>
                <p xml:id="d009l55" n="45|1">Tytirus</p>
                <l xml:id="d009l56" n="46">Si libet, hunc ambo pariter cantemus: et ille</l>
                <l xml:id="d009l57" n="47">Me quoque consimili nexu constrinxit amoris</l>
                <l xml:id="d009l58" n="48">Quantum non hederae vitem, non vitis amicam</l>
                <l xml:id="d009l59" n="49">Brachia fundentem quae circum amplectitur ulmum.</l>
                <p xml:id="d009l60" n="49|1">Corydon</p>
                <l xml:id="d009l61" n="50">Quid faciam? Princeps laudari dignus, at ingens</l>
                <l xml:id="d009l62" n="51">Gloria praecipuis iam dudum ornata triumphis</l>
                <l xml:id="d009l63" n="52">Cum subit, imbelles trepidant nova pondera Musae.</l>
                <p xml:id="d009l64" n="52|1">Tytirus</p>
                <l xml:id="d009l65" n="53">Incipe quae quondam prima te luce canentem</l>
                <l xml:id="d009l66" n="54">Sensimus arguti gelida de rupe Capelli:</l>
                <l xml:id="d009l67" n="55">"Plaudite, Hamadryades, viridique ex arbore sertum</l>
                <l xml:id="d009l68" n="56">Implicet errantes per candida colla capillos,</l>
                <l xml:id="d009l69" n="57">Nam meus Alcides patrias remeavit ad arces,</l>
                <l xml:id="d009l70" n="58">Plaudite, iucundo resonent sua littora plausu!"</l>
                <p xml:id="d009l71" n="58|1">Corydon</p>
                <l xml:id="d009l72" n="59">Non indigna petis, sed nobis tendere ad urbem</l>
                <l xml:id="d009l73" n="60">Est opus et domino ferre haec munuscula nostro;</l>
                <l xml:id="d009l74" n="61">Nunc etiam medio Titan subvectus Olympo</l>
                <l xml:id="d009l75" n="62">Tollitur et timeo ne longis tempora desint</l>
                <l xml:id="d009l76" n="63">Versibus, aut nigra rumpantur carmina nocte.</l>
                <p xml:id="d009l77" n="63|1">Tytirus</p>
                <l xml:id="d009l78" n="64">Est iter huc etiam nobis, nam poma favosque</l>
                <l xml:id="d009l79" n="65">Hos Mutinam ferimus: tecum veniemus ad urbem</l>
                <l xml:id="d009l80" n="66">Et, quando iuvenes ambo, cantemus euntes.</l>
                <p xml:id="d009l81" n="66|1">Corydon</p>
                <l xml:id="d009l82" n="67">Cantemus cecini dudum quae carmina dum me</l>
                <l xml:id="d009l83" n="68">Spectaret placido cantantem lumine princeps:</l>
                <l xml:id="d009l84" n="69">"Florida lascivi redierunt tempora veris</l>
                <l xml:id="d009l85" n="70">Et frondosa virent surgentis brachia silvae,</l>
                <l xml:id="d009l86" n="71">Picta colorato variatur gramine tellus</l>
                <l xml:id="d009l87" n="72">Puraque desertis decrescunt flumina ripis.</l>
                <l xml:id="d009l88" n="73">Nunc decet urgentes animi deponere curas</l>
                <l xml:id="d009l89" n="74">Et comptum varia crinem cohibere corona,</l>
                <l xml:id="d009l90" n="75">Nunc decet ad festas iuvenem lusisse choreas:</l>
                <l xml:id="d009l91" n="76">Sparge rosam et placidi veniant bona numina Bacchi!"</l>
                <l xml:id="d009l92" n="77">Vel quae iamdudum nymphis modulata canebam</l>
                <l xml:id="d009l93" n="78">Frigida qua celeris labuntur flumina Circae:</l>
                <l xml:id="d009l94" n="79">"Mollis Amor blanda perfusus membra quiete</l>
                <l xml:id="d009l95" n="80">Accubat et placidum suspirat naribus ignem,</l>
                <l xml:id="d009l96" n="81">Spicula nequicquam nullo custode sub alta</l>
                <l xml:id="d009l97" n="82">Fixa iacent pinu: celeres properate, Napaeae,</l>
                <l xml:id="d009l98" n="83">Ite simul, roseae Dryades, rapite arma suisque</l>
                <l xml:id="d009l99" n="84">Praelia temnentem puerum configite telis!"</l>
                <p xml:id="d009l100" n="84|1">Tytirus</p>
                <l xml:id="d009l101" n="85">Dum te rura tenent, Corydon, tibi numina fontis</l>
                <l xml:id="d009l102" n="86">Castalii varias vario de flore corollas</l>
                <l xml:id="d009l103" n="87">Texunt et liquida laudant tua carmina voce.</l>
                <p xml:id="d009l104" n="87|1">Corydon</p>
                <l xml:id="d009l105" n="88">Quid faciam? Semper ferulis componere vites,</l>
                <l xml:id="d009l106" n="89">Semper et adiunctis componere vitibus ulmos,</l>
                <l xml:id="d009l107" n="90">Errantes pecudes longis servare diebus,</l>
                <l xml:id="d009l108" n="91">Et piget et duro res vix toleranda labore est.</l>
                <l xml:id="d009l109" n="92">Sed procul ad veteris videor mihi compita quercus</l>
                <l xml:id="d009l110" n="93">Cernere equos equitesque: en aspicis? Ille superbum</l>
                <l xml:id="d009l111" n="94">Cornipedem vexans, cui splendet proxima Phoebo</l>
                <l xml:id="d009l112" n="95">Aurea caesaries, cui dulcia lumina fulgent,</l>
                <l xml:id="d009l113" n="96">Ille Sigismundus domini germanus; at ecce</l>
                <l xml:id="d009l114" n="97">Lux mea progreditur: ceu sidere purior omni</l>
                <l xml:id="d009l115" n="98">Lucifer aurato depellit nubila vultu.</l>
                <l xml:id="d009l116" n="99">En vicinus adest, pariter properemus ad illum.</l>
            </div1>
            <div1 xml:id="d010" type="section" decls="#md" met="H">
                <head>
                    <title>10</title>
                    <abbr>10</abbr>
                    <bibl source="digital">Cristina Zanatta</bibl>
                </head>
                <p xml:id="d010l1" n="0|1">Orpheus</p>
                <lb/>
                <l xml:id="d010l2" n="1">Si mea lascivis, princeps invicte, Thalia</l>
                <l xml:id="d010l3" n="2">Carminibus stridens castas tibi verberat aures,</l>
                <l xml:id="d010l4" n="3">Da veniam: primis tibi talia ludimus annis,</l>
                <l xml:id="d010l5" n="4">Dum faciles versus et mollia verba canentem</l>
                <l xml:id="d010l6" n="5">Oblectant, blando dum mens torquetur amore.</l>
                <l xml:id="d010l7" n="6">Tempus erit cum te victricia signa gerentem</l>
                <l xml:id="d010l8" n="7">Nostra triumphali celebrabunt carmina cantu,</l>
                <l xml:id="d010l9" n="8">At nunc coepta sequar. Crudelia numina nymphae</l>
                <l xml:id="d010l10" n="9">Formosum nitidis puerum rapuere sub antris</l>
                <l xml:id="d010l11" n="10">Qui comes Alcidae fatales ire per undas</l>
                <l xml:id="d010l12" n="11">Ausus erat, timidos fluctus cum finderet Argo.</l>
                <l xml:id="d010l13" n="12">Abreptum clari proceres flevere, sed omnes</l>
                <l xml:id="d010l14" n="13">Ante alios magno ploratus ab Hercule fertur:</l>
                <l xml:id="d010l15" n="14">Non illum comites, non illum blandus Iason</l>
                <l xml:id="d010l16" n="15">Eruere inde valent solitoque avertere luctu,</l>
                <l xml:id="d010l17" n="16">Nam gemit et carum delecto perditus ore</l>
                <l xml:id="d010l18" n="17">Clamat Hylam et moestis exposcit vocibus Hylam.</l>
                <l xml:id="d010l19" n="18">Quin etiam pharetras et torvi magna leonis</l>
                <l xml:id="d010l20" n="19">Tegmina et horrentis fortissima robora clavae</l>
                <l xml:id="d010l21" n="20">Fregisse et fluctu referunt mandasse marino.</l>
                <l xml:id="d010l22" n="21">Quas non blanditias, quae non solamina dixit</l>
                <l xml:id="d010l23" n="22">Threiicius vates moturaque verba leaenas?</l>
                <l xml:id="d010l24" n="23">Ille etiam dulci pereuntem flectere cantu</l>
                <l xml:id="d010l25" n="24">Nixus et impulsis lacrimas expellere chordis,</l>
                <l xml:id="d010l26" n="25">Sed neque Pierii cantus nec carmina flentem</l>
                <l xml:id="d010l27" n="26">Ulla movent, quamquam zephyris spirantibus aequor</l>
                <l xml:id="d010l28" n="27">Constitit, et fixo stupuerunt aequore venti</l>
                <l xml:id="d010l29" n="28">E gelidis quamquam torpentia saxa pruinis,</l>
                <l xml:id="d010l30" n="29">Dulciaque arguti senserunt carmina montes,</l>
                <l xml:id="d010l31" n="30">Securas placidi capreas fovere leones</l>
                <l xml:id="d010l32" n="31">Et trepidae medio volucres haesere volatu.</l>
                <l xml:id="d010l33" n="32">Ille, Estense decus, patriae non inscius artis,</l>
                <l xml:id="d010l34" n="33">Venturosque dies et saecula nostra canebat.</l>
                <l xml:id="d010l35" n="34">"Quid gemis, Alcide? - dixit - tua nomina tellus</l>
                <l xml:id="d010l36" n="35">Audiet argoo nondum religata rudente,</l>
                <l xml:id="d010l37" n="36">Te gelidi rapto memorabunt vellere Colchi,</l>
                <l xml:id="d010l38" n="37">Torrida te Libyae rapto Busiride, et olim</l>
                <l xml:id="d010l39" n="38">Pastor ab edomito dives remeabis Hibero;</l>
                <l xml:id="d010l40" n="39">Adde quod hoc nomen sese fortissimus heros</l>
                <l xml:id="d010l41" n="40">Induet, armato cui non impune superbus</l>
                <l xml:id="d010l42" n="41">Occurrat Mavors, cui non Laedeus ovanti</l>
                <l xml:id="d010l43" n="42">Certet equis Castor, celeri nec Delia cursu.</l>
                <l xml:id="d010l44" n="43">Felices populi, felicia tempora! Vobis</l>
                <l xml:id="d010l45" n="44">Delicium humanae servarunt sidera gentis;</l>
                <l xml:id="d010l46" n="45">Illi praecipuas certabunt addere dotes</l>
                <l xml:id="d010l47" n="46">Concordes Parcae: non illum pulcher Apollo</l>
                <l xml:id="d010l48" n="47">Exuperet forma, docto non pectore Pallas.</l>
                <l xml:id="d010l49" n="48">Illius et varia vestigia lambere lynces</l>
                <l xml:id="d010l50" n="49">Cogentur, dominusque virum venerabitur orbis;</l>
                <l xml:id="d010l51" n="50">Terribili ille licet clava spolioque leonis,</l>
                <l xml:id="d010l52" n="51">Lernaeo et careat saturata felle pharetra.</l>
                <l xml:id="d010l53" n="52">Nascere, magna ducum soboles, quo principe rursus</l>
                <l xml:id="d010l54" n="53">Herculis Hesperiae celebrabunt nomine gentes,</l>
                <l xml:id="d010l55" n="54">Nascere, namque tibi plaudet Iovis armiger alis</l>
                <l xml:id="d010l56" n="55">Et dabit ingentes regno superaddere terras:</l>
                <l xml:id="d010l57" n="56">Non etenim antiqui strepitanti flumine cincta</l>
                <l xml:id="d010l58" n="57">Arva Padi, nec te niveis concreta pruinis</l>
                <l xml:id="d010l59" n="58">Ardentem gelidi capient dumeta Lunati,</l>
                <l xml:id="d010l60" n="59">Nec latus Hadriaco pulsatum turbine nec qua</l>
                <l xml:id="d010l61" n="60">Frigida saxosus perstringit Lentia ripas.</l>
                <l xml:id="d010l62" n="61">Gaude igitur felix tantum geniture nepotem</l>
                <l xml:id="d010l63" n="62">Alcide, raptumque suis concede Napaeis</l>
                <l xml:id="d010l64" n="63">Tandem sanus Hylam. Quid flentia lumina torques</l>
                <l xml:id="d010l65" n="64">Altaque laxato suspiria pectore ducis?</l>
                <l xml:id="d010l66" n="65">Tune ille immenso cuius sub robore quondam</l>
                <l xml:id="d010l67" n="66">Concidit argivi populatrix bellua saltus,</l>
                <l xml:id="d010l68" n="67">Cuius terrigenae vultum tremuere gigantes</l>
                <l xml:id="d010l69" n="68">Antaeusque Libys? Muliebri insistere luctu</l>
                <l xml:id="d010l70" n="69">Sit pudor et tenero tantum indulsisse dolori".</l>
                <l xml:id="d010l71" n="70">Orpheus haec olim, sed nunc mihi carmine vero</l>
                <l xml:id="d010l72" n="71">Cantandus venis. Linquam virgulta Lycaei</l>
                <l xml:id="d010l73" n="72">Et nemus et pecudes, teque horrida bella gerentem</l>
                <l xml:id="d010l74" n="73">Dicam, seu puero propior certare duello</l>
                <l xml:id="d010l75" n="74">Ausus es ancipiti, cum te Pandonius heros</l>
                <l xml:id="d010l76" n="75">Robore confisus nimio, confisus et annis,</l>
                <l xml:id="d010l77" n="76">Liquit et obversis convertit terga lupatis</l>
                <l xml:id="d010l78" n="77">Cornipedem crebris pavidum calcaribus urgens;</l>
                <l xml:id="d010l79" n="78">Seu cum ludus erat iuvenum percurrere in hastis</l>
                <l xml:id="d010l80" n="79">Ingentem ut tuleris ingenti robore remum,</l>
                <l xml:id="d010l81" n="80">Tollere quem poterant nixi vix unus et alter:</l>
                <l xml:id="d010l82" n="81">Parthenope hoc vidit, populi videre ducesque,</l>
                <l xml:id="d010l83" n="82">Illeque ab Herculeo signatur nomine remus.</l>
                <l xml:id="d010l84" n="83">Magna quidem sunt haec, iuvenis sed facta. Quid autem</l>
                <l xml:id="d010l85" n="84">Cum vir, cum ductor Siculos Calabrumque fugacem</l>
                <l xml:id="d010l86" n="85">Disiicis, et viso trepidant adamante cohortes</l>
                <l xml:id="d010l87" n="86">Aragonum, cum rex castris Sarnoque relictis</l>
                <l xml:id="d010l88" n="87">Apula veloci transmisit pascua cursu?</l>
                <l xml:id="d010l89" n="88">Ista canam vel quae gestis maiora parantur</l>
                <l xml:id="d010l90" n="89">Gesta tibi. Ingentes, aderint si bella, triumphos</l>
                <l xml:id="d010l91" n="90">Auguror: augurium non hoc mihi pandit Apollo</l>
                <l xml:id="d010l92" n="91">Nec vaga Cirrhaeo vates seclusa sub antro,</l>
                <l xml:id="d010l93" n="92">Sed tua iam caelo et terris bene cognita virtus.</l>
                <l xml:id="d010l94" n="93">Interea has stabulis pergam mandare capellas,</l>
                <l xml:id="d010l95" n="94">Quando umbrae ingentes nec tutum degere silvis</l>
                <l xml:id="d010l96" n="95">Luce sub extrema, ne forte aut turba luporum</l>
                <l xml:id="d010l97" n="96">Ingruat aut imbres subiti. Cras altera reddam</l>
                <l xml:id="d010l98" n="97">Munera: maiori cantandus carmine surgis.</l>
            </div1>
        </body>
    </text>
</TEI>
