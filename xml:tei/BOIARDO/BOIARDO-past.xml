<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BOIARDO-past">
                    <title>pastoralia</title>
                    <title type="short">pastoralia</title>
                    <abbr>past.</abbr>
                    <bibl>S. Carrai, 1996</bibl>
                </title>
                <author xml:id="BOIARDO" n="180.000">
                    <name>Boiardo, Matteo Maria</name>
                    <date>Scandiano 1441 - Reggio Emilia 1494</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Matteo Maria Boiardo</persName>
                    <abbr>BOIARDO</abbr>
                </author>
                <respStmt>
                    <resp>Reference basis text</resp>
                    <name>S. Carrai, 1996</name>
                </respStmt>
            </titleStmt>
            <extent>
                <measure unit="words" quantity="6683">6683</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>S. Carrai, 1996</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Cristina Zanatta</bibl>
                </head>
                <p xml:id="d001l1" n="0|1">Syringa</p>
                <lb/>
                <p xml:id="d001l2" n="0|2">Pan</p>
                <l xml:id="d001l3" n="1">Sum deus et nemorum custos, mea numina servant</l>
                <l xml:id="d001l4" n="2">Menalus et viridis celeberrima silva Lycaei</l>
                <l xml:id="d001l5" n="3">Et iuga frondosis Nonacria consita plantis.</l>
                <l xml:id="d001l6" n="4">Liquimus Arcadiam, namque illic dulcia rumpunt</l>
                <l xml:id="d001l7" n="5">Carmina diverso crepitantia tympana cantu.</l>
                <l xml:id="d001l8" n="6">Tum Scytha pascentes per florida rura capellas</l>
                <l xml:id="d001l9" n="7">Abstrahit et dominos, viduantur pascua dulci</l>
                <l xml:id="d001l10" n="8">Carmine et abductis squalescunt arva iuvencis,</l>
                <l xml:id="d001l11" n="9">Ilicet exosi strepitus et tristia bella</l>
                <l xml:id="d001l12" n="10">Venimus ignotas Tirrheni ad fluminis undas</l>
                <l xml:id="d001l13" n="11">Pascuaque ancipiti iampridem subdita Iano.</l>
                <l xml:id="d001l14" n="12">Hic meus errantes servabat Tityrus haedos</l>
                <l xml:id="d001l15" n="13">Rustica divino permulcens pectora cantu,</l>
                <l xml:id="d001l16" n="14">Cuius et attonitae stupuerunt carmina lynces</l>
                <l xml:id="d001l17" n="15">Blandaque terribiles tenuerunt verba leaenas.</l>
                <l xml:id="d001l18" n="16">Dum tamen horrentis acies et praelia tentat</l>
                <l xml:id="d001l19" n="17">Dicere, deseruit calamos ceu Strymonis undis</l>
                <l xml:id="d001l20" n="18">Candidus infecto suspirat carmine cignus.</l>
                <l xml:id="d001l21" n="19">Nunc tibi, nam virides sordent sine cantibus umbrae,</l>
                <l xml:id="d001l22" n="20">Tradere dignamur pastoria sibila, Poeman.</l>
                <l xml:id="d001l23" n="21">Tu modo per silvas vestigia nostra secutus</l>
                <l xml:id="d001l24" n="22">Horrida Mavortis contingere tela caveto:</l>
                <l xml:id="d001l25" n="23">Nostra sed a nostro ducantur numine verba.</l>
                <p xml:id="d001l26" n="23|1">Poeman</p>
                <l xml:id="d001l27" n="24">Sic tua Partheniae venerentur numina nymphae</l>
                <l xml:id="d001l28" n="25">Frigidaque Arcadiae regio, sic turgida puri</l>
                <l xml:id="d001l29" n="26">Flumina Ladonis venerentur et arduus Azan!</l>
                <l xml:id="d001l30" n="27">Maxime pastorum custos, te cedere fas est:</l>
                <l xml:id="d001l31" n="28">Maius ab aethereo numen mihi missus Olympo</l>
                <l xml:id="d001l32" n="29">Inclitus Alcides; illi mea munera sunt haec</l>
                <l xml:id="d001l33" n="30">Candida purpureum variantia mala colorem.</l>
                <l xml:id="d001l34" n="31">Illum ego seu calamis, liquido seu gutture ludam,</l>
                <l xml:id="d001l35" n="32">Laudibus exornans meritis super omnia tollo:</l>
                <l xml:id="d001l36" n="33">Sit licet ille tuo cantari carmine dignus,</l>
                <l xml:id="d001l37" n="34">Nec mea Sicanios moduletur tibia cantus.</l>
                <p xml:id="d001l38" n="34|1">Pan</p>
                <l xml:id="d001l39" n="35">Cedimus et solo superari nomine fas est</l>
                <l xml:id="d001l40" n="36">Herculis, hoc etenim silvas ac pascua nomen</l>
                <l xml:id="d001l41" n="37">Solvit, et horrendi fortissima colla leonis</l>
                <l xml:id="d001l42" n="38">Fregit et a Libycis Antaeum sustulit arvis.</l>
                <l xml:id="d001l43" n="39">Nil iuvat aeripedem cervam fuga, nil iuvat hydram</l>
                <l xml:id="d001l44" n="40">Crescere. Quid referam Cretaei cornua tauri</l>
                <l xml:id="d001l45" n="41">Fracta? Quid Hesperii felicia poma draconis</l>
                <l xml:id="d001l46" n="42">Totque sub Herculeo pacatas robore terras?</l>
                <l xml:id="d001l47" n="43">Hic novus Alcides, patriis non degener actis,</l>
                <l xml:id="d001l48" n="44">Rettulit Herculeum meritisque et nomine nomen;</l>
                <l xml:id="d001l49" n="45">Qui licet Estensi sit natus sanguine et altis</l>
                <l xml:id="d001l50" n="46">Inclita maiorum decorentur gesta trophaeis,</l>
                <l xml:id="d001l51" n="47">Non tamen huic quisquam sese generosus avorum</l>
                <l xml:id="d001l52" n="48">Conferet, ille licet redeat qui cuspide Mauros</l>
                <l xml:id="d001l53" n="49">Perculit imbelles Hispanaque contudit arma.</l>
                <l xml:id="d001l54" n="50">At nova praeclari canerem si principis acta</l>
                <l xml:id="d001l55" n="51">Stridula pascentes turbarent classica tauros;</l>
                <l xml:id="d001l56" n="52">Sed Iovis imperio nunc dulcia linquimus arva,</l>
                <l xml:id="d001l57" n="53">Grataque formosis Mutinensia rura Napaeis.</l>
                <l xml:id="d001l58" n="54">Tradimus hos igitur calamos, quibus addere sensus</l>
                <l xml:id="d001l59" n="55">Montibus et rigidis poteris dare pectora saxis.</l>
                <l xml:id="d001l60" n="56">Thracius his Getico deduxit vertice silvas</l>
                <l xml:id="d001l61" n="57">Orpheus, his Siculi celeberrima carmina vatis</l>
                <l xml:id="d001l62" n="58">Flumina praecipiti tenuerunt concita cursu.</l>
                <p xml:id="d001l63" n="58|1">Poeman</p>
                <l xml:id="d001l64" n="59">Quae tibi tam caro reddam pro munere? Quaenam</l>
                <l xml:id="d001l65" n="60">Thura vel Eois nascentia cinnama campis</l>
                <l xml:id="d001l66" n="61">Reddere sufficiant tanto pro munere grates?</l>
                <l xml:id="d001l67" n="62">Attamen hoc unum super omnia, dive, rogamus,</l>
                <l xml:id="d001l68" n="63">Quo sine nil prosunt oblatae dona cicutae:</l>
                <l xml:id="d001l69" n="64">Ut comes interea venias dum prima canemus</l>
                <l xml:id="d001l70" n="65">Carmina et incipiam levibus dare sibila cannis.</l>
                <p xml:id="d001l71" n="65|1">Pan</p>
                <l xml:id="d001l72" n="66">Incipe, vicinam comites via ducit ad urbem.</l>
                <p xml:id="d001l73" n="66|1">Poeman</p>
                <l xml:id="d001l74" n="67">"Dicite, Naiades nymphae, si forte per agros</l>
                <l xml:id="d001l75" n="68">Obvius Alcides fuerit: me ferreus ille</l>
                <l xml:id="d001l76" n="69">Liquit et umbrosis pavidam me credidit antris;</l>
                <l xml:id="d001l77" n="70">Dicite, sic nitidi fontes et flumina certent</l>
                <l xml:id="d001l78" n="71">Ludere, et innocui vestigia lambere pisces.</l>
                <l xml:id="d001l79" n="72">Quid fugis incassum? Non te mihi turbida ripis</l>
                <l xml:id="d001l80" n="73">Flumina, non totis rapient cum montibus Alpes.</l>
                <l xml:id="d001l81" n="74">Me fugis? Ah quondam puerum per saxa nivesque,</l>
                <l xml:id="d001l82" n="75">Per iuga, per vacuos saltus male sana sequebar,</l>
                <l xml:id="d001l83" n="76">Nec tamen aut fusco fueram male grata colore,</l>
                <l xml:id="d001l84" n="77">Nec niger obscuro pendebat vertice crinis.</l>
                <l xml:id="d001l85" n="78">Quid mihi forma decens, si te, mea sola voluptas,</l>
                <l xml:id="d001l86" n="79">Non libet hac mecum pariter considere ripa?</l>
                <l xml:id="d001l87" n="80">Huc ades, hic liquidi labuntur fluminis undae,</l>
                <l xml:id="d001l88" n="81">Et viret aprico genialis gramine tellus.</l>
                <l xml:id="d001l89" n="82">Aspice: formosae circumstant littora pinus</l>
                <l xml:id="d001l90" n="83">Blandaque summissis aspirat flatibus aura.</l>
                <l xml:id="d001l91" n="84">Credimus, an totis facies infixa medullis</l>
                <l xml:id="d001l92" n="85">Herculis eludit? Meus, en meus advenit ille!</l>
                <p xml:id="d001l93" n="85|1">Pan</p>
                <l xml:id="d001l94" n="86">Ardua marmoreo iam dudum culmine turris</l>
                <l xml:id="d001l95" n="87">Cernitur: haec Mutina est. Ingentia respice, Poeman,</l>
                <l xml:id="d001l96" n="88">Moeniaque et pinnas et culmina celsa domorum.</l>
                <p xml:id="d001l97" n="88|1">Poeman</p>
                <l xml:id="d001l98" n="89">Cernimus, ast alias iamdudum vidimus urbes</l>
                <l xml:id="d001l99" n="90">Et quibus edidici dicatur brassica caulis,</l>
                <l xml:id="d001l100" n="91">Non tamen hanc umquam me sors mea duxit ad urbem</l>
                <l xml:id="d001l101" n="92">Nec patet Herculeo radiet qua regia culmo.</l>
                <p xml:id="d001l102" n="92|1">Pan</p>
                <l xml:id="d001l103" n="93">Dicam ego, tu vigili quae dicam suscipe mente.</l>
                <l xml:id="d001l104" n="94">Proxima vicini cum primum culmina pontis</l>
                <l xml:id="d001l105" n="95">Liqueris, haec recto ducet te semita cursu,</l>
                <l xml:id="d001l106" n="96">Crux tibi quadrivio donec sese ardua campo</l>
                <l xml:id="d001l107" n="97">Offeret, hinc laeva tandem se parte decori</l>
                <l xml:id="d001l108" n="98">Herculis aula tibi celebrataque tecta patebunt.</l>
                <l xml:id="d001l109" n="99">Sed satis et nimium tenuerunt verba: timendum est</l>
                <l xml:id="d001l110" n="100">Candida ne niveae claudantur limina portae.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Cristina Zanatta</bibl>
                </head>
                <p xml:id="d002l1" n="0|1">Phyliroe</p>
                <lb/>
                <p xml:id="d002l2" n="0|2">Tityrus</p>
                <l xml:id="d002l3" n="1">Vos eritis silvae testes, vos flumina vosque</l>
                <l xml:id="d002l4" n="2">Numina silvarum, tuque, o clarissime Titan,</l>
                <l xml:id="d002l5" n="3">Vos eritis testes mortem quod demorer ultra</l>
                <l xml:id="d002l6" n="4">Invitus, pigeat quod tristem ducere vitam;</l>
                <l xml:id="d002l7" n="5">Namque meum sidus postquam fera fata tulerunt</l>
                <l xml:id="d002l8" n="6">Phyliroemque meis oculis spectare negatum,</l>
                <l xml:id="d002l9" n="7">Vivere quid libeat? Quid tantis tundere caelum</l>
                <l xml:id="d002l10" n="8">Amplius alloquiis immotaque numina prodest?</l>
                <p xml:id="d002l11" n="8|1">Lynces</p>
                <l xml:id="d002l12" n="9">Quale sonat dulci turtur viduata marito</l>
                <l xml:id="d002l13" n="10">Carmen et aeriae celso de vertice quercus</l>
                <l xml:id="d002l14" n="11">Argutos iterat questus et flebile cantat,</l>
                <l xml:id="d002l15" n="12">Tale sub adverso cecinit modo conditus antro</l>
                <l xml:id="d002l16" n="13">Tiryrus et, caram moerens abiisse puellam,</l>
                <l xml:id="d002l17" n="14">Crudeles superos, crudelia sidera dicit.</l>
                <l xml:id="d002l18" n="15">Quare hoc si placeat positi sub caespite, Barge,</l>
                <l xml:id="d002l19" n="16">Fervida solicitae capiamus vulnera mentis.</l>
                <p xml:id="d002l20" n="16|1">Bargus</p>
                <l xml:id="d002l21" n="17">Quis Deus optanti, quis te mihi, Tityre, casus</l>
                <l xml:id="d002l22" n="18">Obtulit? Arrident nostris bona numina votis.</l>
                <l xml:id="d002l23" n="19">Siste gradum, Lynces: non me Rhodopeius aeque</l>
                <l xml:id="d002l24" n="20">Detineat vates, non me vocalis Arion</l>
                <l xml:id="d002l25" n="21">Carmine mirantem solitus delphina movere.</l>
                <p xml:id="d002l26" n="21|1">Tityrus</p>
                <l xml:id="d002l27" n="22">Felix qui cara pariter comitante puella</l>
                <l xml:id="d002l28" n="23">Tartareas sedes nigrique Acherontis ad undam</l>
                <l xml:id="d002l29" n="24">Devenit: optatos non illum cernere vultus</l>
                <l xml:id="d002l30" n="25">Infernae prohibent leges, non ille dolore</l>
                <l xml:id="d002l31" n="26">Angitur assiduo, nec mortem perditus orat.</l>
                <l xml:id="d002l32" n="27">Quid non esse velim? Pecudes sua gramina pascunt,</l>
                <l xml:id="d002l33" n="28">Laeta saginatus iacet ad praesepia taurus,</l>
                <l xml:id="d002l34" n="29">Libera per campos curisque soluta vagatur</l>
                <l xml:id="d002l35" n="30">Cerva, et aves vacuum volitant per inane, marinos</l>
                <l xml:id="d002l36" n="31">Per fluctus placidi ludunt, per flumina pisces;</l>
                <l xml:id="d002l37" n="32">At me durus Amor, rubro seu littore Phoebus</l>
                <l xml:id="d002l38" n="33">Tollitur Hesperiis idem, seu conditur oris,</l>
                <l xml:id="d002l39" n="34">Urget, et in nostro fixi stant pectore vultus</l>
                <l xml:id="d002l40" n="35">Et flavi crines et candida colla puellae.</l>
                <l xml:id="d002l41" n="36">Illam ego per silvas, illam per saxa nivesque</l>
                <l xml:id="d002l42" n="37">Aspicio: ah puris quotiens offertur in undis,</l>
                <l xml:id="d002l43" n="38">Montibus ah quotiens viridique sub arboris umbra!</l>
                <p xml:id="d002l44" n="38|1">Lynces</p>
                <l xml:id="d002l45" n="39">Barge, quid Aoniis cantaret blandius antris</l>
                <l xml:id="d002l46" n="40">Dircaeus vates, acri seu captus amore</l>
                <l xml:id="d002l47" n="41">Mulceret tenues modulatis versibus auras,</l>
                <l xml:id="d002l48" n="42">Seu vulsas rupes et grandia carmine saxa</l>
                <l xml:id="d002l49" n="43">Duceret ac tremulis montana cacumina silvis?</l>
                <p xml:id="d002l50" n="43|1">Bargus</p>
                <l xml:id="d002l51" n="44">Miraris? Pulchram si cernere fata dedissent</l>
                <l xml:id="d002l52" n="45">Hanc tibi Phyliroem, fluerent tibi carmina, Lynces,</l>
                <l xml:id="d002l53" n="46">Tigribus et torvis lacrimas motura leaenis.</l>
                <p xml:id="d002l54" n="46|1">Tityrus</p>
                <l xml:id="d002l55" n="47">Quid iuvat in terris ablata degere vita,</l>
                <l xml:id="d002l56" n="48">Semper et assiduis superos lassare querelis?</l>
                <l xml:id="d002l57" n="49">Postquam (dulce nihil sperent mea lumina) ... postquam</l>
                <l xml:id="d002l58" n="50">Lux mea luce caret, fortes agitare palaestras</l>
                <l xml:id="d002l59" n="51">Odimus et trepidis pedicas componere cervis;</l>
                <l xml:id="d002l60" n="52">Nec nos Pierii cantus, nec carmina, nec nos</l>
                <l xml:id="d002l61" n="53">Oblectant agiles per florida rura choreae;</l>
                <l xml:id="d002l62" n="54">Quaeque olim fuerant animo gratissima nostro</l>
                <l xml:id="d002l63" n="55">Sordent: at vacuos per pascua longa recessus</l>
                <l xml:id="d002l64" n="56">Quaerimus et pavidis pendentia saxa ruinis.</l>
                <l xml:id="d002l65" n="57">Ite procul, pecudes, procul hinc, mea cura capellae:</l>
                <l xml:id="d002l66" n="58">Solus ego ad solos gemitus effundere montes</l>
                <l xml:id="d002l67" n="59">Vadam, si lacrimis insanus cesserit ardor.</l>
                <l xml:id="d002l68" n="60">Me iubar exoriens, me sidera tota gementem</l>
                <l xml:id="d002l69" n="61">Aspicient, hiemis seu frigora dura ruentem</l>
                <l xml:id="d002l70" n="62">Tixiniam sistent, seu torrida venerit aestas.</l>
                <l xml:id="d002l71" n="63">Ite procul, pecudes, procul hinc, mea cura capellae:</l>
                <l xml:id="d002l72" n="64">Demens qui lacrimis crudeles cedere Parcas</l>
                <l xml:id="d002l73" n="65">Credis! Threicii non si tibi carmina vatis</l>
                <l xml:id="d002l74" n="66">Optatam poteris verbis accersere mortem.</l>
                <l xml:id="d002l75" n="67">Vos, montes, potius, potius miserescite, rupes,</l>
                <l xml:id="d002l76" n="68">Obruite miserum huc tantisque exsolvite curis.</l>
                <l xml:id="d002l77" n="69">Sed quid ego incassum surdis mea carmina fundo</l>
                <l xml:id="d002l78" n="70">Rupibus? Insanos tollet mors una dolores.</l>
                <l xml:id="d002l79" n="71">Hic vel ab arguto subiecta in flumina saxo</l>
                <l xml:id="d002l80" n="72">Deferar aut altis venientem turbida ripis</l>
                <l xml:id="d002l81" n="73">Unda feret Situlae. Tu, nostri causa doloris</l>
                <l xml:id="d002l82" n="74">Nympha, vale: pecudes, saltus, armenta, valete.</l>
                <p xml:id="d002l83" n="74|1">Lynces</p>
                <l xml:id="d002l84" n="75">Surgamus ne forte dolor iam saevius urgens</l>
                <l xml:id="d002l85" n="76">Praecipites saxis artus dare cogat amantem.</l>
                <l xml:id="d002l86" n="77">Tityre, quid tecum sola sub rupe volutas?</l>
                <l xml:id="d002l87" n="78">Quid tantum lacrimis divosque hominesque lacessis?</l>
                <l xml:id="d002l88" n="79">Quis tibi finis erit? Viventia lumina pacem</l>
                <l xml:id="d002l89" n="80">Abstulerant, eadem pacem tibi mortua demunt.</l>
                <l xml:id="d002l90" n="81">Sit pudor insano tantum indulgere dolori.</l>
                <p xml:id="d002l91" n="81|1">Tityrus</p>
                <l xml:id="d002l92" n="82">Iamdudum, Lynces, perii cum candida caelum</l>
                <l xml:id="d002l93" n="83">Phyliroe subiit, miserum nunc perdere mens est</l>
                <l xml:id="d002l94" n="84">Corpus et ablatae comitem me iungere divae.</l>
                <p xml:id="d002l95" n="84|1">Bargus</p>
                <l xml:id="d002l96" n="85">Ah quid ais? Quo te tantum rapit improbus ardor?</l>
                <l xml:id="d002l97" n="86">Quae tibi causa necis? Periit tua maxima cura</l>
                <l xml:id="d002l98" n="87">Phyliroe, quod tu laetari, Tityre, debes:</l>
                <l xml:id="d002l99" n="88">Illa, bonum numen, superum formosa deorum</l>
                <l xml:id="d002l100" n="89">Alloquio fruitur, flentem et te moeret ab alto.</l>
                <p xml:id="d002l101" n="89|1">Tityrus</p>
                <l xml:id="d002l102" n="90">Scimus et haec animo iamdudum, Barge, videmus</l>
                <l xml:id="d002l103" n="91">Omnia, sed dulces quoniam me cernere vultus</l>
                <l xml:id="d002l104" n="92">Dii prohibent, rursus flagranti in pectore curae</l>
                <l xml:id="d002l105" n="93">Ardentes subeunt, damnatae et taedia vitae.</l>
                <p xml:id="d002l106" n="93|1">Lynces</p>
                <l xml:id="d002l107" n="94">Morte mori certum est, sed longe tristius illa</l>
                <l xml:id="d002l108" n="95">Est aliquid: sonti scelerum tibi cernere diras</l>
                <l xml:id="d002l109" n="96">Ultrices dabitur, coeptum depone furorem.</l>
                <l xml:id="d002l110" n="97">Quin potius placidis mecum secede sub umbris</l>
                <l xml:id="d002l111" n="98">Phyliroemque tuam meritis tollemus ad astra</l>
                <l xml:id="d002l112" n="99">Laudibus: alterno resonabunt carmine valles.</l>
                <p xml:id="d002l113" n="99|1">Tityrus</p>
                <l xml:id="d002l114" n="100">Perge, sequar: forsan melior fortuna paratur.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Cristina Zanatta</bibl>
                </head>
                <p xml:id="d003l1" n="0|1">Eripoemenon</p>
                <lb/>
                <p xml:id="d003l2" n="0|2">Poeman</p>
                <l xml:id="d003l3" n="1">Alter abArcadia, Siculis de montibus alter</l>
                <l xml:id="d003l4" n="2">Venimus, Herculei dudum quo nominis usque</l>
                <l xml:id="d003l5" n="3">Fama venit: placidas alternis cantibus aures</l>
                <l xml:id="d003l6" n="4">Ne pigeat praebere, dabunt haec carmina forsan</l>
                <l xml:id="d003l7" n="5">Nomen in extremis victurum finibus olim:</l>
                <l xml:id="d003l8" n="6">Sic et Dardanii iuvenes et pulcher Adonis</l>
                <l xml:id="d003l9" n="7">Ignotos inter saltus et pascua noti:</l>
                <l xml:id="d003l10" n="8">Accipe nos igitur, princeps invicte, paratos</l>
                <l xml:id="d003l11" n="9">Versibus et dulci pariter contendere cantu;</l>
                <l xml:id="d003l12" n="10">Sic tua te virtus et dextrae insignia fortis</l>
                <l xml:id="d003l13" n="11">Aeternum terris servent, sic aurea nobis</l>
                <l xml:id="d003l14" n="12">Saecula et innocui vigeant, te principe, mores.</l>
                <p xml:id="d003l15" n="12|1">Hercules</p>
                <l xml:id="d003l16" n="13">Quin agite et viridi mecum considite in herba,</l>
                <l xml:id="d003l17" n="14">Et varios inter flores alterna ciete</l>
                <l xml:id="d003l18" n="15">Carmina? Tuque prior, primum mihi cognite Poeman,</l>
                <l xml:id="d003l19" n="16">Incipe; carminibus totidem, Silvane, sequeris.</l>
                <p xml:id="d003l20" n="16|1">Poeman</p>
                <l xml:id="d003l21" n="17">Horrida diffugiunt glacialis tempora brumae</l>
                <l xml:id="d003l22" n="18">Et nivibus positis placidi mitescere montes</l>
                <l xml:id="d003l23" n="19">Incipiunt, pariter solitus mihi crescere fervor</l>
                <l xml:id="d003l24" n="20">Incipit: incipiam pariter cantare Cytherim.</l>
                <p xml:id="d003l25" n="20|1">Silvanus</p>
                <l xml:id="d003l26" n="21">Seu ver florigerum, seu torrida venerit aestas,</l>
                <l xml:id="d003l27" n="22">Sive erit autumnus, hiemis seu frigora, semper</l>
                <l xml:id="d003l28" n="23">Diceris nostris, Cardelia, versibus: et te</l>
                <l xml:id="d003l29" n="24">Silvestres referent a nostro carmine picae.</l>
                <p xml:id="d003l30" n="24|1">Poeman</p>
                <l xml:id="d003l31" n="25">Solibus hibernis, aestiva blandior umbra,</l>
                <l xml:id="d003l32" n="26">Blandior his undis et dulci blandior aura,</l>
                <l xml:id="d003l33" n="27">Huc ades, o mea cura: quid est? Quo silva moretur?</l>
                <l xml:id="d003l34" n="28">Illa riget dumis, virides tenet illa colubros.</l>
                <p xml:id="d003l35" n="28|1">Silvanus</p>
                <l xml:id="d003l36" n="29">Rupibus asperior, ventosa surdior unda,</l>
                <l xml:id="d003l37" n="30">Et levibus foliis volucrique incertior Euro,</l>
                <l xml:id="d003l38" n="31">Quid tam lenta venis? Quid enim est? Quo silva moretur?</l>
                <l xml:id="d003l39" n="32">Illa tenet colubros, duris riget illa rubetis.</l>
                <p xml:id="d003l40" n="32|1">Poeman</p>
                <l xml:id="d003l41" n="33">Hic nivei flores, croceis variantibus illos,</l>
                <l xml:id="d003l42" n="34">Hic umbrae tenues, quas frondea porrigit arbor,</l>
                <l xml:id="d003l43" n="35">Et puri fontes et gramina laeta Cytheri:</l>
                <l xml:id="d003l44" n="36">Tecum hic quam libeat placidam deducere vitam!</l>
                <p xml:id="d003l45" n="36|1">Silvanus</p>
                <l xml:id="d003l46" n="37">Tecum ego dumosos colles et terga nivosae</l>
                <l xml:id="d003l47" n="38">Alpis et abrupta qua pendet rupe Fananum</l>
                <l xml:id="d003l48" n="39">Quaque magis rigidi consurgunt saxa Lonati,</l>
                <l xml:id="d003l49" n="40">Tecum ego desertas colerem, Cardelia, silvas.</l>
                <p xml:id="d003l50" n="40|1">Poeman</p>
                <l xml:id="d003l51" n="41">Quae iuga, qui colles, qui vos tenuere recessus,</l>
                <l xml:id="d003l52" n="42">Dicite, Hamadryades, superis cum cessit ab oris</l>
                <l xml:id="d003l53" n="43">Candida Phyliroe? Lacrimis rorare supremos</l>
                <l xml:id="d003l54" n="44">Ite, piae, cineres et dona novissima ferte.</l>
                <p xml:id="d003l55" n="44|1">Silvanus</p>
                <l xml:id="d003l56" n="45">Fleverunt moestae crudelia funera nymphae,</l>
                <l xml:id="d003l57" n="46">Phyliroes tumulum lacrimis sparsere, rosisque</l>
                <l xml:id="d003l58" n="47">Et ferrugineas violas et candida circum</l>
                <l xml:id="d003l59" n="48">Lilia purpureosque piae posuere hyacinthos.</l>
                <p xml:id="d003l60" n="48|1">Poeman</p>
                <l xml:id="d003l61" n="49">Diligit et versus et carmina nostra Cytheris,</l>
                <l xml:id="d003l62" n="50">Nam modo cum canerem cantus lasciva notabat,</l>
                <l xml:id="d003l63" n="51">Spectari et cupiens corylos agitabat et inde</l>
                <l xml:id="d003l64" n="52">Visa sub umbrosis latitabat pendula ramis.</l>
                <p xml:id="d003l65" n="52|1">Silvanus</p>
                <l xml:id="d003l66" n="53">At mea me solum spirat Cardelia, solum</l>
                <l xml:id="d003l67" n="54">Ardet, nam levibus quotiens per plana veredis</l>
                <l xml:id="d003l68" n="55">Auritos agitem lepores aut retia servem,</l>
                <l xml:id="d003l69" n="56">Haec furtim sequitur venantemque aemula servat.</l>
                <p xml:id="d003l70" n="56|1">Poeman</p>
                <l xml:id="d003l71" n="57">Quid non cogat Amor? Tunc dicere carmina primum</l>
                <l xml:id="d003l72" n="58">Coepimus et primum meditatos fundere versus</l>
                <l xml:id="d003l73" n="59">Ille dedit cantus nobis artemque loquendi,</l>
                <l xml:id="d003l74" n="60">Castaliis melior nymphis et Apolline maior.</l>
                <p xml:id="d003l75" n="60|1">Silvanus</p>
                <l xml:id="d003l76" n="61">Primus Amor docuit varias componere voces</l>
                <l xml:id="d003l77" n="62">Et dare disparibus resonantia verba cicutis,</l>
                <l xml:id="d003l78" n="63">Primus et insuetos querulo de gutture cantus</l>
                <l xml:id="d003l79" n="64">Duxit et argutas docuit cantare volucres.</l>
                <p xml:id="d003l80" n="64|1">Poeman</p>
                <l xml:id="d003l81" n="65">Pastores, avidas fluvio prohibete capellas</l>
                <l xml:id="d003l82" n="66">Atque arcete procul pecudes, mala vipera ripas</l>
                <l xml:id="d003l83" n="67">Incolit: ah miseris ne forte occurrat et atros</l>
                <l xml:id="d003l84" n="68">Adiciat morsus et tristia vincula nectat!</l>
                <p xml:id="d003l85" n="68|1">Silvanus</p>
                <l xml:id="d003l86" n="69">Huc, pueri, cohibete greges, ubi plurima surgunt</l>
                <l xml:id="d003l87" n="70">Gramina et horrenti pecudes defendit ab Euro</l>
                <l xml:id="d003l88" n="71">Collis, et Herculeo tuti sub nomine saltus</l>
                <l xml:id="d003l89" n="72">Nec varias metuunt vulpes nec bella luporum.</l>
                <p xml:id="d003l90" n="72|1">Poeman</p>
                <l xml:id="d003l91" n="73">Hic aestu pereunt fontes, sine gramine tellus</l>
                <l xml:id="d003l92" n="74">Tristis inersque iacet, morbo periere capellae</l>
                <l xml:id="d003l93" n="75">Et steriles raris resonant mugitibus agri,</l>
                <l xml:id="d003l94" n="76">Ut novus Alcides nostris discessit ab oris.</l>
                <p xml:id="d003l95" n="76|1">Silvanus</p>
                <l xml:id="d003l96" n="77">Piniferi elato laetantur vertice montes,</l>
                <l xml:id="d003l97" n="78">Laetantur silvae, varios laetissima tellus</l>
                <l xml:id="d003l98" n="79">Effundit flores, gaudent volucresque feraeque</l>
                <l xml:id="d003l99" n="80">Herculis adventu, gaudent armenta pecusque.</l>
                <p xml:id="d003l100" n="80|1">Hercules</p>
                <l xml:id="d003l101" n="81">Iam satis alterno pugnatum carmine, iam nox</l>
                <l xml:id="d003l102" n="82">Nigra subit, grates vobis persolvere dignas</l>
                <l xml:id="d003l103" n="83">Est animus: paribus certantes versibus ambos</l>
                <l xml:id="d003l104" n="84">Ex aequo parili donandos munere duco.</l>
                <l xml:id="d003l105" n="85">Accipite hos igitur corsa de matre gemellos</l>
                <l xml:id="d003l106" n="86">Pugnaces catulos: fures turbamque luporum</l>
                <l xml:id="d003l107" n="87">Nocte sub oscura tuti temnetis, et iidem</l>
                <l xml:id="d003l108" n="88">Per silvas comites perque horrida saxa fugacem</l>
                <l xml:id="d003l109" n="89">Latratu capream laqueis incombere cogent.</l>
                <p xml:id="d003l110" n="89|1">Silvanus</p>
                <l xml:id="d003l111" n="90">Dii tibi pro nobis quae nos non possumus ipsi</l>
                <l xml:id="d003l112" n="91">Reddant, sed tenues si quid cantare cicutae</l>
                <l xml:id="d003l113" n="92">Hae poterunt, totis, princeps, cantabere silvis.</l>
                <l xml:id="d003l114" n="93">Te fluvii celeres nostrique cacumina montis</l>
                <l xml:id="d003l115" n="94">Laeta canent, nec tam vocali carmine Daphnis</l>
                <l xml:id="d003l116" n="95">Notus erit, quamquam formoso nobilis ore</l>
                <l xml:id="d003l117" n="96">Fulgeat et puris nomen sibi poscat in astris,</l>
                <l xml:id="d003l118" n="97">Nec qui flaventes hedera cohibente capillos</l>
                <l xml:id="d003l119" n="98">Incedit curru, domitoque insignis Eoo</l>
                <l xml:id="d003l120" n="99">Ad iuga virgatas cohibet considere tigres.</l>
                <l xml:id="d003l121" n="100">Sed iam crebra polo collucent sidera: eamus.</l>
                <lb/>
            </div1>
            <div1 xml:id="d004" type="section" decls="#md" met="H">
                <head>
                    <title>4</title>
                    <abbr>4</abbr>
                    <bibl source="digital">Cristina Zanatta</bibl>
                </head>
                <p xml:id="d004l1" n="0|1">comiti Vasilicomantia</p>
                <lb/>
                <l xml:id="d004l2" n="1">Mira canam quae vix annis abeuntibus aetas</l>
                <l xml:id="d004l3" n="2">Ambiguo meminit Phoebi iam prodita cantu.</l>
                <l xml:id="d004l4" n="3">Tu, dea, cui caeli cursus, cui sidera cordi,</l>
                <l xml:id="d004l5" n="4">Cui ventura patent et inevitabile fatum,</l>
                <l xml:id="d004l6" n="5">Uranie, mecum silvas habitare casasque</l>
                <l xml:id="d004l7" n="6">Ne pudeat. Quid non? Pecudes Amphrysia circum</l>
                <l xml:id="d004l8" n="7">Flumina formosus iamdudum pavit Apollo.</l>
                <l xml:id="d004l9" n="8">Hesperias placido lustravit lumine gentes</l>
                <l xml:id="d004l10" n="9">Iuppiter et populos tandem miseratus ab alto</l>
                <l xml:id="d004l11" n="10">Prospicit Ausonios. Terrae laetentur et aequor:</l>
                <l xml:id="d004l12" n="11">Florida perpetui consurgunt gramina veris,</l>
                <l xml:id="d004l13" n="12">Nunc spirant zephyri pulsis aquilonibus et nunc</l>
                <l xml:id="d004l14" n="13">Candida formosi posuerunt tegmina montes.</l>
                <l xml:id="d004l15" n="14">Exultant hilares per flumina laeta Napaeae,</l>
                <l xml:id="d004l16" n="15">Grataque tergeminas comitatur Nympha sorores.</l>
                <l xml:id="d004l17" n="16">Hic vanos inter flores serpilla rosasque</l>
                <l xml:id="d004l18" n="17">Indulgent choreis et dulcia carmina ludunt.</l>
                <l xml:id="d004l19" n="18">Haec primum incipient bis septem saecula postquam.</l>
                <l xml:id="d004l20" n="19">Transierint decimumque eadem post saecula lustrum</l>
                <l xml:id="d004l21" n="20">Quo deus omnipotens hominis sub imagine terras</l>
                <l xml:id="d004l22" n="21">Diluit et veterum noxas tulit inde malorum.</l>
                <l xml:id="d004l23" n="22">Tunc iterum mores terrenaque corpora menti</l>
                <l xml:id="d004l24" n="23">Astrorum regis suberunt: tunc Borsia virtus</l>
                <l xml:id="d004l25" n="24">Immortale decus caelo mittetur ab alto.</l>
                <l xml:id="d004l26" n="25">Tunc lappae et tribuli et nigri mala grana githonis</l>
                <l xml:id="d004l27" n="26">Et lolium et sterilis semen morietur avenae.</l>
                <l xml:id="d004l28" n="27">Non nimbus laedet segetes, non horrida vitem</l>
                <l xml:id="d004l29" n="28">Vastabit glacies, non turgida flumina campum;</l>
                <l xml:id="d004l30" n="29">Desuescet mortale genus sentire feroces</l>
                <l xml:id="d004l31" n="30">Pugnantum strepitus et tristia signa tubarum:</l>
                <l xml:id="d004l32" n="31">Desuescet tristes ferrato in vertice cristas</l>
                <l xml:id="d004l33" n="32">Cernere et erectum cuneis fulgentibus agmen.</l>
                <l xml:id="d004l34" n="33">Tunc rapidae fugient tigres genus atque luporum,</l>
                <l xml:id="d004l35" n="34">Rupibus et tristes ursi morientur in altis.</l>
                <l xml:id="d004l36" n="35">Te vero, superum rector cui candida subdet</l>
                <l xml:id="d004l37" n="36">Armenta et pecudes signatas vertice, te nunc</l>
                <l xml:id="d004l38" n="37">Alloquor, humani si te iactura decoris</l>
                <l xml:id="d004l39" n="38">Nil movet ac rebus contraria nomina portas,</l>
                <l xml:id="d004l40" n="39">At sperasse decet summo quod nixus Olympo</l>
                <l xml:id="d004l41" n="40">Iuppiter obstrusos hominum circumspicit actus,</l>
                <l xml:id="d004l42" n="41">Mentibus et meritis aeque sua premia pendens.</l>
                <l xml:id="d004l43" n="42">Squalida terribiles animos in praelia Phoebe</l>
                <l xml:id="d004l44" n="43">Erigit: Hesperios iamdudum sanguine campos,</l>
                <l xml:id="d004l45" n="44">Sanguine et Hadriacas spumantes cernimus undas;</l>
                <l xml:id="d004l46" n="45">Nec satis extremo vires adiungit Hibero</l>
                <l xml:id="d004l47" n="46">Gallica quo Graiis procumbant lilia campis!</l>
                <l xml:id="d004l48" n="47">Ianique Malus pendet sub eodem sidere Vertex,</l>
                <l xml:id="d004l49" n="48">Isthmiaci fractum nec tollent gesta duelli.</l>
                <l xml:id="d004l50" n="49">Hoc superi prohibete nefas: non caedibus hydram</l>
                <l xml:id="d004l51" n="50">Crescentem innumeris patriae sed viscera ferro</l>
                <l xml:id="d004l52" n="51">Appetet, Hesperio satiari sanguine gliscit.</l>
                <l xml:id="d004l53" n="52">Antia sed vultu placido quem diva superbum</l>
                <l xml:id="d004l54" n="53">Reddidit, o pecudis nivei haec fatalia custos</l>
                <l xml:id="d004l55" n="54">Accipe; non summi geminentur tempora regis</l>
                <l xml:id="d004l56" n="55">Montibus in mediis, medio dum Caesaris heres</l>
                <l xml:id="d004l57" n="56">Ardebit solio; cogeris rumpere vitam</l>
                <l xml:id="d004l58" n="57">Barbarus ac pecudi cantabit carmina pastor,</l>
                <l xml:id="d004l59" n="58">Aurea formosae cui fulget lamina dextrae.</l>
                <l xml:id="d004l60" n="59">Tunc cervos laqueis, volucres tunc fallere visco</l>
                <l xml:id="d004l61" n="60">Desistet mortale genus; verum aurea saecla,</l>
                <l xml:id="d004l62" n="61">Aurea progenies iterum: non fortia tauri</l>
                <l xml:id="d004l63" n="62">Colla iugo subdent sed passim libera campis</l>
                <l xml:id="d004l64" n="63">Armenta et pecudes viridantia gramina carpent,</l>
                <l xml:id="d004l65" n="64">Non pardum fugient lepores, non damma leonem,</l>
                <l xml:id="d004l66" n="65">Et celeres picta iungentur tigride cervi;</l>
                <l xml:id="d004l67" n="66">Sed geminas superum regis volitare volucres</l>
                <l xml:id="d004l68" n="67">Iam video: nigras superis haec dirigit alas,</l>
                <l xml:id="d004l69" n="68">Secum candidulis caelum petit altera pennis.</l>
                <l xml:id="d004l70" n="69">Nunc ego te niveae decus indelebile prodam</l>
                <l xml:id="d004l71" n="70">Alitis, immenso cuius sub robore rursus,</l>
                <l xml:id="d004l72" n="71">Rursus et Herculeo pacatur nomine tellus.</l>
                <l xml:id="d004l73" n="72">Fulva Cleonaeo iam te praerepta leoni</l>
                <l xml:id="d004l74" n="73">Pellis obit: iam tu fortissima colla tumentem</l>
                <l xml:id="d004l75" n="74">Ignibus appositis urges iuveniliter hydram</l>
                <l xml:id="d004l76" n="75">Quam non arma queant, validum non frangere robur.</l>
                <l xml:id="d004l77" n="76">Ver dabit et flores, te praeside, frugibus aestas</l>
                <l xml:id="d004l78" n="77">Dives erit multis, tunc poma autumnus et uvas</l>
                <l xml:id="d004l79" n="78">Conferet ac pleni vix stabunt pondere rami,</l>
                <l xml:id="d004l80" n="79">Brumaque iam tepido mitescet dura sereno:</l>
                <l xml:id="d004l81" n="80">Tunc grandes pecudum foetus, tunc copia lactis,</l>
                <l xml:id="d004l82" n="81">Tunc nec sanguinei radiabit stella cometae,</l>
                <l xml:id="d004l83" n="82">Nec vastum insanis consurget fluctibus aequor,</l>
                <l xml:id="d004l84" n="83">Non catulum rabies, pecudem non tabida pestis</l>
                <l xml:id="d004l85" n="84">Corripiet, flavas rubigo haud horrida messes</l>
                <l xml:id="d004l86" n="85">Eruet, haud tristi procumbent grandine vites.</l>
                <l xml:id="d004l87" n="86">Quo ruis, ah demens? Heroum gesta superbis</l>
                <l xml:id="d004l88" n="87">Commemoranda sonis tenui mandare cicutae</l>
                <l xml:id="d004l89" n="88">Ausus es et duras fatorum solvere voces,</l>
                <l xml:id="d004l90" n="89">Quod non Eriphyle, quod non Marpesia, quod nec</l>
                <l xml:id="d004l91" n="90">Dixerat erranti mandans sua carmina lauro:</l>
                <l xml:id="d004l92" n="91">Plurima sed taceo, quamquam phoebeia, quamquam</l>
                <l xml:id="d004l93" n="92">Tradita veridica mereantur ab arbore nomen.</l>
                <l xml:id="d004l94" n="93">Audaces timeo ne sidera summa petenti</l>
                <l xml:id="d004l95" n="94">Deficiant pennae, sicut maris occupet unda</l>
                <l xml:id="d004l96" n="95">Ora, sicut poto tribuam nova nomina ponto.</l>
                <l xml:id="d004l97" n="96">Haec tamen inculti fuerint solatia cantus</l>
                <l xml:id="d004l98" n="97">Rupibus et saxo, cecini quod carmina surdis.</l>
                <l xml:id="d004l99" n="98">Iam neque, Hamadryades, posthac ignobile carmen</l>
                <l xml:id="d004l100" n="99">Nympharumque choro aut hominum referetis ad aures</l>
                <l xml:id="d004l101" n="100">Montibus, at lateat solis in montibus ortum.</l>
            </div1>
            <div1 xml:id="d005" type="section" decls="#md" met="H">
                <head>
                    <title>5</title>
                    <abbr>5</abbr>
                    <bibl source="digital">Cristina Zanatta</bibl>
                </head>
                <p xml:id="d005l1" n="0|1">Silva</p>
                <lb/>
                <p xml:id="d005l2" n="0|2">Lycanor</p>
                <l xml:id="d005l3" n="1">Quam bene nunc dulci tenuis sonat aura susurro</l>
                <l xml:id="d005l4" n="2">Amnicolas inter salices, et frondea nutant</l>
                <l xml:id="d005l5" n="3">Virgulta excelsoque agitantur vertice pinus;</l>
                <l xml:id="d005l6" n="4">Quam bene vicino respondent murmure ripae:</l>
                <l xml:id="d005l7" n="5">Molliaque argutos invitant sibila cantus.</l>
                <p xml:id="d005l8" n="5|1">Menalcas</p>
                <l xml:id="d005l9" n="6">Vera refers, utinam comitem sors candida Bargum</l>
                <l xml:id="d005l10" n="7">Adderet, huic parili certaret carmine contra</l>
                <l xml:id="d005l11" n="8">Tityrus, immotas solitus deducere quercus.</l>
                <p xml:id="d005l12" n="8|1">Lycanor</p>
                <l xml:id="d005l13" n="9">Quod cupis id cupimus, prohibent sed fata, Menalcas:</l>
                <l xml:id="d005l14" n="10">Alter enim circum pecudes et pinguia circum</l>
                <l xml:id="d005l15" n="11">Armenta, oblitus nemorum, noctesque diesque</l>
                <l xml:id="d005l16" n="12">Perditur, et tenues claudunt sua carmina lanae;</l>
                <l xml:id="d005l17" n="13">Alter Hamadryadas et florida rura Lycaei</l>
                <l xml:id="d005l18" n="14">Deseruit, celsasque vagus delatus ad arces</l>
                <l xml:id="d005l19" n="15">Ardentis acies et regum praelia tentat.</l>
                <p xml:id="d005l20" n="15|1">Menalcas</p>
                <l xml:id="d005l21" n="16">Quandoquidem in silvis pudor est considere doctos</l>
                <l xml:id="d005l22" n="17">Armaque vocales cupiunt horrenda poetae,</l>
                <l xml:id="d005l23" n="18">Nos, quibus ingenium, quibus ardua verba, Lycanor,</l>
                <l xml:id="d005l24" n="19">Deficiunt, humili celebremus carmine silvas.</l>
                <p xml:id="d005l25" n="19|1">Lycanor</p>
                <l xml:id="d005l26" n="20">Incipe, sic viridi consurgant aequa Vesevo</l>
                <l xml:id="d005l27" n="21">Gramina, sic pingues redeant cum matribus agni</l>
                <l xml:id="d005l28" n="22">Plenaque foecundis concrescant ubera foetis.</l>
                <p xml:id="d005l29" n="22|1">Menalcas</p>
                <l xml:id="d005l30" n="23">Incipiam, melior cantu meliora rependes.</l>
                <l xml:id="d005l31" n="24">Postquam nulla meum pietas miserata dolorem</l>
                <l xml:id="d005l32" n="25">Subvenit, extremo frondentes carmine silvas</l>
                <l xml:id="d005l33" n="26">Alloquar, hae nullos solitae contemnere questus.</l>
                <l xml:id="d005l34" n="27">Scitis enim, quercus celsoque cacumine fagi</l>
                <l xml:id="d005l35" n="28">Fraxineumque nemus viridantisque ilicis arbor,</l>
                <l xml:id="d005l36" n="29">Scitis enim quales gemitus, quae carmina fundam,</l>
                <l xml:id="d005l37" n="30">Quam repetam vestro signatum in cortice nomen,</l>
                <l xml:id="d005l38" n="31">Dumque vagor solus, quae condita pectoris edam</l>
                <l xml:id="d005l39" n="32">Vulnera: ceu quondam fallaci perfida vultu</l>
                <l xml:id="d005l40" n="33">Promisit misero, starent quod sidera, quod sol</l>
                <l xml:id="d005l41" n="34">Ureret obliquis immotam cursibus Arcton,</l>
                <l xml:id="d005l42" n="35">Cum possem immoto tandem de pectore labi.</l>
                <l xml:id="d005l43" n="36">Scitis et ut totis flagrantem scaeva medullis</l>
                <l xml:id="d005l44" n="37">Rideat et, laeto, spectans incendia vultu,</l>
                <l xml:id="d005l45" n="38">Improba iuratosque deos et numina temnat.</l>
                <l xml:id="d005l46" n="39">Posthac dulce nihil, semper mihi lumina fletu</l>
                <l xml:id="d005l47" n="40">Turgida et extremo singultus pectore ducti;</l>
                <l xml:id="d005l48" n="41">Nil gelidi fontes, nil gramina laeta pecusve,</l>
                <l xml:id="d005l49" n="42">Serpentesve iuvant hederae, non fluminis unda</l>
                <l xml:id="d005l50" n="43">Et virides circum ripae, non roscida ramis</l>
                <l xml:id="d005l51" n="44">Mala iuvant plenis, non flexi palmitis umbra.</l>
                <l xml:id="d005l52" n="45">Displicet haec querulos fundens mea tibia cantus:</l>
                <l xml:id="d005l53" n="46">Et vitam pariter carmenque exosus et artem</l>
                <l xml:id="d005l54" n="47">Posse mori cupiam, ni spes procul aurea nobis</l>
                <l xml:id="d005l55" n="48">Mutatosque deos melioraque pectora monstret.</l>
                <p xml:id="d005l56" n="48|1">Lycanor</p>
                <l xml:id="d005l57" n="49">Non ita populeo madidus sub vertice mergus</l>
                <l xml:id="d005l58" n="50">Laetatur nitido pennas ostendere Phoebo,</l>
                <l xml:id="d005l59" n="51">Nec tantum rapido cervus deprensus ab aestu</l>
                <l xml:id="d005l60" n="52">Nare per aequoreos fluctus, per flumina gaudet,</l>
                <l xml:id="d005l61" n="53">Quantum ego divino laetatus carmine, quo te</l>
                <l xml:id="d005l62" n="54">Sistere crediderim fluvios, quo ducere montes,</l>
                <l xml:id="d005l63" n="55">Mire puer: non haec reddemus verba vicissim,</l>
                <l xml:id="d005l64" n="56">Sed quocumque modo nostra haec incondita dicam.</l>
                <p xml:id="d005l65" n="56|1">Menalcas</p>
                <l xml:id="d005l66" n="57">Incipe, sic numquam foetas variatus asilus</l>
                <l xml:id="d005l67" n="58">Exagitet, pecorique tuo nec tabida pestis</l>
                <l xml:id="d005l68" n="59">Ingruat, aut fato pereant urgente capellae.</l>
                <p xml:id="d005l69" n="59|1">Lycanor</p>
                <l xml:id="d005l70" n="60">Felices ripae, fortunatissima puri</l>
                <l xml:id="d005l71" n="61">Unda lacus, vestro candentia membra liquore</l>
                <l xml:id="d005l72" n="62">Perfudit vestris mea lux sua corpora lymphis:</l>
                <l xml:id="d005l73" n="63">Huc posuit gressus, memini, iam nuda decoros</l>
                <l xml:id="d005l74" n="64">Et niveis pedibus gaudentia germina movit.</l>
                <l xml:id="d005l75" n="65">Nil reor in terris formosius ulla tulisse</l>
                <l xml:id="d005l76" n="66">Saecula, seu roseam Chlorim seu Phyllida iactent.</l>
                <l xml:id="d005l77" n="67">Aureus e niveo fulgebat vertice crinis</l>
                <l xml:id="d005l78" n="68">Perque humeros, ludens, per cygnea colla volabat;</l>
                <l xml:id="d005l79" n="69">Alba genas tenui leviter suffusa rubore,</l>
                <l xml:id="d005l80" n="70">Flectebat dulci radiantia lumina risu:</l>
                <l xml:id="d005l81" n="71">Lumina quis purus astrorum cederet ardor.</l>
                <l xml:id="d005l82" n="72">Pectora quid dicam duris formosa papillis?</l>
                <l xml:id="d005l83" n="73">Quid femur, aut niveo planum sub pectore ventrem?</l>
                <l xml:id="d005l84" n="74">Brachia quo laudem, teretes quo carmine suras?</l>
                <l xml:id="d005l85" n="75">Posthac triste nihil sperent mea lumina iam se</l>
                <l xml:id="d005l86" n="76">Cernere, dumque meo stabunt in pectore vultus</l>
                <l xml:id="d005l87" n="77">Formosi (stabunt etenim dum vita manebit)</l>
                <l xml:id="d005l88" n="78">Hoc nemus, hi montes et erunt haec flumina nobis</l>
                <l xml:id="d005l89" n="79">Sacra: nec intonso tantum Parnassia rupes</l>
                <l xml:id="d005l90" n="80">Clara deo colitur, nec tantum grata Dianae</l>
                <l xml:id="d005l91" n="81">Eurotae Oebalii venerantur flumina nymphae.</l>
                <l xml:id="d005l92" n="82">Sic mihi felices servent pia numina cursus.</l>
                <l xml:id="d005l93" n="83">Hei mihi! Quam timeo dudum ne fixa sub isdem</l>
                <l xml:id="d005l94" n="84">Legibus aut vultu maneat fortuna sereno!</l>
                <p xml:id="d005l95" n="84|1">Menalcas</p>
                <l xml:id="d005l96" n="85">Digna satis tali quaenam pro carmine dona</l>
                <l xml:id="d005l97" n="86">Sperem posse dari? Tantum non roscida prata</l>
                <l xml:id="d005l98" n="87">Mane placent pecori nec tantum salsa capellis</l>
                <l xml:id="d005l99" n="88">Gramina, non virides silvae, non pascua nobis.</l>
                <l xml:id="d005l100" n="89">Haec tamen egregio quamvis indigna labori</l>
                <l xml:id="d005l101" n="90">Munera habe: haec calamo quondam mihi parta sonanti</l>
                <l xml:id="d005l102" n="91">Pocula, maioris calamis cessura poetae,</l>
                <l xml:id="d005l103" n="92">Fagina, sed torno docti laborata Comastis.</l>
                <l xml:id="d005l104" n="93">Herculis in medio fulgent insignia nostri,</l>
                <l xml:id="d005l105" n="94">Narcissus bicolor solidoque adamante revinctus.</l>
                <p xml:id="d005l106" n="94|1">Lycanor</p>
                <l xml:id="d005l107" n="95">Quis queat egregiis docto cum carmine donis</l>
                <l xml:id="d005l108" n="96">Condignos versus et munera digna referre?</l>
                <l xml:id="d005l109" n="97">Non si docta deus formet mihi carmina, non si</l>
                <l xml:id="d005l110" n="98">Multa Tarentinos pascat mihi buccula campos.</l>
                <l xml:id="d005l111" n="99">Hanc tamen, ut nostri subeat quandoque, catellam</l>
                <l xml:id="d005l112" n="100">Accipe: dent superi quicquid super inde mereris.</l>
            </div1>
            <div1 xml:id="d006" type="section" decls="#md" met="H">
                <head>
                    <title>6</title>
                    <abbr>6</abbr>
                    <bibl source="digital">Cristina Zanatta</bibl>
                </head>
                <p xml:id="d006l1" n="0|1">Herodia</p>
                <lb/>
                <l xml:id="d006l2" n="1">Aurea rorantes fugiebant sidera currus</l>
                <l xml:id="d006l3" n="2">Solis et umbrosae cedebant tempora noctis,</l>
                <l xml:id="d006l4" n="3">Solus ego, in silvis, qua proxima prata Capello</l>
                <l xml:id="d006l5" n="4">Unda ferit Situlae, per devia rura vagabar.</l>
                <l xml:id="d006l6" n="5">Ecce sub adversa videor mihi carmina rupe</l>
                <l xml:id="d006l7" n="6">Audisse Orpheis dicuntur qualia chordis</l>
                <l xml:id="d006l8" n="7">Exisse, aut dulci memoratur qualia cantu</l>
                <l xml:id="d006l9" n="8">Doctus Maenaliis Pan evolvisse sub antris.</l>
                <l xml:id="d006l10" n="9">Accedo ut clari pateat mihi carminis auctor:</l>
                <l xml:id="d006l11" n="10">Stabat Michalii Bargus sub vertice montis</l>
                <l xml:id="d006l12" n="11">Mollia Pierio fundens modulamina versu;</l>
                <l xml:id="d006l13" n="12">Circum agiles ludunt satyri nymphaeque decentes,</l>
                <l xml:id="d006l14" n="13">Auscultant rigidae nutanti vertice quercus,</l>
                <l xml:id="d006l15" n="14">Graminis oblitae, capiunt et blanda iuvencae</l>
                <l xml:id="d006l16" n="15">Carmina, et arguti quatiunt capita ardua montes.</l>
                <l xml:id="d006l17" n="16">Ille canit: duro genitam cum robore prolem</l>
                <l xml:id="d006l18" n="17">Hesperiam patrio pulsus Saturnus Olympo</l>
                <l xml:id="d006l19" n="18">Accepit, moresque novos, nova nomina fecit;</l>
                <l xml:id="d006l20" n="19">Saecula tunc Iano cantat regnata bifronti,</l>
                <l xml:id="d006l21" n="20">Et Saturnigenam praestanti corpore Picum</l>
                <l xml:id="d006l22" n="21">Reddit avem, et comites variarum monstra ferarum,</l>
                <l xml:id="d006l23" n="22">Et Diomedeos comites dat carpere purum</l>
                <l xml:id="d006l24" n="23">Aera, nam niveis circumdat corpora pennis;</l>
                <l xml:id="d006l25" n="24">Tum canit et doctas ausum celebrare choreas</l>
                <l xml:id="d006l26" n="25">Nympharum, viridi conclusum cortice corpus</l>
                <l xml:id="d006l27" n="26">Pastoris tristi iam stirps oleagina succo;</l>
                <l xml:id="d006l28" n="27">Vertumnumque canit, varias cui sumere formas</l>
                <l xml:id="d006l29" n="28">Fas erat, huic et fas placuit si ponere sumptas;</l>
                <l xml:id="d006l30" n="29">Tunc Samium canit ille senem, qua mente deorum</l>
                <l xml:id="d006l31" n="30">Noverit affatus, ut totis obruta terris</l>
                <l xml:id="d006l32" n="31">Callidus eruerit Naturae arcana potentis;</l>
                <l xml:id="d006l33" n="32">Iungit et Hetruscis praesago pectore glebis</l>
                <l xml:id="d006l34" n="33">Concrevisse Tagen, primus qui noscere fibras</l>
                <l xml:id="d006l35" n="34">Coeperit et dubios avium praescire volatus;</l>
                <l xml:id="d006l36" n="35">Parrhasiosque refert equites Herilumque subactum</l>
                <l xml:id="d006l37" n="36">Viribus Evandri, totiens qui cuspide fusus</l>
                <l xml:id="d006l38" n="37">Et totiens Stygio fuerit revocatus ab amne;</l>
                <l xml:id="d006l39" n="38">Nec minus Iliacas acies totamque furenti</l>
                <l xml:id="d006l40" n="39">Hesperiam bello praestanti carmine miscet;</l>
                <l xml:id="d006l41" n="40">Addit et Idaeo prognatas vertice pinus</l>
                <l xml:id="d006l42" n="41">Nympharum specie notum iam nare per aequor;</l>
                <l xml:id="d006l43" n="42">Adduntur gemini Mavortia pignora fratres</l>
                <l xml:id="d006l44" n="43">Horrida villosae lambentes ubera matris;</l>
                <l xml:id="d006l45" n="44">Tunc magis elato Romanum carmine cantat</l>
                <l xml:id="d006l46" n="45">Nomen, et ancipiti iussos certare duello</l>
                <l xml:id="d006l47" n="46">Tergeminos iuvenes diversisque acta quadrigis</l>
                <l xml:id="d006l48" n="47">Membra ducis memorat; tunc nomina clara Metellos</l>
                <l xml:id="d006l49" n="48">Torquatosque refert, insignis marte Camillus</l>
                <l xml:id="d006l50" n="49">Additur et clarum cui contulit Africa nomen.</l>
                <l xml:id="d006l51" n="50">Tandem grandiloquo Borsaeas carmine laudes</l>
                <l xml:id="d006l52" n="51">Incipit: audito siluerunt nomine venti</l>
                <l xml:id="d006l53" n="52">Turbidaque immoto stupuerunt flumina cursu,</l>
                <l xml:id="d006l54" n="53">Illius ad nomen flexere cacumina quercus</l>
                <l xml:id="d006l55" n="54">Et proni intonso nutarunt vertice montes.</l>
                <l xml:id="d006l56" n="55">Ille decus mirum praestanti in corpore cantat,</l>
                <l xml:id="d006l57" n="56">Ore Iovi ut similis, ut Phoebo crinibus utque</l>
                <l xml:id="d006l58" n="57">Brachia Threicii tulerit cum pectore Martis.</l>
                <l xml:id="d006l59" n="58">Nec minus ut prima quondam flagrante iuventa,</l>
                <l xml:id="d006l60" n="59">Arma calens et equos, victricia signa Philippi</l>
                <l xml:id="d006l61" n="60">Cum tulit, oblatas patriaeque ut sumpsit habenas</l>
                <l xml:id="d006l62" n="61">Utque, truci armorum strepitu lituisque sonante</l>
                <l xml:id="d006l63" n="62">Italia et totae fremerent cum praelia gentes</l>
                <l xml:id="d006l64" n="63">Vicinae, placida populos in pace quietos</l>
                <l xml:id="d006l65" n="64">Continuit, procul hinc et tristia reppulit arma.</l>
                <l xml:id="d006l66" n="65">Salve, Estense decus, terrarum gloria Borsi,</l>
                <l xml:id="d006l67" n="66">Quo duce sideribus terras Astrea relictis</l>
                <l xml:id="d006l68" n="67">Incolit, et prisci rursum quo principe mores</l>
                <l xml:id="d006l69" n="68">Aureaque aeterni redierunt otia veris;</l>
                <l xml:id="d006l70" n="69">Salve, Estense decus, sub quo fulgentia tuti</l>
                <l xml:id="d006l71" n="70">Agmina et horrendo nescimus classica cantu.</l>
                <l xml:id="d006l72" n="71">Quid dicam? Herculeum merito cum carmine nomen</l>
                <l xml:id="d006l73" n="72">Extulit et clarae primos ab origine gentis</l>
                <l xml:id="d006l74" n="73">Heroas cecinit: quales cum sancta subactis</l>
                <l xml:id="d006l75" n="74">Iura darent populis, quales cum praelia duri</l>
                <l xml:id="d006l76" n="75">Martis et eversos agerent iuveniliter hostes:</l>
                <l xml:id="d006l77" n="76">Teque decus rerum caneret, nova gloria celsi</l>
                <l xml:id="d006l78" n="77">Sanguinis, et docto celebraret carmine laudes</l>
                <l xml:id="d006l79" n="78">Egregias tua gesta canens: te vivida virtus,</l>
                <l xml:id="d006l80" n="79">Te vigor Herculeus, te formosissima pulchri</l>
                <l xml:id="d006l81" n="80">Corporis effigies et munera Palladis ornant.</l>
                <l xml:id="d006l82" n="81">Tu Calabrum cuneos Siculasque, invicte, phalanges</l>
                <l xml:id="d006l83" n="82">Eruis; haud olim puerum Pandonius heros</l>
                <l xml:id="d006l84" n="83">Terruit, immani quamvis se corpore et armis</l>
                <l xml:id="d006l85" n="84">Obtulerit; non te segnem sensere feroces</l>
                <l xml:id="d006l86" n="85">Ambrachiae populi, quamvis et flectere habenas</l>
                <l xml:id="d006l87" n="86">Et iaculum excusso docti intorquere lacerto;</l>
                <l xml:id="d006l88" n="87">Non te dira lues, fulvi mala cura metalli</l>
                <l xml:id="d006l89" n="88">Occupat, at toto virtus pretiosior auro</l>
                <l xml:id="d006l90" n="89">Elatum tenues aurasque et sidera supra</l>
                <l xml:id="d006l91" n="90">Extulit, aeternumque dedit per saecula nomen.</l>
                <l xml:id="d006l92" n="91">Haec memini doctum vario modulamine Bargum</l>
                <l xml:id="d006l93" n="92">Fundentem, et coelo referentes carmina montes,</l>
                <l xml:id="d006l94" n="93">Oblatasque hederas et Bacchica serta canenti,</l>
                <l xml:id="d006l95" n="94">Et circum in numerum, manibus per mutua nexis,</l>
                <l xml:id="d006l96" n="95">Formosas tenuem Dryadas duxisse choream</l>
                <l xml:id="d006l97" n="96">Mollia composito rumpentes gramina passu;</l>
                <l xml:id="d006l98" n="97">Et memini nullo saltantes ordine Faunos</l>
                <l xml:id="d006l99" n="98">Silvanos Satyrosque et caetera numina ruris,</l>
                <l xml:id="d006l100" n="99">Donec stellato succedens Cynthia coelo</l>
                <l xml:id="d006l101" n="100">Compulit et vatem comitesque relinquere saltus.</l>
            </div1>
            <div1 xml:id="d007" type="section" decls="#md" met="H">
                <head>
                    <title>7</title>
                    <abbr>7</abbr>
                    <bibl source="digital">Cristina Zanatta</bibl>
                </head>
                <p xml:id="d007l1" n="0|1">Buccula</p>
                <lb/>
                <p xml:id="d007l2" n="0|2">Poeman</p>
                <l xml:id="d007l3" n="1">Dicite io, pueri, si forte ad fluminis undas</l>
                <l xml:id="d007l4" n="2">Venerit his hodie mihi perdita buccula lustris.</l>
                <p xml:id="d007l5" n="2|1">Corydon</p>
                <l xml:id="d007l6" n="3">Scilicet hoc solum curae est: tua buccula nobis</l>
                <l xml:id="d007l7" n="4">Credita? Lascivos demens agitabis amores,</l>
                <l xml:id="d007l8" n="5">Nos tibi custodes servabimus omnia, Poeman?</l>
                <p xml:id="d007l9" n="5|1">Poeman</p>
                <l xml:id="d007l10" n="6">Altius his blaeso nil diceret ore superbus</l>
                <l xml:id="d007l11" n="7">Bebius aut illo si quisquam elatior alter.</l>
                <l xml:id="d007l12" n="8">Non tamen admiror cum te tua cornua tollant:</l>
                <l xml:id="d007l13" n="9">Saepius et tristes crudescunt cornibus hyrci.</l>
                <p xml:id="d007l14" n="9|1">Corydon</p>
                <l xml:id="d007l15" n="10">Haec tibi credemus, veluti Iovis ardua quercus</l>
                <l xml:id="d007l16" n="11">Dixerit aut dubio cantu non falsus Apollo?</l>
                <p xml:id="d007l17" n="11|1">Poeman</p>
                <l xml:id="d007l18" n="12">Credere quis cogat? Sed cur tibi tanta Patelli</l>
                <l xml:id="d007l19" n="13">Gratia? Numquid oves et iugera culta Patellus</l>
                <l xml:id="d007l20" n="14">Diligit? Hei demens Corydon! Tu ponere vites</l>
                <l xml:id="d007l21" n="15">Pergis et a vacuis nucibus secernere plenas,</l>
                <l xml:id="d007l22" n="16">Te tua secernit coniunx haud stulta Patello.</l>
                <p xml:id="d007l23" n="16|1">Corydon</p>
                <l xml:id="d007l24" n="17">Ureris, haud fallor, quod me super omnia gratum</l>
                <l xml:id="d007l25" n="18">Ducit et exoptat super omnia cara Patellus.</l>
                <l xml:id="d007l26" n="19">Saepius a magna discedens urbe canentem</l>
                <l xml:id="d007l27" n="20">Me petit et solis mecum spatiatur in arvis,</l>
                <l xml:id="d007l28" n="21">Et mea deducto sic carmina suscipit ore</l>
                <l xml:id="d007l29" n="22">Nollet ut ad superos Phoebeaque lumina tolli.</l>
                <p xml:id="d007l30" n="22|1">Poeman</p>
                <l xml:id="d007l31" n="23">Haec ego si credam, numquam mihi fistula collo</l>
                <l xml:id="d007l32" n="24">Pendeat, hanc frangam proprio vel dente cicutam.</l>
                <l xml:id="d007l33" n="25">Tu tibi forte aliquid magnum cecinisse videris</l>
                <l xml:id="d007l34" n="26">Cum "Rosa bella" tuo consurgit carmine, vel cum</l>
                <l xml:id="d007l35" n="27">Proditur a pueris iam cognitus "Ille triumphus".</l>
                <p xml:id="d007l36" n="27|1">Corydon</p>
                <l xml:id="d007l37" n="28">Si placet, alternis certemus versibus ergo,</l>
                <l xml:id="d007l38" n="29">Nam, licet et Tribracho certes vel doctior illo,</l>
                <l xml:id="d007l39" n="30">Non tamen effugiam. Victori praemia maior</l>
                <l xml:id="d007l40" n="31">Tu dabis aut melius pones: tibi plena facultas</l>
                <l xml:id="d007l41" n="32">De grege seu malis pecudes seu ponere taurum.</l>
                <p xml:id="d007l42" n="32|1">Poeman</p>
                <l xml:id="d007l43" n="33">Quam bene, dii mites, quod si mihi perdita dudum</l>
                <l xml:id="d007l44" n="34">Buccula maiores pandunt pia numina census!</l>
                <l xml:id="d007l45" n="35">Tu, cui nota prius pastoria sibila, Barge,</l>
                <l xml:id="d007l46" n="36">Huc ades. Alterno certamus carmine: lactis</l>
                <l xml:id="d007l47" n="37">Pondera bina et oves totidem, simul adde iuvencam.</l>
                <l xml:id="d007l48" n="38">Praemia victori. Certum est cohibere loquacem.</l>
                <p xml:id="d007l49" n="38|1">Bargus</p>
                <l xml:id="d007l50" n="39">Dicite, nos viridi carmen capiemus ab ulmo,</l>
                <l xml:id="d007l51" n="40">Quando umbrae tenues et dulcis sibilat aura,</l>
                <l xml:id="d007l52" n="41">Et formosa virent foecundi pignora veris.</l>
                <l xml:id="d007l53" n="42">Dicite, tuque prior, Corydon, tua carmina pande.</l>
                <p xml:id="d007l54" n="42|1">Corydon</p>
                <l xml:id="d007l55" n="43">Diva prius levibus carmen modulata cicutis,</l>
                <l xml:id="d007l56" n="44">Huc ades et versus et carmina nostra tuere.</l>
                <p xml:id="d007l57" n="44|1">Poeman</p>
                <l xml:id="d007l58" n="45">Phoebe, meum numen, superent mea carmina, Phoebe</l>
                <l xml:id="d007l59" n="46">Orphea vel Tyrium, quisquis fuit ille, poetam.</l>
                <p xml:id="d007l60" n="46|1">Corydon</p>
                <l xml:id="d007l61" n="47">Sola meos olim tenuit Cardelia sensus,</l>
                <l xml:id="d007l62" n="48">Donec erunt aestus et frigora sola tenebit.</l>
                <p xml:id="d007l63" n="48|1">Poeman</p>
                <l xml:id="d007l64" n="49">Nos cupit ante alios, nostro Philomela decore</l>
                <l xml:id="d007l65" n="50">Uritur, uretur fulgebunt sidera donec.</l>
                <p xml:id="d007l66" n="50|1">Corydon</p>
                <l xml:id="d007l67" n="51">Conde iubar, Titan, longissima lumina conde,</l>
                <l xml:id="d007l68" n="52">Conde iubar: pactum liceat mihi poscere munus!</l>
                <p xml:id="d007l69" n="52|1">Poeman</p>
                <l xml:id="d007l70" n="53">Quam brevis hesterna decessit Cynthia nocte!</l>
                <l xml:id="d007l71" n="54">Vix licuit positam cupido mihi tangere nympham.</l>
                <p xml:id="d007l72" n="54|1">Corydon</p>
                <l xml:id="d007l73" n="55">Tam formosa meo gaudet Cardelia cantu</l>
                <l xml:id="d007l74" n="56">Quam fluviis salices, salicis quam fronde capellae.</l>
                <p xml:id="d007l75" n="56|1">Poeman</p>
                <l xml:id="d007l76" n="57">Tristia sunt nobis tantum tua iurgia quantum</l>
                <l xml:id="d007l77" n="58">Vitibus aut capreae, capreisve fugacibus ursi.</l>
                <p xml:id="d007l78" n="58|1">Corydon</p>
                <l xml:id="d007l79" n="59">Saepius ingenti posui mea membra sub ulmo,</l>
                <l xml:id="d007l80" n="60">Saepe sub ilicibus, nec reppulit umbra calorem.</l>
                <p xml:id="d007l81" n="60|1">Poeman</p>
                <l xml:id="d007l82" n="61">Hei mihi! Quis tantos poterit cohibere calores?</l>
                <l xml:id="d007l83" n="62">Quis? Padus aut Tuscho descendens de vertice Rhenus?</l>
                <p xml:id="d007l84" n="62|1">Corydon</p>
                <l xml:id="d007l85" n="63">Urimur Apuliae ceu sicco in pulvere messor</l>
                <l xml:id="d007l86" n="64">Uritur et longis ceu torrida farra diebus.</l>
                <p xml:id="d007l87" n="64|1">Poeman</p>
                <l xml:id="d007l88" n="65">Urimur ardenti ceu pingues unguine pinus,</l>
                <l xml:id="d007l89" n="66">Robora ceu viridis ardent incensa cupressi.</l>
                <p xml:id="d007l90" n="66|1">Corydon</p>
                <l xml:id="d007l91" n="67">Haec tibi texuntur vario distincta colore</l>
                <l xml:id="d007l92" n="68">Serta: novus Titan cum venerit, ipsa venito.</l>
                <p xml:id="d007l93" n="68|1">Poeman</p>
                <l xml:id="d007l94" n="69">Est mihi, quod tribuam cum tu, mea maxima cura,</l>
                <l xml:id="d007l95" n="70">Veneris, illa tuo volucris de nomine dicta.</l>
                <p xml:id="d007l96" n="70|1">Corydon</p>
                <l xml:id="d007l97" n="71">Alcide, nam tu terras pacasse ruentis</l>
                <l xml:id="d007l98" n="72">Diceris, hos ignes atque haec tibi pocula pono.</l>
                <p xml:id="d007l99" n="72|1">Poeman</p>
                <l xml:id="d007l100" n="73">Has tibi (quod primo nec re nec nomine differs</l>
                <l xml:id="d007l101" n="74">Alcide) silvas, haec aurea poma dicamus.</l>
                <p xml:id="d007l102" n="74|1">Corydon</p>
                <l xml:id="d007l103" n="75">Solvite latrantis resonantia colla molossi,</l>
                <l xml:id="d007l104" n="76">Subdola damnosae premimus vestigia vulpis.</l>
                <p xml:id="d007l105" n="76|1">Poeman</p>
                <l xml:id="d007l106" n="77">Rara per obliquos tendantur retia colles</l>
                <l xml:id="d007l107" n="78">Ne videant variae suspecta repagula lynces.</l>
                <p xml:id="d007l108" n="78|1">Corydon</p>
                <l xml:id="d007l109" n="79">Non hic praecipiti curamus flumina cursu,</l>
                <l xml:id="d007l110" n="80">Fida laborantes defendunt robora ripas.</l>
                <p xml:id="d007l111" n="80|1">Poeman</p>
                <l xml:id="d007l112" n="81">Quam timeo viridem Cauri ne frigora myrtum</l>
                <l xml:id="d007l113" n="82">Eripiant: tenera est et nullo tegmine tuta.</l>
                <p xml:id="d007l114" n="82|1">Corydon</p>
                <l xml:id="d007l115" n="83">Ducite iam saturas ad flumina laeta capellas,</l>
                <l xml:id="d007l116" n="84">Candidus infectam purgavit corniger undam.</l>
                <p xml:id="d007l117" n="84|1">Poeman</p>
                <l xml:id="d007l118" n="85">Ducite pascentes ad pascua tuta iuvencos,</l>
                <l xml:id="d007l119" n="86">Murmura villosi procul hinc abiere leonis.</l>
                <p xml:id="d007l120" n="86|1">Corydon</p>
                <l xml:id="d007l121" n="87">Huc undam et plenis deducite flumina ripis,</l>
                <l xml:id="d007l122" n="88">Arida ne sitiens proscindat Sirius arva.</l>
                <p xml:id="d007l123" n="88|1">Poeman</p>
                <l xml:id="d007l124" n="89">Naiades, Eridani fluvios cohibete furentis</l>
                <l xml:id="d007l125" n="90">Ne pereant humili morientia semina campo.</l>
                <p xml:id="d007l126" n="90|1">Bargus</p>
                <l xml:id="d007l127" n="91">Dum nos verba tenent, pueri, lupus ecce per illos</l>
                <l xml:id="d007l128" n="92">Callidus anfractus pecudes aggressus et illas</l>
                <l xml:id="d007l129" n="93">Turbidus exagitat: en nostram perfidus agnam</l>
                <l xml:id="d007l130" n="94">Arripit et tremula simulato verbere cauda</l>
                <l xml:id="d007l131" n="95">Impellit pavidam. Cursum prohibete, coloni,</l>
                <l xml:id="d007l132" n="96">Ne ruat in lucos, volucres adhibete sagittas</l>
                <l xml:id="d007l133" n="97">Et ferrata sonent latrantis colla molossi.</l>
                <l xml:id="d007l134" n="98">Cernitis? En fallax, solitae non immemor artis,</l>
                <l xml:id="d007l135" n="99">Dissimulat strepitus et ad alta cacumina tendit.</l>
                <l xml:id="d007l136" n="100">Non tamen evadet: fugiat quacumque, sequamur.</l>
            </div1>
            <div1 xml:id="d008" type="section" decls="#md" met="H">
                <head>
                    <title>8</title>
                    <abbr>8</abbr>
                    <bibl source="digital">Cristina Zanatta</bibl>
                </head>
                <p xml:id="d008l1" n="0|1">Philicodiae</p>
                <lb/>
                <l xml:id="d008l2" n="1">Urebat iuvenem Moerim formosa Cytheris,</l>
                <l xml:id="d008l3" n="2">Ardebat roseam iuvenis Philotida Bargus;</l>
                <l xml:id="d008l4" n="3">Docti ambo calamis et cantu dicere docti,</l>
                <l xml:id="d008l5" n="4">Et sueti versus alternaque carmina semper</l>
                <l xml:id="d008l6" n="5">Prodere et ingestos animis ardentibus aestus,</l>
                <l xml:id="d008l7" n="6">Cumque pruinosae noctis raresceret umbra</l>
                <l xml:id="d008l8" n="7">Purus et innumeris splendesceret ignibus aether,</l>
                <l xml:id="d008l9" n="8">Haec Moeris viridi de vertice carmina rupit.</l>
                <p xml:id="d008l10" n="8|1">Moeris</p>
                <l xml:id="d008l11" n="9">"Frigida somniferae iam cedent tempora noctis</l>
                <l xml:id="d008l12" n="10">Fervidus et roseo radiabit vertice Titan,</l>
                <l xml:id="d008l13" n="11">Iamque erit ut caram liceat mihi visere nympham.</l>
                <l xml:id="d008l14" n="12">Abdere quid cessas rorantia Lucifer astra?</l>
                <l xml:id="d008l15" n="13">O bene candenti certantia colla ligustro,</l>
                <l xml:id="d008l16" n="14">O bene sideribus certantia lumina puris</l>
                <l xml:id="d008l17" n="15">Aureaque errantis vincentes vellera Phrysi,</l>
                <l xml:id="d008l18" n="16">Perque caput crines, per candida colla decori:</l>
                <l xml:id="d008l19" n="17">En erit ut pascam dulci mea lumina visu?</l>
                <l xml:id="d008l20" n="18">Abdere quid cessas rorantia Lucifer astra?</l>
                <l xml:id="d008l21" n="19">Exere formosos Sol formosissime currus,</l>
                <l xml:id="d008l22" n="20">Exere: sic virides lauri pulcherrima semper</l>
                <l xml:id="d008l23" n="21">Et iubar et longi circumstent tempora crines!</l>
                <l xml:id="d008l24" n="22">Purpureum iam tolle caput, mea vota moraris!</l>
                <l xml:id="d008l25" n="23">Abdere quid cessas rorantia Lucifer astra?</l>
                <l xml:id="d008l26" n="24">Qui potuit flavam iuvenis vidisse Cytherim</l>
                <l xml:id="d008l27" n="25">Et non extremis flagrantia tela medullis</l>
                <l xml:id="d008l28" n="26">Sensit, et insolitos non pectore concipit aestus,</l>
                <l xml:id="d008l29" n="27">Alpinas idem glacies et frigora nudus</l>
                <l xml:id="d008l30" n="28">Transeat et, rapidi fulget cum stella Leonis,</l>
                <l xml:id="d008l31" n="29">Apula solicito transmittat pascua cursu.</l>
                <l xml:id="d008l32" n="30">Paulatim fugiunt nebulae, lux proxima surgit</l>
                <l xml:id="d008l33" n="31">Abdere quid cessas rorantia Lucifer astra?</l>
                <l xml:id="d008l34" n="32">Cum subit in mentem Maiis quae verba Kalendis</l>
                <l xml:id="d008l35" n="33">Dixeris et iuncta dederis quae foedera dextra,</l>
                <l xml:id="d008l36" n="34">Ardua stellati videor mihi culmina caeli</l>
                <l xml:id="d008l37" n="35">Tangere et elato sublimem vertice Olympum;</l>
                <l xml:id="d008l38" n="36">Cum rursus video quali te lumine cernat,</l>
                <l xml:id="d008l39" n="37">Quodque dolet, quali spectetur lumine Lynces,</l>
                <l xml:id="d008l40" n="38">Mens abit: hanc roseo reddent tua lumina vultu.</l>
                <l xml:id="d008l41" n="39">Abdere quid cessas rorantia Lucifer astra?</l>
                <l xml:id="d008l42" n="40">Proxima cum primum se lux dabit aurea terris</l>
                <l xml:id="d008l43" n="41">Invisum multo pellemus munere Lyncem:</l>
                <l xml:id="d008l44" n="42">Sunt grege de niveo tenuissima vellera et agnus,</l>
                <l xml:id="d008l45" n="43">Mollia candenti vestitus tergora lana,</l>
                <l xml:id="d008l46" n="44">Sunt gemini variis praestantes pellibus haedi,</l>
                <l xml:id="d008l47" n="45">Munera formosae dudum servata puellae.</l>
                <l xml:id="d008l48" n="46">Abdere quid cessas rorantia Lucifer astra?</l>
                <l xml:id="d008l49" n="47">Roscida venturo vanescunt sidera Phoebo</l>
                <l xml:id="d008l50" n="48">Atque diem rauco testantur gutture galli,</l>
                <l xml:id="d008l51" n="49">Integrat et moestis cantus Philomela querelis.</l>
                <l xml:id="d008l52" n="50">Iam magis et tenerum praetentat corpora frigus,</l>
                <l xml:id="d008l53" n="51">Iam lepus et pavidi petiere cubilia dammae,</l>
                <l xml:id="d008l54" n="52">Rarescunt noctis nebulae, mea vota virescunt.</l>
                <l xml:id="d008l55" n="53">Abdidit exoriens rorantia Lucifer astra".</l>
                <l xml:id="d008l56" n="54">Sic Moeris: Situlae rapido de flumine Bargus</l>
                <l xml:id="d008l57" n="55">Protinus hoc tetigit fugientia sidera cantu.</l>
                <p xml:id="d008l58" n="55|1">Bargus</p>
                <l xml:id="d008l59" n="56">"Conquerar in tenera praecordia dura puella</l>
                <l xml:id="d008l60" n="57">Quantaque laudatae sit vana superbia frontis,</l>
                <l xml:id="d008l61" n="58">Luserit et quotiens pereuntem perfida dicam.</l>
                <l xml:id="d008l62" n="59">Audiet haec superum genitor, si talia curat.</l>
                <l xml:id="d008l63" n="60">Si tibi Riphaeis certantia colla pruinis</l>
                <l xml:id="d008l64" n="61">Dant animos, si te geminum tua lumina sidus</l>
                <l xml:id="d008l65" n="62">Tollunt et nivei tenuissima forma capilli,</l>
                <l xml:id="d008l66" n="63">Hisque ego dissimilis longe tibi visus et impar,</l>
                <l xml:id="d008l67" n="64">Fallere me ficto quid te iuvat, improba, vultu?</l>
                <l xml:id="d008l68" n="65">Audiet haec superum genitor, si talia curat.</l>
                <l xml:id="d008l69" n="66">Nulla meae si te tangebant taedia mortis</l>
                <l xml:id="d008l70" n="67">(Te propter moriar!), famam timuisse sequacem</l>
                <l xml:id="d008l71" n="68">Debueras: nam te crudelem nomine dicent,</l>
                <l xml:id="d008l72" n="69">Crudelem tellus, crudelem pontus et aer.</l>
                <l xml:id="d008l73" n="70">Audiet haec superum genitor, si talia curat.</l>
                <l xml:id="d008l74" n="71">Ah formosa silex, ah durum pectora marmor!</l>
                <l xml:id="d008l75" n="72">Ipsa vides nostris flammas errare medullis,</l>
                <l xml:id="d008l76" n="73">Nostra vides quantae populentur pectora flammae:</l>
                <l xml:id="d008l77" n="74">Nil piget, atque mori cogis me ferrea tandem.</l>
                <l xml:id="d008l78" n="75">Ibo et qua gelidi tolluntur saxa Fanani</l>
                <l xml:id="d008l79" n="76">Dulcibus immoriar lacrimis et, robore querno</l>
                <l xml:id="d008l80" n="77">Incumbens, solis prodam mea vulnera silvis.</l>
                <l xml:id="d008l81" n="78">Audiet haec superum genitor, si talia curat.</l>
                <l xml:id="d008l82" n="79">Cum menti subeunt quae quondam perfida nobis</l>
                <l xml:id="d008l83" n="80">Dixeris ("in viridi nascentur palmite glandes,</l>
                <l xml:id="d008l84" n="81">Vina dabit quercus, cum te mea vita relinquam"),</l>
                <l xml:id="d008l85" n="82">Mens fugit et saxum sublimi in vertice malim</l>
                <l xml:id="d008l86" n="83">Esse rude, immensos quam tot sentire labores.</l>
                <l xml:id="d008l87" n="84">Haeccine iurati dederas quae pignora amoris</l>
                <l xml:id="d008l88" n="85">Et superos testes et quae mihi plurima servo?</l>
                <l xml:id="d008l89" n="86">Audiet haec superum genitor, si talia curat.</l>
                <l xml:id="d008l90" n="87">Est mihi quem dederas olim, dum candida fulsit</l>
                <l xml:id="d008l91" n="88">Illa dies, textus stipula flavente galerus</l>
                <l xml:id="d008l92" n="89">Urentesque avido stimulos fixura dolori,</l>
                <l xml:id="d008l93" n="90">Serpilla et violae fulvis religata capillis:</l>
                <l xml:id="d008l94" n="91">His ego nequicquam questus et tristia fundam</l>
                <l xml:id="d008l95" n="92">Verbula et emitti quicquid dabit improbus ardor.</l>
                <l xml:id="d008l96" n="93">Audiet haec superum genitor, si talia curat.</l>
                <l xml:id="d008l97" n="94">Audiet haec, pietas si qua est, et pontus et aether</l>
                <l xml:id="d008l98" n="95">Fluminaque et montes, omnisque haec omnia tellus,</l>
                <l xml:id="d008l99" n="96">Audiet ac primo qui nunc aperitur Eoo</l>
                <l xml:id="d008l100" n="97">Phoebus et ardentis iungens Aurora iugales</l>
                <l xml:id="d008l101" n="98">Fulgentem roseo faciem suffusa colore.</l>
                <l xml:id="d008l102" n="99">Sed quid ego, ah demens, caelestia sidera tundo?</l>
                <l xml:id="d008l103" n="100">Audiit haec superum genitor, nec talia curat.</l>
            </div1>
            <div1 xml:id="d009" type="section" decls="#md" met="H">
                <head>
                    <title>9</title>
                    <abbr>9</abbr>
                    <bibl source="digital">Cristina Zanatta</bibl>
                </head>
                <p xml:id="d009l1" n="0|1">Hercules</p>
                <lb/>
                <p xml:id="d009l2" n="0|2">Tytirus</p>
                <l xml:id="d009l3" n="1">Dulcia si quando nobis nunc carmina nymphae</l>
                <l xml:id="d009l4" n="2">Dicite, Pierides, nunc vestris vocibus Eglem</l>
                <l xml:id="d009l5" n="3">Prodere et arguto meditamur tollere cantu.</l>
                <l xml:id="d009l6" n="4">En mihi turbati siluerunt murmura ponti</l>
                <l xml:id="d009l7" n="5">Horridaque immites posuerunt sibila venti.</l>
                <p xml:id="d009l8" n="5|1">Corydon</p>
                <l xml:id="d009l9" n="6">Quo te cantantem, quo te via ducit euntem</l>
                <l xml:id="d009l10" n="7">Tityre? Ni pigeat, comites cantabimus ambo.</l>
                <p xml:id="d009l11" n="7|1">Tytirus</p>
                <l xml:id="d009l12" n="8">Quam mihi gratus ades, Corydon! Te nuper amoenas</l>
                <l xml:id="d009l13" n="9">Quaesitum ad ripas Situlae iam linquere saltus</l>
                <l xml:id="d009l14" n="10">Dilectos dudum dilectaque carmina tristes</l>
                <l xml:id="d009l15" n="11">Dixerunt pueri: nunc quo tibi tendere cura est?</l>
                <p xml:id="d009l16" n="11|1">Corydon</p>
                <l xml:id="d009l17" n="12">Haec mihi quae geritur viridi sub tegmine pica</l>
                <l xml:id="d009l18" n="13">Herculeum didicit iampridem tollere nomen</l>
                <l xml:id="d009l19" n="14">Innumerosque canit duro sub rege labores:</l>
                <l xml:id="d009l20" n="15">Hanc domino ferimus, domino qui solus honores</l>
                <l xml:id="d009l21" n="16">Herculis egregios et nomina vera meretur.</l>
                <p xml:id="d009l22" n="16|1">Tytirus</p>
                <l xml:id="d009l23" n="17">Felices pueri quibus hoc sub principe tuta</l>
                <l xml:id="d009l24" n="18">Arva iacent! Non vos sinuoso vipera tractu</l>
                <l xml:id="d009l25" n="19">Alligat aut torvi violentia dira leonis</l>
                <l xml:id="d009l26" n="20">Exagitat trepidos, non vos rapit atra luporum</l>
                <l xml:id="d009l27" n="21">Ingluvies, tuti tondent sua prata iuvenci</l>
                <l xml:id="d009l28" n="22">Et tutae passim fontes et flumina circum</l>
                <l xml:id="d009l29" n="23">Pascuntur pecudes et gramina laeta capellae;</l>
                <l xml:id="d009l30" n="24">At vos blanda quies viridique sub arbore somnus</l>
                <l xml:id="d009l31" n="25">Detinet ad placidas vicini fluminis undas,</l>
                <l xml:id="d009l32" n="26">Alite sub nivea magno quae sola tonanti</l>
                <l xml:id="d009l33" n="27">Fertque refertque faces et turbida fulmina portat.</l>
                <l xml:id="d009l34" n="28">Tunc deus Herculeo tutatur nomine campos,</l>
                <l xml:id="d009l35" n="29">Nec tristis acies nec proelia dura timentur.</l>
                <p xml:id="d009l36" n="29|1">Corydon</p>
                <l xml:id="d009l37" n="30">Non alias virides maiori pondere ramos</l>
                <l xml:id="d009l38" n="31">Grandia suppositis traxerunt poma columnis.</l>
                <l xml:id="d009l39" n="32">Ante nec aut pecudes maiori candida partu</l>
                <l xml:id="d009l40" n="33">Pignora protulerant, totiens nec foeta capella.</l>
                <l xml:id="d009l41" n="34">Herculis adventu surgentia gramina campo</l>
                <l xml:id="d009l42" n="35">Creverunt, placidae placidisque in montibus umbrae.</l>
                <l xml:id="d009l43" n="36">Illi notus ego, nobis sua munera sunt haec:</l>
                <l xml:id="d009l44" n="37">Tigridis exuviae cinctumque virentibus olim</l>
                <l xml:id="d009l45" n="38">Hoc haederis baculum, nunc aurea serta gerentem.</l>
                <p xml:id="d009l46" n="38|1">Tytirus</p>
                <l xml:id="d009l47" n="39">Magna dedit neque enim tanti te muneris umquam</l>
                <l xml:id="d009l48" n="40">Immemorem esse decet, non si tibi longa darentur</l>
                <l xml:id="d009l49" n="41">Tempora continuis donec solvatur ab annis</l>
                <l xml:id="d009l50" n="42">Mundus et aethereis renoventur saecula flammis.</l>
                <p xml:id="d009l51" n="42|1">Corydon</p>
                <l xml:id="d009l52" n="43">Tityre, tunc madido frondebunt cana decembri</l>
                <l xml:id="d009l53" n="44">Lilia, tunc gelidis rorabit nudibus ardens</l>
                <l xml:id="d009l54" n="45">Sirius et tardi properabunt plaustra Bootae</l>
                <l xml:id="d009l55" n="46">Cum meus ille meo labetur pectore princepes.</l>
                <p xml:id="d009l56" n="46|1">Tytirus</p>
                <l xml:id="d009l57" n="47">Si placet, hunc igitur pariter cantabimus: ille</l>
                <l xml:id="d009l58" n="48">Me quoque consimili iuvenem devinxit amore</l>
                <l xml:id="d009l59" n="49">Quantum non hederae vitem, non vitis amicam</l>
                <l xml:id="d009l60" n="50">Brachia fundentem quae circum amplectitur ulmum.</l>
                <p xml:id="d009l61" n="50|1">Corydon</p>
                <l xml:id="d009l62" n="51">Quid faciam? Princeps laudari dignus, at ingens</l>
                <l xml:id="d009l63" n="52">Gloria praecipuis iamdudum ornata triumphis</l>
                <l xml:id="d009l64" n="53">Cum subit imbelles trepidant nova pondera Musae.</l>
                <p xml:id="d009l65" n="53|1">Tytirus</p>
                <l xml:id="d009l66" n="54">Incipe quod quondam prima te luce canentem</l>
                <l xml:id="d009l67" n="55">Sensimus arguti gelida de rupe Capelli:</l>
                <l xml:id="d009l68" n="56">"Plaudite, Hamadriades, viridique ex arbore sertum</l>
                <l xml:id="d009l69" n="57">Implicet errantes per candida colla capillos,</l>
                <l xml:id="d009l70" n="58">Nam meus Alcides patrias remeavit ad arces,</l>
                <l xml:id="d009l71" n="59">Plaudite, iocundo resonent sua littora plausu".</l>
                <p xml:id="d009l72" n="59|1">Corydon</p>
                <l xml:id="d009l73" n="60">Non indigna petis, sed nobis tendere ad urbem</l>
                <l xml:id="d009l74" n="61">Est opus - ut nosti - et domino sua reddere dona;</l>
                <l xml:id="d009l75" n="62">Nunc etiam medio Titan sublatus Olympo</l>
                <l xml:id="d009l76" n="63">Tollitur et timeo ne longis tempora desint</l>
                <l xml:id="d009l77" n="64">Versibus, et nigra rumpantur carmina nocte.</l>
                <p xml:id="d009l78" n="64|1">Tytirus</p>
                <l xml:id="d009l79" n="65">Est iter hoc etiam nobis, nam poma favosque</l>
                <l xml:id="d009l80" n="66">Haec Mutinae ferimus: tecum veniemus ad urbem</l>
                <l xml:id="d009l81" n="67">Et, postquam iuvenes ambo, cantemus euntes.</l>
                <p xml:id="d009l82" n="67|1">Corydon</p>
                <l xml:id="d009l83" n="68">Cantemus vel quae cecini modo carmina dum me</l>
                <l xml:id="d009l84" n="69">Spectaret placido cantantem lumine princeps:</l>
                <l xml:id="d009l85" n="70">"Florida lascivi redierunt tempora veris</l>
                <l xml:id="d009l86" n="71">Et frondosa virent surgentis brachia silvae,</l>
                <l xml:id="d009l87" n="72">Picta colorato variatur gramine tellus</l>
                <l xml:id="d009l88" n="73">Puraque desertis decrescunt flumina ripis.</l>
                <l xml:id="d009l89" n="74">Nunc decet urgentes animi seponere curas</l>
                <l xml:id="d009l90" n="75">Et niveum varia crinem cohibere corona,</l>
                <l xml:id="d009l91" n="76">Nunc decet ad festas iuvenem lusisse choreas:</l>
                <l xml:id="d009l92" n="77">Sparge rosam et placidi veniant bona numina Bacchi!"</l>
                <l xml:id="d009l93" n="78">Vel quae iamdudum nymphis modulata canebam</l>
                <l xml:id="d009l94" n="79">Frigida qua celeris labuntur flumina Circae:</l>
                <l xml:id="d009l95" n="80">"Mollis Amor, blanda perfusus membra quiete,</l>
                <l xml:id="d009l96" n="81">Accubat et placidum suspirat naribus ignem,</l>
                <l xml:id="d009l97" n="82">Spicula nequicquam nullo custode sub alta</l>
                <l xml:id="d009l98" n="83">Fixa iacent pinu: celeres properate, Napaeae,</l>
                <l xml:id="d009l99" n="84">Ite simul, roseae Dryades, rapite arma suisque</l>
                <l xml:id="d009l100" n="85">Praelia temnentem puerum configite telis!"</l>
                <p xml:id="d009l101" n="85|1">Tytirus</p>
                <l xml:id="d009l102" n="86">Dum te rura tenent, Corydon, tibi numina fontis</l>
                <l xml:id="d009l103" n="87">Castalii varias vario de flore coronas</l>
                <l xml:id="d009l104" n="88">Texunt et liquida laudant tua carmina voce.</l>
                <p xml:id="d009l105" n="88|1">Corydon</p>
                <l xml:id="d009l106" n="89">Quid faciam? Semper ferulis componere vites,</l>
                <l xml:id="d009l107" n="90">Semper et adiunctis componere vitibus ulmos,</l>
                <l xml:id="d009l108" n="91">Errantis pecudes longis servare diebus,</l>
                <l xml:id="d009l109" n="92">Et piget et duro res non toleranda labore est.</l>
                <l xml:id="d009l110" n="93">Sed procul ad veteris videor mihi compita quercus</l>
                <l xml:id="d009l111" n="94">Cernere equos equitesque: eri (aspicis?) ille superbum</l>
                <l xml:id="d009l112" n="95">Cornipedem vexans, cui splendet proxima Phoebo</l>
                <l xml:id="d009l113" n="96">Candida caesaries, cui dulcia lumina fulgent,</l>
                <l xml:id="d009l114" n="97">Ille Sigismondus, domini germanus. At ecce</l>
                <l xml:id="d009l115" n="98">Lux mea progreditur ceu sidere purior omni</l>
                <l xml:id="d009l116" n="99">Lucifer aurato depellit nubila vultu.</l>
                <p xml:id="d009l117" n="99|1">Tytirus</p>
                <l xml:id="d009l118" n="100">Iam vicinus adest, pariter properemus ad illum.</l>
            </div1>
            <div1 xml:id="d010" type="section" decls="#md" met="H">
                <head>
                    <title>10</title>
                    <abbr>10</abbr>
                    <bibl source="digital">Cristina Zanatta</bibl>
                </head>
                <p xml:id="d010l1" n="0|1">Orpheus</p>
                <lb/>
                <l xml:id="d010l2" n="1">Si mea lascivis, princeps invicte, Thalia</l>
                <l xml:id="d010l3" n="2">Carminibus stridens castas offenderit aures,</l>
                <l xml:id="d010l4" n="3">Da veniam: primis tibi talia ludimus annis,</l>
                <l xml:id="d010l5" n="4">Dum faciles versus et mollia verba canentem</l>
                <l xml:id="d010l6" n="5">Oblectant, blando dum mens torquetur amore.</l>
                <l xml:id="d010l7" n="6">Tempus erit cum te victricia signa gerentem</l>
                <l xml:id="d010l8" n="7">Laeta triumphali celebrabunt carmina cantu,</l>
                <l xml:id="d010l9" n="8">At nunc coepta canam. Crudelia numina nymphae</l>
                <l xml:id="d010l10" n="9">Formosum nitidis puerum rapuere sub antris,</l>
                <l xml:id="d010l11" n="10">Qui comes Alcidae fatales ire per undas</l>
                <l xml:id="d010l12" n="11">Ausus erat, tumidos cum fluctus finderet Argo.</l>
                <l xml:id="d010l13" n="12">Arreptum clari proceres flevere, sed omnes</l>
                <l xml:id="d010l14" n="13">Ante alios magno ploratus ab Hercule fertur:</l>
                <l xml:id="d010l15" n="14">Non illum comites, non illum blandus Iason</l>
                <l xml:id="d010l16" n="15">Eruere inde valent solitoque avertere luctu,</l>
                <l xml:id="d010l17" n="16">Sed gemit et carum deiecto perditus ore</l>
                <l xml:id="d010l18" n="17">Ardet Hylam et moestis exposcit vocibus illum.</l>
                <l xml:id="d010l19" n="18">Quin etiam pharetras et torvi magna leonis</l>
                <l xml:id="d010l20" n="19">Tegmina et horrentis fortissima robora clavae</l>
                <l xml:id="d010l21" n="20">Fregisse et fluctu referunt mandasse marino.</l>
                <l xml:id="d010l22" n="21">Quas non blanditias, quae non solamina ducit</l>
                <l xml:id="d010l23" n="22">Threicius vates moturaque verba leaenas?</l>
                <l xml:id="d010l24" n="23">Ille etiam dulci pereuntem flectere cantu</l>
                <l xml:id="d010l25" n="24">Nixus et impulsis lacrimas expellere chordis,</l>
                <l xml:id="d010l26" n="25">Sed neque Pierii cantus nec carmina flentem</l>
                <l xml:id="d010l27" n="26">Ulla movent, quamquam zephyris spirantibus aequor</l>
                <l xml:id="d010l28" n="27">Constitit et fixo stupuerunt aequore venti,</l>
                <l xml:id="d010l29" n="28">Quamquam continuis torpentia saxa pruinis</l>
                <l xml:id="d010l30" n="29">Dulciaque arguti senserunt carmina montes,</l>
                <l xml:id="d010l31" n="30">Securas placidi capreas fovere leones,</l>
                <l xml:id="d010l32" n="31">Et trepidae medio volucres haesere volatu.</l>
                <l xml:id="d010l33" n="32">Ille, Estense decus, patriae non inscius artis,</l>
                <l xml:id="d010l34" n="33">Venturosque dies et saecula nostra canebat.</l>
                <l xml:id="d010l35" n="34">"Quid gemis, Alcide? - dixit - tua nomina tellus</l>
                <l xml:id="d010l36" n="35">Audiet Argoo nondum religata rudente,</l>
                <l xml:id="d010l37" n="36">Te gelidi rapto memorabunt vellere Colchi,</l>
                <l xml:id="d010l38" n="37">Torrida te Libyae rapto Busiride, et olim</l>
                <l xml:id="d010l39" n="38">Pastor ab edomito dives remeabis Hibero;</l>
                <l xml:id="d010l40" n="39">Adde quod hoc nomen sese fortissimus heros</l>
                <l xml:id="d010l41" n="40">Induet, armato cui non impune superbus</l>
                <l xml:id="d010l42" n="41">Occurrat Mavors, cui non Ledaeus ovanti</l>
                <l xml:id="d010l43" n="42">Certet equis Castor, celeri nec Delia cursu.</l>
                <l xml:id="d010l44" n="43">Felices populi, felicia tempora! Vobis</l>
                <l xml:id="d010l45" n="44">Delicium humanae servarunt sidera gentis.</l>
                <l xml:id="d010l46" n="45">Illi praecipuas certabunt addere dotes</l>
                <l xml:id="d010l47" n="46">Concordes Parcae: non illum pulcher Apollo</l>
                <l xml:id="d010l48" n="47">Exuperet forma, docto non pectore Pallas.</l>
                <l xml:id="d010l49" n="48">Illius et variae vestigia lambere lynces</l>
                <l xml:id="d010l50" n="49">Cogentur, domitusque deum venerabitur orbis,</l>
                <l xml:id="d010l51" n="50">Quamvis terribili clava spolioque leonis</l>
                <l xml:id="d010l52" n="51">Lernaeoque carens saturata felle pharetra.</l>
                <l xml:id="d010l53" n="52">Nascere, vera deum soboles, quo principe rursus</l>
                <l xml:id="d010l54" n="53">Herculis Hesperiae celebrabunt nomina gentes,</l>
                <l xml:id="d010l55" n="54">Nascere, purpureis plaudet tibi Iuppiter alis</l>
                <l xml:id="d010l56" n="55">Et dabit ingentes regno superaddere terras</l>
                <l xml:id="d010l57" n="56">Antiquo; neque enim sinuoso flumine cincta</l>
                <l xml:id="d010l58" n="57">Arva Padi, nec te niveis concreta pruinis</l>
                <l xml:id="d010l59" n="58">Ardentem gelidi capient dumeta Lonati,</l>
                <l xml:id="d010l60" n="59">Nec latus Hadriaco pulsatum turbine nec qua</l>
                <l xml:id="d010l61" n="60">Frigida saxosas perstringit Lentia ripas.</l>
                <l xml:id="d010l62" n="61">Gaude igitur tantum felix geniture nepotem</l>
                <l xml:id="d010l63" n="62">Alcide, raptumque suis concede Napaeis</l>
                <l xml:id="d010l64" n="63">Tandem sanus Hylam. Quid flentia lumina torques</l>
                <l xml:id="d010l65" n="64">Altaque laxato suspiria pectore ducis?</l>
                <l xml:id="d010l66" n="65">Tune ille immenso cuius sub robore quondam</l>
                <l xml:id="d010l67" n="66">Concidit Argivi populatrix belua saltus,</l>
                <l xml:id="d010l68" n="67">Cuius terrigenae vultum tremuere gigantes</l>
                <l xml:id="d010l69" n="68">Antaeusque Libys? Nunc si te Monicus alta</l>
                <l xml:id="d010l70" n="69">Rupe iacens flentem videat, si turbidus ira</l>
                <l xml:id="d010l71" n="70">Ileus fractaque horrendus ab ilice Roethus,</l>
                <l xml:id="d010l72" n="71">Quam pudeat victos! Muliebri insistere luctu</l>
                <l xml:id="d010l73" n="72">Sit pudor et tenero tantum cessisse dolori".</l>
                <l xml:id="d010l74" n="73">Orpheus haec olim, sed nunc mihi carmine vero</l>
                <l xml:id="d010l75" n="74">Cantandus venies. Linquam virgulta Lycaei</l>
                <l xml:id="d010l76" n="75">Et nemus et pecudes, teque horrida bella gerentem</l>
                <l xml:id="d010l77" n="76">Dicam, seu puero propior certare duello</l>
                <l xml:id="d010l78" n="77">Ausus es ancipiti, cum te Pandonius heros</l>
                <l xml:id="d010l79" n="78">Robore confisus praestanti et fortibus annis</l>
                <l xml:id="d010l80" n="79">Liquit et impulsis convertit terga lupatis</l>
                <l xml:id="d010l81" n="80">Cornipedem crebris pavidum calcaribus urgens;</l>
                <l xml:id="d010l82" n="81">Seu cum ludus erat iuvenum procurrere in hastis</l>
                <l xml:id="d010l83" n="82">Ingentem ut tuleris ingenti robore remum,</l>
                <l xml:id="d010l84" n="83">Tollere humo quem vix poterant impune gementes:</l>
                <l xml:id="d010l85" n="84">Vidit Parthenope, populi videre ducesque,</l>
                <l xml:id="d010l86" n="85">Notus et Herculeo servatur nomine remus.</l>
                <l xml:id="d010l87" n="86">Magna quidem sunt haec, sed enim puerilia. Quid cum,</l>
                <l xml:id="d010l88" n="87">Iam iuvenis, iam vir Siculos Calabrumque fugacem</l>
                <l xml:id="d010l89" n="88">Disicis, et viso trepidant adamante cohortes</l>
                <l xml:id="d010l90" n="89">Aragonum, cum rex castris Sarnoque relicta</l>
                <l xml:id="d010l91" n="90">Apula veloci transmisit pascua cursu?</l>
                <l xml:id="d010l92" n="91">Ista canam, vel quae gestis maiora parantur</l>
                <l xml:id="d010l93" n="92">Gesta tibi. Ingentes, aderint si bella, triumphos</l>
                <l xml:id="d010l94" n="93">Auguror: augurium non hoc mihi pandit Apollo</l>
                <l xml:id="d010l95" n="94">Nec vaga Cirraeo vates seclusa sub antro,</l>
                <l xml:id="d010l96" n="95">Sed tua iam caelo et terris bene cognita virtus.</l>
                <l xml:id="d010l97" n="96">Interea has stabulis pergam mandare capellas,</l>
                <l xml:id="d010l98" n="97">Quando umbrae ingentes nec tutum degere silvis</l>
                <l xml:id="d010l99" n="98">Luce sub extrema, ne forte aut turba luporum</l>
                <l xml:id="d010l100" n="99">Ingruat aut imbres subiti. Cras altera reddam.</l>
                <l xml:id="d010l101" n="100">Munera: maiori cantandus carmine surgis.</l>
            </div1>
        </body>
    </text>
</TEI>
